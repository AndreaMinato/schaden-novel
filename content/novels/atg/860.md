---
weight: 860
title: Capitolo 860 – Affrontare il diavolo unendo le forze
pubDate: 2025-02-03T07:52:46.882Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


Xuanyuan Wentian aveva un sorriso feroce mentre allungava la mano. Dopo questo movimento, un palmo nero come la pece emerse dallo spazio di fronte a lui, puntava verso le fiamme della piccola Imperatrice Demoniaca e di Feng Xue'er.


Bang!!


Le fiamme divine che avevano attraversato tre chilometri furono afferrate dal palmo. L'energia annientante del fuoco esplose. Il cielo si illuminò, eppure le fiamme non riuscirono a sfuggire al controllo dell'energia oscura. Mentre la mano nera come la pece stringeva la presa, le fiamme della Fenice e del Corvo Dorato si estinsero velocemente. In pochi secondi erano state già avvolte completamente dall'aura sinistra.


Guardando questa scena, le espressioni di Feng Xue'er e della piccola Imperatrice Demoniaca cambiarono allo stesso tempo. I praticanti del mistero sotto si sbalordirono ancora di più e spalancarono gli occhi.


"Le fiamme del Corvo Dorato della piccola Imperatrice Demoniaca sono state davvero... davvero..."


"Le fiamme divine non sono niente di che di fronte alla forza di un Sovrano Impareggiabile come me." Xuanyuan Wentian rise freddamente, pieno di orgoglio arrogante. Alzò lentamente la Spada Diabolica Notte Eterna e la foschia attorno iniziò a radunarsi vicino alla lama come delle onde impetuose. Un'aura fredda e pericolosa avvolse lo spazio circostante nel raggio di diverse centinaia di chilometri. "Perché non tremate... mentre accogliete la morte donatavi personalmente da me?!"


L'aura nera di Xuanyuan Wentian avanzò puntando l'arma verso la piccola Imperatrice Demoniaca e Feng Xue'er. Mentre si avvicinava, le lingua di fuoco si attenuarono all'improvviso. La luce che all'inizio era abbagliante diventò fioca. Allo stesso tempo le due ragazze sentirono lo spazio attorno diventare appiccicoso, come se i loro corpi fossero intrappolati in una tela di ragno che rendeva difficile muoversi.


Non potevano schivare e non ebbero altra scelta se non affrontare direttamente il colpo del nemico.


La pressione emanata da Xuanyuan Wentian era ancora più terrificante rispetto a quella che aveva tre mesi fa. Gli occhi della piccola Imperatrice Demoniaca brillarono con luce fredda e non si poteva scorgere la minima paura nella sua espressione. Le fiamme del Corvo Dorato dal colore simile a quello dell'oro puro furono lanciate verso il petto di Xuanyuan Wentian. Feng Xue'er fece la sua mossa subito dopo, il suo fuoco scarlatto sfavillò nel cielo.


Una fiamma sembrava un sole ardente, mentre l'altra era incantevole come un arcobaleno.


Boom!!


Lo scontro intenso di Energia Misteriosa creò tornado devastanti. Le fiamme del Corvo Dorato e della Fenice che si erano fuse insieme avevano fatto ardere perfino l'orizzonte. Il raggio di spada nero fu avvolto dal fuoco, tuttavia, come un'enorme bestia infuriata, si espanse all'improvviso, sopprimendo spietatamente l'attacco. Dopo un grido spettrale e il fischio della spada, le fiamme furono squarciate brutalmente.


La piccola Imperatrice Demoniaca e Feng Xue'er impallidirono allo stesso tempo e furono respinte velocemente dall'impatto. Tuttavia risuonò all'improvviso uno scoppio dietro di loro mentre una terza palla di fuoco passò tra loro due puntando dritta verso il nemico.


Xuanyuan Wentian gemette ruzzolando all'indietro per diverse volte. Quando si fermò, i capelli sopra la sua fronte si erano già bruciati. Si sfregò la fronte, ma invece di infuriarsi, rise cupamente. I suoi occhi neri come la pece si incollarono fermamente su Yun Che: "Eheh, Yun Che. Ogni volta che ti mostri mi porti una sorpresa diversa e stavolta non fai eccezione. Sono passati solo tre mesi, ma la tua forza è aumentata di diverse volte e sembra aver superato il ritmo che avevo prima quando dovevo ancora potenziare il mio fisico da diavolo. Che talento sbalorditivo."


"Ma... cosa cambia ora?!"


L'aura nera vorticante si stava ancora riversando nella Spada Diabolica Notte Eterna. Mentre la voce di Xuanyuan Wentian stava ancora riecheggiando, l'uomo era già sfrecciato in avanti come un fantasma. La Spada Diabolica Notte Eterna menò un fendente e una lama nera come la pece creò una tenda di luce che si estendeva per diverse decine di metri nel cielo, deformava lo spazio stesso.


"Fratellone Yun, attento!!"


Lo scambio di colpi prima aveva già permesso a Feng Xue'er di sperimentare il terrore di Xuanyuan Wentian... Quello era un potere con cui non poteva sperare di rivaleggiare al momento. Inoltre aveva il presentimento che, anche se si fosse coalizzata con la piccola Imperatrice Demoniaca, non avrebbe potuto sconfiggere il nemico. E anche se la forza misteriosa di Yun Che era aumentata drasticamente mentre erano nella Valle del Fuoco e del Fulmine del Corvo Dorato, era ancora molto più debole di loro due.


Dopo aver gridato, Feng Xue'er fece volare l'immagine di una Fenice dal suo corpo. In mezzo allo spazio distorto, accese una massa di fiamme che bruciava con vigore. Come se i loro cuori fossero completamente sintonizzati, anche la piccola Imperatrice Demoniaca creò un'immagine del Corvo Dorato che rilasciò un grido potente sotto la tenda di energia di Xuanyuan Wentian.


Tra loro tre, Yun Che era il più debole, tuttavia come poteva lasciare che due donne affrontassero Xuanyuan Wentian mentre lui si ritirava? Le fiamme del Corvo Dorato si accesero nelle sue mani e, dopo aver attivato Distruzione della Luna e delle Stelle, attaccò il nemico.


Boom!!


Quattro terrificanti energie si scontrarono, formando dei tornado spaventosi. Lo spazio attorno collassò e in un istante quel vortice di Energia Misteriosa fu imprigionato e si rimpicciolì. Il tornado si deformò e poi scoppiò all'improvviso come un palloncino.


Questa volta lo spazio nel raggio di diverse centinaia di metri si spaccò e frammenti dello spazio si dispersero disordinatamente come innumerevoli aghi di metallo. A causa dell'impatto, Xuanyuan Wentian fu respinto indietro di diverse decine di passi, mentre Feng Xue'er, la piccola Imperatrice Demoniaca e Yun Che, come se fossero stati travolti da un'enorme montagna, sentirono un intenso dolore e furono scagliati via come foglie secche.


Anche dopo che i tre avevano combinato le forze, erano stati comunque sconfitti durante questo scambio!


"Ahahahah..." Xuanyuan Wentian rise fragorosamente. Dopo aver ripreso l'equilibrio, caricò verso Yun Che che stava ancora volando all'indietro. La Spada Diabolica Notte Eterna brillò minacciosa. "Allora prima inizierò con te!!"


"Ah!! Fratellone Yun!" Feng Xue'er impallidì quando vide cosa stava facendo Xuanyuan Wentian. Non poteva più permettersi di preoccuparsi delle sue condizioni mentre circolava disperatamente l'energia del fuoco della Fenice. Un paio di ali rosse si spiegarono dietro di lei e l'immagine enorme di una Fenice affiorò sul suo corpo. Sembrava che si fosse materializzata una vera fenice.


Usando Danza Empirea Ala di Fenice, riprese stabilità e caricò verso Xuanyuan Wentian con una forza devastante.


Tuttavia la velocità del nemico era troppo elevata. Anche se Danza Empirea Ala di Fenice poteva permettere temporaneamente a Feng Xue'er di superare i suoi limiti, era ben lontano dall'essere sufficiente. La spada nera come la pece ora era ad un solo metro di distanza da Yun Che.


Il giovane strinse i denti, tuttavia non usò l'Ombra del Dio Stellare per scappare. Un bagliore rosso brillò nelle sue mani, poi afferrò la Spada Colpo Celeste Nemesi dei Diavoli Slayer e attaccò.


Xuanyuan Wentian mostrò un'espressione sprezzante quando vide la reazione di Yun Che. Ritrasse all'improvviso la Spada Diabolica Notte Eterna e usò la mano sinistra per parare il colpo della gigantesca arma vermiglia. "La tua spada non è degna di essere ricevuta dalla mia!"


Clang!!


La mano di Xuanyuan Wentian aveva già afferrato la lama della Spada Colpo Celeste Nemesi dei Diavoli, causando un clangore assordante, come se si fossero scontrati due metalli divini. Le persone in città non potevano credere che fosse il rumore causato da uno scontro con un corpo umano e un'arma.


Le braccia di Yun Che tremarono e si intorpidirono. Perse all'istante la sensibilità negli arti superiori, i suoi organi furono travolti dall'impatto. Lo spadone non era stato mai bloccato direttamente... nessuno l'aveva mai afferrato a mani nude.




Tuttavia Xuanyuan Wentian aveva usato una sola mano e la sua Spada Colpo Celeste Nemesi dei Diavoli era bloccata fermamente a mezz'aria. La forza dell'arma causò un contraccolpo. Se la sua forza non avesse superato quella dei mortali, le mani e anche le braccia di Yun Che si sarebbero già spaccati.


Ma...


Prima che Xuanyuan Wentian potesse ridere con arroganza, la sua espressione cambiò all'improvviso. In seguito ritrasse la mano come se fosse stato folgorato e urlò.


Il dolore improvviso naturalmente gli aveva fatto perdere la concentrazione e l'immagine della fenice materializzata da Feng Xue'er arrivò in quel momento, impattando con forza sul nemico.


Xuanyuan Wentian fu bruciato e scagliato via brutalmente. La direzione in cui stava volando era proprio dove si trovava la piccola Imperatrice Demoniaca. Ora che aveva ripreso l'equilibrio, la ragazza ondeggiò il palmo e una massa di fiamme del Corvo Dorato esplose con ferocia, unendosi al fuoco della Fenice.


Bang!!


Xuanyuan Wentian si schiantò a terra, creando un enorme cratere sulla superficie. Un momento dopo un raggio di luce nera esplose dalla voragine, estinguendo all'istante le fiamme della Fenice e del Corvo Dorato che avvolgevano il suo corpo.


Xuanyuan Wentian fluttuò lentamente nell'aria. I suoi abiti erano stati già bruciati e il suo corpo era cosparso di scottature. Tuttavia non sembrò preoccuparsi minimamente delle ferite. Stava fissando la sua mano sinistra, il suo braccio stava tremando intensamente.


La ferita vermiglia incisa sul suo palmo stava emettendo ancora un debole bagliore. Dalla lesione colavano delle perle di sangue cremisi scuro.


Al suo livello di coltivazione e con il fisico da diavolo, avrebbe potuto bloccare l'emorragia anche di una ferita dieci volte più grave.


Tuttavia, l'Energia Misteriosa che riversava nel taglio si disperdeva all'improvviso, impedendogli di interrompere il sanguinamento, figuriamoci guarirla. Ciò che era ancora più spaventoso era che questo taglio lungo solo due pollici gli dava un dolore pari a quello di milioni di artigli avvelenati che infilzavano costantemente il suo palmo, era una sofferenza insopportabile.


"Cosa sta succedendo... cosa sta succedendo esattamente?" Xuanyuan Wentian ringhiò con furia.


"Questa è... una spada Devil Slayer?!"


Intervenne con tono spaventato la Spada Diabolica Eternal Nigth, anche i suoi occhi sull'impugnatura si rimpicciolirono all'improvviso.


"Spada Devil Slayer? Cos'è?" Ruggì Xuanyuan Wentian.


"No... quella non è una spada Devil Slayer. Il suo aspetto, la sua aura e la sua luce profound sono tutte diverse, è impossibile che sia una spada Devil Slayer! Le spade Devil Slayer sono scomparse da tempo!"


"Uccidilo e poi distruggi completamente quell'arma! Anche se non è una spada Devil Slayer, dato che è capace di farti così tanti danni, insieme a quell'aura inquietante... potrebbe essere qualcosa di simile alle spade Devil Slayer!"


"Fortunatamente la sua forza è molto inferiore alla tua, quindi quest'arma non può rappresentare la minima minaccia per te. Se un giorno però capitasse nelle mani di qualcuno che possiede una forza paragonabile alla tua, allora sarebbe un enorme problema!" Disse con tono cupo l'anima del diavolo.


Il suo tono sembrava impaurito... era più che un enorme problema, era praticamente l'oggetto che temeva di più in assoluto.


Xuanyuan Wentian strinse la mano sinistra. Il dolore intenso gli fece fare una smorfia simile a quella di uno spirito malvagio e, allo stesso tempo, gli destava irritazione e rabbia. Era chiaramente un dio dei diavoli, possedeva un potere impareggiabile che poteva sovrastare ogni cosa, eppure stava provando un dolore così straziante.


"Yun... Che!!" L'intento omicida di Xuanyuan Wentian si intensificò, agitando l'aura nera attorno. Aveva intenzione di torturarlo fino alla morte, ma ora... Voleva che Yun Che morisse il più velocemente possibile! Voleva impedirgli di respirare per un solo secondo, di stare un solo secondo in più in questo mondo!
                                


                                



