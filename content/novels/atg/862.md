---
weight: 8620
title: Capitolo 862 – Anima Disperata
pubDate: 2025-02-03T07:52:46.882Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


"Dato che vuoi essere il primo a morire... Esaudirò il tuo desiderio!!"


La costituzione di Yun Che era eccezionalmente resistente. Anche se la sua forza era di gran lunga inferiore alla piccola Imperatrice Demoniaca e a Feng Xue'er, in termini di robustezza le due non potevano rivaleggiare con lui nemmeno combinandosi insieme. Nonostante l'attacco di Xuanyuan Wentian fosse spaventoso, non era comunque stato sufficiente a causare gravi ferite.


Quando la piccola Imperatrice Demoniaca era andata di fronte a Xuanyuan Wentian, Yun Che aveva già ripreso mobilità. Nel frattempo la piccola Imperatrice Demoniaca era stata ferita gravemente ed era iniziata a cadere. Yun Che si rese conto all'improvviso che Xuanyuan Wentian non stava continuando a precipitarsi verso di lui, invece era sceso di quota cercando di afferrare la ragazza priva di sensi.


Questa scena scioccò Yun Che: "Fermo!!"


Mentre gridava, Yun Che usò il Fulmine Illusorio e si avventò su Xuanyuan Wentian senza considerare che poteva essere parte del suo piano malvagio.


Come poteva però raggiungere Xuanyuan Wentian?


"Tsk!!" Yun Che strinse i denti e i suoi occhi si iniettarono di sangue per la rabbia. Un bagliore blu brillò per un attimo nel suo sguardo.


"Dominio... dell'Anima... del Drago!!"


Roarr!!!


Il profilo di un drago azzurro apparì nel cielo e rilasciò la pressione immensa di un dio drago capace di fare tremare il mondo.


Sotto gli effetti di questo dominio mentale potenziato dalla forza di un dio drago primordiale, Xuanyuan Wentian tremò, rallentò e l'aura nera che circondava il suo corpo scomparì per metà. Poi l'immagine di un lupo celeste avvolto dalle fiamme della fenice apparì per poi colpire con violenza la sua schiena.


Bang!!


Con uno scoppio, Xuanyuan Wentian rimase di nuovo ferito alla schiena e si poteva scorgere la sua spina dorsale. Fu scagliato verso il basso come una palla di cannone, schiantandosi pesantemente a terra.


Yun Che inspirò lievemente e contò sull'Ombra del Dio Stellare per muoversi agilmente e prendere al volo la piccola Imperatrice Demoniaca, tenendola fermamente tra le braccia.


"Ahhhhhhh!!"


Xuanyuan Wentian balzò da terra ruggendo per la furia. Anche se le sue ferite erano già allarmanti, la sua aura diabolica non si era indebolita minimamente. Rimaneva ancora così densa da essere soffocante.


In confronto, Feng Xue'er e la piccola Imperatrice Demoniaca avevano usato entrambe una grande quantità della loro forza misteriosa e avevano subito gravi ferite interne. Specialmente la piccola Imperatrice Demoniaca che aveva un'aura così caotica da essere quasi fuori controllo.


"Fratellone Yun, stai bene?" Si avvicinò frettolosamente Feng Xue'er, fermandosi di fronte a lui e alla piccola Imperatrice Demoniaca. Tuttavia le fiamme sul suo corpo ovviamente si erano indebolite.


"Sto bene." Rispose Yun Che a bassa voce. Poi un palmo toccò il suo petto e lo respinse con delicatezza.


La piccola Imperatrice Demoniaca aveva ripreso conoscenza e si liberò dalla presa di Yun Che. Le sue piccole mani macchiate di sangue riaccesero le gloriose fiamme dorate.


Xuanyuan Wentian si levò in cielo e il suo viso diabolico apparì ancora una volta di fronte ai loro occhi. L'oscurità angosciosa e l'intento omicida li circondò. "Avete davvero... ferito di nuovo il mio corpo! Stavolta... vi manderò sicuramente... alla tomba per sempre!"


Yun Che aggrottò le sopracciglia mentre stringeva la Spada Colpo Celeste Nemesi dei Diavoli con così tanta forza che le sue nocche sbiancarono. Tre mesi fa Xuanyuan Wentian era già terrificante e, nell'arco di questi tre mesi, lui e Feng Xue'er erano aumentati di livello. Credeva che questi progressi sarebbero stati sufficienti ad affrontare il nemico.


Inaspettatamente però Xuanyuan Wentian era diventato molto più potente rispetto a prima. Anche se avessero combinato le loro forze, i tre non sarebbero riusciti a rivaleggiare con lui.


No... Date le loro condizioni attuali, non avevano la minima possibilità di sconfiggerlo. Se avessero continuato così, sarebbero morti per mano sua e la Città Imperiale dei Demoni sarebbe stata annientata!


Cosa potevano fare... cosa fare?!?


"Morite!!" Il corpo di Xuanyuan Wentian iniziò ad emanare un bagliore nero. Feng Xue'er e la piccola Imperatrice Demoniaca si erano già indebolite. Non potevano ricevere un colpo a piena potenza del nemico.


In quel momento Yun Che avanzò e gridò all'improvviso: "Fen Juechen, cosa diavolo stai facendo? Gli farai manipolare il tuo corpo e il tuo potere così?!"


Le sue parole scioccarono Xuanyuan Wentian, che però riniziò a ridere istericamente: "Ahahahah... Yun Che, di fronte alla morte, sogni davvero che quell'anima patetica vi salvi come è successo tre mesi fa!"


"Non mi ero accorto di non aver cancellato completamente quell'anima patetica tre mesifa e di conseguenza i miei piani sono stati sventati! Ora credi davvero che sia rimasta fino ad oggi?"


"Figuriamoci la sua coscienza, perfino i resti della sua anima sono stati completamente cancellati da me. Non ne rimane nemmeno un briciolo!"


Tuttavia Yun Che non badò alle parole di Xuanyuan Wentian e continuò freddamente: "Fen Juechen, per ottenere una grande potenza hai sofferto un dolore e una tortura che nemmeno persone che hanno vissuto cento vite possono immaginarsi. Una persona come te cadrebbe così facilmente di fronte ad un diavolo così orribile?!"


"Hai perseguito la forza per il solo motivo di vendicarti e la persona che volevi uccidere di più è Xuanyuan Wentian. Non solo è colpevole dello sterminio del tuo clan, ma è stato lui a rendere il tuo fato così miserabile! Tuttavia, fino ad oggi, non ti sei ancora vendicato. Invece hai lasciato che il tuo corpo venisse usato dalla persona che volevi uccidere di più, dandogli il potere per le sue selvagge ambizioni... Questo è un'enorme disonore!"


"Hai un orgoglio e un'arroganza superiori. Sei davvero disposto a lasciare che questo odio e questa umiliazione scompaiano per sempre?! Che tu sia davvero un debole che può essere ucciso così facilmente?!"


"Tsk tsk, una lotta così debole e sciocca." Xuanyuan Wentian allungò il palmo e disse con sdegno: "Farai meglio ad inginocchiarti e ad implorarmi. Chissà, potrei lasciare intatte una o due delle tue ossa."


"È un peccato che non hai più la possibilità di resistere!"


L'aura nera aumentò e l'artiglio di Xuanyuan Wentian attaccarono facendo congelare lo spazio attorno.


"Attento!!" Le fiamme di Feng Xue'er divamparono per affrontare il colpo ancora prima che la piccola Imperatrice Demoniaca potesse muoversi.


Xuanyuan Wentian sembrava feroce mentre il suo palmo spazzò via le fiamme e puntò dritto al petto di Feng Xue'er. "Muori..."


Non aveva nemmeno finito di parlare che si interruppe all'improvviso. Pareva che qualcuno lo avesse strangolato all'improvviso e la sua espressione si irrigidì; anche il suo palmo nero cambiò direzione.


Con un'esplosione assordante, le fiamme della Fenice, che prima erano innocue per Xuanyuan Wentian, avevano già attraversato l'aura nera per arrivare al suo viso. L'uomo gridò miserabilmente mentre veniva scagliato via, il suo intero corpo fu avvolto rapidamente dalle fiamme scarlatte.


Feng Xue'er rimase sbalordita vedendo che aveva scaraventato via il nemico.


"Im... Impossibile... questo è impossibile!!" Gridò con rabbia Xuanyuan Wentian, il suo sguardo tornò feroce. Strinse la Spada Diabolica Notte Eterna e menò un fendente verso Yun Che.


Tuttavia, proprio mentre si stava levando in volo, il suo corpo tremò e cadde all'indietro rigidamente. Tremava incontrollabilmente: "Impossibile... Avevo ovviamente... completamente... impossibile..."


"Fen Juechen... È Fen Juechen!" Gridò sorpreso Yun Che. Prima, quando lo aveva chiamato, aveva solo fatto un tentativo perché gli mancava un piano. In realtà non ci sperava troppo, perché tre mesi fa Xuanyuan Wentian aveva scoperto il residuo dell'anima di Fen Juechen e l'avrebbe sicuramente sradicato con tutte le sue forze.


Tuttavia la coscienza di Fen Juechen era rimasta. Anche così, il potere di quell'anima accanita ovviamente aveva influenzato Xuanyuan Wentian.


Questa era la speranza e la possibilità di sopravvivere per cui Fen Juechen aveva rischiato il residuo della sua coscienza! Yun Che si precipitò all'istante verso il nemico e colpì con la Spada Colpo Celeste Nemesi dei Diavoli.


Xuanyuan Wentian aveva perso il controllo del suo corpo e non fece nemmeno un tentativo per difendersi mentre veniva colpito dall'arma e fu scagliato via per diversi chilometri. Prima che potesse rialzarsi, Yun Che era avanzato nuovamente, radunando tutte le sue forze, la sua lama fu percorsa da delle fiamme dorate e menò un altro fendente verso Xuanyuan Wentian.


BOOOOOOOOOOOOOOM...


Nonostante la sua forza non fosse al livello di Xuanyuan Wentian, la Spada Colpo Celeste Nemesi dei Diavoli era la rovina dell'Energia Misteriosa diabolica. Ad ogni colpo Yun Che avrebbe fatto gridare miserabilmente Xuanyuan Wentian e il terreno sotto di lui si sarebbe spaccato per l'impatto.


"Ahhhhhh!"


Xuanyuan Wentian urlò e la sua aura nera crebbe bruscamente scacciando via Yun Che. Barcollò e ansimò per poi caricare istericamente verso Yun Che.


Bang!


La Spada Colpo Celeste Nemesi dei Diavoli si scontrò con il palmo nero di Xuanyuan Wentian. Yun Che tremò e sentì dolore alle braccia mentre veniva scaraventato via per centinaia di metri, il sangue e l'energia nel suo corpo si stava agitando. Guardò verso l'alto e urlò: "Fen Juechen, nello stato in cui sei ora, non puoi vendicarti personalmente! Tuttavia... se riuscirò a sopravvivere, ucciderò personalmente Xuanyuan Wentian!!"


Questo grido fu come una schiera di migliaia di aghi avvelenati che punsero l'anima di Xuanyuan Wentian. L'anima residua finora soppressa divenne incredibilmente potente e attaccò con violenza la sua coscienza...


"Arghhhhhhhh!"


Xuanyuan Wentian gridò miserabilmente. Stava per rialzarsi ma all'improvviso cadde in ginocchio e si tenne la testa mentre il suo corpo si contorceva per il dolore: "AHHHHH... Per... perché.... perché non sei... stato... distrutto.... Ahhhhhh!!"


"Perché è Fen Juechen!!"


Ruggì con rabbia Yun Che, il giovane radunò tutte le sue forze e attaccò... Visto che era crollato, Xuanyuan Wentian aveva perso il controllo e fu colpito con violenza alla testa.


Boom!!


La testa di Xuanyuan Wentian sembrò riempirsi di milioni di mosche ronzanti. Il suo corpo fradicio di sangue fu scagliato via come un fascio di paglia.


"Tu... tu..." Xuanyuan Wentian giacque a terra mentre il suo corpo fremeva per il dolore. Non riusciva ad alzarsi. Si girò e fissò Yun Che con i suoi occhi che emanavano un bagliore nero. Cambiò espressione e, proprio quando stava per dire qualcosa, notò che la piccola Imperatrice Demoniaca e Feng Xue'er erano arrivate accanto a Yun Che.


Allo stesso tempo, cinque dei denti di Xuanyuan Wentian si incrinarono. La Spada Diabolica Notte Eterna volò agilmente, lo raccolse e lo portò verso nord rapido come un fulmine nero.
                                


                                



