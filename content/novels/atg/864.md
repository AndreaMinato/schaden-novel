---
weight: 864
title: Capitolo 864 - Oscurità
pubDate: 2025-02-03T07:52:46.883Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


"Fratellone Yun, cosa ti è successo?" Disse preoccupata Feng Xue'er, In quel momento vide un'aura nera che emergeva lentamente dal corpo di Yun Che.


All'inizio era molto sottile, ma si stava addensando sempre di più e portava una presenza minacciosa.


"Caiyi... Xue'er..." Yun Che si stava stringendo il petto mentre diceva con dolore: "Presto, riportatemi... nella Valle del Fuoco e del Fulmine del Corvo Dorato."


Lo spazio di fronte a Yun Che si distorse, rivelando l'Arca Primordiale Misteriosa. Evidentemente Yun Che sapeva per certo che nelle sue condizioni, forzarsi a tornare nella Valle del Fuoco e del Fulmine del Corvo Dorato sarebbe stato impossibile e avrebbe avuto bisogno dell'arca.


"Sbrighiamoci!" La piccola Imperatrice Demoniaca afferrò Yun Che e Feng Xue'er, entrando nell'Arca Primordiale Misteriosa. Poi scomparirono insieme all'arca emettendo un bagliore bianco.


"Sss..." A Massima Ambizione Al Mondo faceva ancora male il palmo e questa forma di dolore era diversa da tutte le ferite che aveva subito in tutta la sua vita. Era una stranissima... sensazione gelida e ardente.


Anche con la sua potente coltivazione di Monarca negli stadi intermedi e la protezione dell'energia naturale, poté solo reprimere il dolore dopo un po' di decine di secondi.


"Che diavolo... che diavolo era..." Il sudore colava dalla fronte di Massima Ambizione Al Mondo. Fece un respiro profondo e diede un'occhiata a Yun Qinghong. Dopo aver esitato un breve momento, disse: "L'aura nera di prima... sembra assomigliare leggermente a quella di Xuanyuan Wentian."


"..." Yun Qinghong non disse nulla per un po' di tempo e poi sospirò lievemente. Come se stesse parlando tra sé e sé, disse: "Possiamo chiederlo a ChÈer dopo che tornerà."


L'Arca Primordiale Misteriosa si trasferì direttamente all'entrata della Valle del Fuoco e del Fulmine. Portando Yun Che, la piccola Imperatrice Demoniaca e Feng Xue'er volarono velocemente all'interno della valle... Non erano passate nemmeno due ore da quando ne erano uscite.


Attraversando una terra piena di fiamme, arrivarono alla fine della Valle del Fuoco e del Fulmine del Corvo Dorato. Prima ancora che si fermassero, Feng Xue'er gridò con ansia: "Divino spirito del Corvo Dorato, per favore, salvi il fratellone Yun!"


Quasi nell'istante in cui Feng Xue'er finì di parlare, quel paio di occhi dorati potenti e pieni di fuoco erano già apparsi nel cielo, inondando di luce dorata l'intera valle.


"Siete tornati nel momento giusto. Ho qualcosa da chiedervi." La voce del Corvo Dorato era solenne. "Chi era l'individuo contro cui avete combattuto prima? E che arte misteriosa sta usando?"


La piccola Imperatrice Demoniaca disse con ansia: "Risponderemo sicuramente alle domande del divino Corvo Dorato, ma la prego prima di guarire Yun Che, al momento..."


Yun Che era rannicchiato a terra, l'aura nera che legava il suo corpo a volte diventava sottile e a volte densa. Era fradicio di sudore e la sua espressione era sfigurata dal dolore. Evidentemente stava soffrendo enormemente, ma stava resistendo con tutte le sue forze, riluttante ad emettere un suono.


"Salvarlo?" La voce del Corvo Dorato sembrava piuttosto sdegnosa. "Che sia stato ferito ancora una volta dal Dio Stellare del Veleno Celeste... Mmh?"


Prima che potesse finire le sue parole, il tono del Corvo Dorato cambiò: "Quest'aura..."


Clang!!


Un raggio di luce dorata sfrecciò dalla sua bocca, avvolgendo Yun Che.


Quando il bagliore entrò in contatto con Yun Che, si fermò per un po' di tempo... 


Immediatamente dopo la scia di luce della Valle del Fuoco e del Fulmine cambiò e gli occhi dorati nel cielo si spalancarono. Dietro di essi, i vulcani e il mare di fuoco di diverse centinaia di chilometri si infiammarono, come se avessero incontrato un disastro.


"Divino spirito del Corvo Dorato?!" La piccola Imperatrice Demoniaca alzò la testa per lo shock. Non poteva immaginare per quale motivo avesse perso il controllo in quel modo... Sembrava che il potente spirito fosse rimasto scioccato.


"Lasciate Yun Che qui, voi due andatevene immediatamente." Ordinò il Corvo Dorato. "Nessuno potrà entrare in questo posto per ventiquattro ore, incluse voi due!"


La sua voce era particolarmente solenne, non aveva la minima intenzione di spiegarsi, né continuò a parlare di Xuanyuan Wentian. Vedendo la sua reazione, la piccola Imperatrice Demoniaca e Feng Xue'er si agitarono. Feng Xue'er disse con ansia: "Divino spirito del Corvo Dorato, il fratellone Yun, lui... cosa..."


"Non c'è bisogno di dire altro, andate!"


Gli occhi brillarono e due raggi di fuoco dorato discesero dal cielo. Atterrarono sulla piccola Imperatrice Demoniaca e su Feng Xue'er, espellendole all'istante dalla Valle del Fuoco e del Fulmine del Corvo Dorato.


Sentendo che se n'erano andate, Yun Che alzò lentamente la testa e disse con difficoltà: "Divino spirito del Corvo Dorato, per favore... non riesco a sopprimere... da solo..."


"Non c'è bisogno di parlare! Potrai spiegarti dopo!" Disse freddamente lo spirito del Corvo Dorato. Mentre parlava, un'aureola dorata di fuoco si era già radunata attorno a Yun Che, poi lo spirito mormorò tra sé e sé: "Sembra che sia già impossibile per me continuare ad esistere in questo mondo per dieci anni."


"..." Yun Che forzò un sorriso di gratitudine. Poi chiuse gli occhi mentre si concentrava a ricevere l'energia dello spirito del Corvo Dorato.


Quattro mesi fa, la sfera diabolica dell'origine che il Sovrano Diabolico Moon Slaughter aveva impiantato nelle sue Vene Misteriose prima di morire era diventata un incubo. Nemmeno Jasmine era riuscita a farla uscire. Yun Che sapeva bene che un giorno si sarebbe attivata.


Tuttavia non si sarebbe mai aspettato che sarebbe successo così presto.


E mai si sarebbe aspettato che la ricaduta sarebbe stata così intensa.


Allora era stato il potere di Jasmine a sigillare la sfera diabolica dell'origine. Temeva che avrebbe ferito le sue Vene Misteriose, così aveva usato una piccola quantità di energia per sigillarla. Tuttavia aveva detto chiaramente che sarebbe rimasta bloccata per almeno sei mesi.


Inoltre, prima di andarsene, aveva detto che Yun Che in seguito avrebbe potuto usare la sua energia per sigillarla.


Inoltre la forza di Yun Che in passato era di gran lunga inferiore ad adesso.


Tuttavia al momento non solo si era attivata, l'aura diabolica che emetteva era così grande che non poteva reprimerla. Se dovesse paragonare la sfera dell'origine con un seme diabolico impiantato nel suo corpo, allora adesso... sembrava che un violento dio dei diavoli si era risvegliato all'improvviso.


Dopo che lo spirito del Corvo Dorato aveva donato la sua origine dell'anima a Yun Che, il suo potere era diminuito di molto. Tuttavia, dopotutto era il frammento dell'anima di una divina bestia primordiale. Quando Yun Che fu immerso dalle fiamme dorate, l'energia si riversò nel suo corpo ad ondate e caricò dritta nelle sue Vene Misteriose.


In un istante l'aura nera si ritrasse e il colorito di Yun Che migliorò di molto. Si tirò su a sedere e si concentrò. La Grande Via del Budda circolava a tutta forza mentre controllava la sfera dell'origine diabolica con l'energia dello spirito del Corvo Dorato.


La sfera dell'origine diabolica alla fine iniziò ad essere soppressa poco a poco. Fiumi di luce dorata vorticarono attorno alla perla nera come la pece e si avvolsero ad essa strato dopo strato, sigillando gradualmente la sua energia finché non estinse l'ultima scia di energia diabolica.


Yun Che aprì gli occhi, il suo colorito era tornato alla normalità.


Erano passate sei ore.


Se non avesse posseduto il fisico del Dio Drago e la Grande Via del Budda, sarebbe stato divorato dall'aura diabolica molto prima che passassero queste sei ore e che la perla dell'origine venisse sigillata.


"Grazie Divino Spirito del Corvo Dorato, mi ha saltavo di nuovo. Non potrò mai ripagare con una sola vita i favori che mi ha dato." Disse con sincerità Yun Che.


"Non c'è bisogno di amenità inutili."


La voce dello spirito sembrava molto più tenue del solito e perfino il bagliore nei suoi occhi si era attenuato. Senza la sua anima dell'Origine non poteva più recuperare la sua energia e ogni briciolo che usava l'avrebbe perso permanentemente. In queste sei ore la durata della sua esistenza si era ridotta di due anni.


"Ora dovresti darmi una spiegazione." Gli occhi del Corvo Dorato si spalancarono. "Perché hai una sfera dell'origine diabolica nel tuo corpo?!"


"È una cosa che sarebbe dovuta scomparire da tempo da questo mondo!"


"Potrebbe essere un po' problematico da spiegare." Disse Yun Che. Non c'era bisogno di nascondere nulla all'anima del Corvo Dorato, per non menzionare che gli aveva anche salvato la vita.


 "In tal caso, allora che ne dici se sondo i tuoi ricordi?"


Chiunque, perfino il più normale dei mortali, sarebbe stato riluttante nel mettere i suoi ricordi a disposizione di un'altra persona. Stavolta tuttavia Yun Che annuì senza la minima esitazione: "Va bene."


L'anima del Corvo Dorato fu sorpresa da quanto era stato diretto. Non disse più nulla mentre la luce dorata penetrò nello spirito di Yun Che. In un istante, i ricordi di quando aveva lasciato l'Illusory Demon Realm si riversarono nella mente dello spirito.


Leggere un anno di ricordi era un processo considerevolmente breve. Tuttavia, dopo che si ritrasse, l'anima del Corvo Dorato diventò silenziosa.


I suoi occhi dorati brillavano ad intermittenza, sottolineando l'immenso shock che stava provando.


Dopo un bel po' di tempo, lo spirito disse: "Ho sentito una lieve aura diabolica provenire dal corpo della persona di nome Xuanyuan Wentian contro cui avete lottato oggi, c'era anche l'aura del Tomo Illusorio Diabolico di Notte Eterna. Sospettavo che fosse solo la mi immaginazione perché i diavoli sono estinti da tempo."


"Non mi sarei mai aspettata che fosse davvero l'aura del Tomo Illusorio Diabolico di Notte Eterna!"


"Ho ereditato la volontà del Corvo Dorato e sono esistita in questo mondo per così tanto tempo, eppure non l'ho mai percepito. Nel continente lontano a nord si nascondeva davvero un Vero Diavolo che è sopravvissuto dall'Era Primordiale!"


Aveva esaminato i ricordi di Yun Che, quindi naturalmente sapeva dell'esistenza del Sovrano Diabolico Moon Slaughter.


"Fortunatamente si è rivelato ed è stato annientato, altrimenti, se l'impronta della sua anima si fosse rigenerata, insieme ai suoi istinti da diavolo e all'odio che ha accumulato per milioni di anni, questo mondo sarebbe andato incontro ad una terrificante tribolazione. Hai praticamente salvato questo mondo da solo."


Yun Che sorrise lievemente mentre scuoteva la testa: "L'ho ucciso solo per proteggermi. Se non fosse morto, sarei morto io. Tutto qui. Per quanto riguarda salvare il mondo, non credo di avere una determinazione del genere, né un cuore così gentile. Inoltre, che cambia se ho ucciso il Sovrano Diabolico Moon Slaughter? In confronto a lui, Xuanyuan Wentian è cento volte più terrificante."


"Ti sbagli. Come si potrebbe paragonare un diavolo con un mortale? Anche se Xuanyuan Wentian sembra superare di gran lunga il Sovrano Diabolico Moon Slaughter, Il Sovrano Diabolico era un Vero Diavolo. Nel momento in cui si fosse ripreso, la sua forza sarebbe arrivata ad un livello inimmaginabile per te. Potrebbe distruggerti con un pensiero anche se hai il fisico del dio drago."


"Per quanto riguarda Xuanyuan Wentian, ha solo ricevuto una piccola quantità di sangue da una fragile anima diabolica. Anche se fosse capace di ottenere una compatibilità perfetta con essa, non potrebbe davvero intraprendere la via del divino."


"Ma anche se la mia forza è aumentata di molto in questi tre mesi, sono ancora ben lontano dal poter rivaleggiare con Xuanyuan Wentian. Oggi sarei morto se non ci fossero stati ancora frammenti dell'anima di Fen Juechen."


"Inoltre Xuanyuan Wentian mi ha detto personalmente che il suo sangue diabolico si deve ancora risvegliare completamente. Tra tre mesi raggiungerà la perfezione. Quando arriverà il momento, la sua forza aumenterà ancora. Ahh... non riesco ad immaginare come potrei affrontarlo."


Yun Che alzò la testa e mormorò tra sé e sé: "Se solo jasmine fosse qui. Anche se non potesse usare il suo potere come prima, potrebbe dirmi cosa fare."


"..." Lo spirito del Corvo Dorato poteva percepire una sensazione di tristezza dal corpo di Yun Che.


Circa un anno fa, quando si erano incontrati, Yun Che l'aveva rispettata, ma non temuta; anche di fronte alla sua pressione, aveva mostrato un portamento incredibile. Quando aveva cercato di togliergli il sangue della Fenice, Yun Che aveva rifiutato con ostinazione e aveva anche imprecato con furia.


Allora, non solo non si era arrabbiata sentendo queste maledizioni, aveva pensato che fosse ancora più gradevole all'occhio, perché, in quanto spirito del Corvo Dorato, era estremamente orgoglioso e violento.


Oggi però aveva percepito tristezza in Yun Che.


Non sapeva fosse stata causata dalla disperazione portata da Xuanyuan Wentian o dalla partenza di Jasmine.


Forse era la seconda.


"Divino Spirito del Corvo Dorato, con il suo potere potrebbe sconfiggere Xuanyuan Wentian ?" Chiese Yun Che. Tuttavia evidentemente il suo tono non era molto speranzoso.


"Se fosse stato un anno fa, avrei potuto farlo." Disse direttamente l'anima. "Ma ora, anche se andassi contro la volontà del Corvo Dorato e uscissi da qui, non riuscirei ad uccidere Xuanyuan Wentian."


"..." Yun Che chiuse gli occhi e strinse lievemente le mani.


La partenza di Jasmine, la trama di Moonflower, il Xuanyuan Wentian mutato e la sfera diabolica dell'origine... Mentre era ancora addolorato per la partenza di Jasmine e doveva ancora riprendersi, stava accadendo tutto all'improvviso.


In passato, non importava quanto fosse spaventosa la crisi che stava affrontando, la sua determinazione non si era mai affievolita. Tuttavia, ora che Jasmine non era più accanto a lui, si sentiva come se metà della sua anima fosse stata strappata via, era avvilito.


Dopo averla persa, aveva davvero capito che la sua dipendenza da Jasmine aveva suprato di gran lunga la sua immaginazione.


"Non vuoi sapere perché la sfera diabolica dell'Origine nelle tue Vene Misteriose è sfuggita al suo sigillo e si è attivata?" Disse all'improvviso al Corvo Dorato.


"Ho dei dubbi anche su questo." Lo sguardo di Yun Che si accese: "Divino spirito del Corvo Dorato, sa la risposta a questa domanda?"


"Quella sfera diabolica dell'origine che proveniva dal Sovrano Diabolico Moon Slaughter possedeva un potere molto debole. Se non fossi stato ferito gravemente dopo la battaglia, avresti potuto sigillarlo da te." Spiegò lentamente lo spirito, la sua voce sembrava debole. "Si è fusa con le tue Vene Misteriose, quindi naturalmente assorbirà l'Energia Misteriosa nei tuoi meridiani."


"È come un seme oscuro che si sarebbe dovuto estinguere. Anche se conta sulla tua Energia Misteriosa per risvegliarsi, è comunque qualcosa che appartiene ai diavoli. Il potere che creerà un giorno supererà il tuo. Se vuoi sopravvivere, dovrai distruggere le tue Vene Misteriose o sigillarlo completamente, impedendo che l'aura diabolica esca fuori."


"All'inizio il potere di questa sfera diabolica dell'origine avrebbe richiesto una quantità considerevole di tempo prima che potesse arrivare a farti del male. Con la tua forza misteriosa di tre mesi fa avresti potuto sigillarla nuovamente contando sulle tue forze per almeno diverse decine di anni."


"Tuttavia, in questi tre mesi, a causa della tua coltivazione in coppia con Feng Xue'er, la tua vitalità e la tua Energia Misteriosa sono state in condizioni molto attive. La tua forza misteriosa è aumentata drasticamente nell'arco di tre brevi mesi... Tuttavia, a causa di una terribile coincidenza, l'attività sostenuta ha accelerato la crescita del potere della sfera diabolica dell'origine, conducendo alla rottura del sigillo che la tua maestra ha creato e rilasciando un'aura diabolica che non puoi sopportare."


Yun Che: "..."


"È stata una mia negligenza. Se avessi scoperto la sfera diabolica dell'origine nel tuo corpo tre mesi fa non saremmo arrivati a questo." Lo spirito sospirò... Non aveva visto quanto era diventata terrificante la sfera diabolica dell'origine. Anche se era stata sigillata con grande difficoltà...


Yun Che invece rise e scosse la testa: "Non è stato un suo errore. Se non avesse guidato Xue'er, sarei morto tre mesi fa."


"La sfera diabolica dell'origine è nelle mie Vene Misteriose, quindi pensavo da tempo che sarebbe finita così... anche se il momento è arrivato un po' troppo presto." Yun Che fece una pausa per un momento per poi dire all'improvviso: "Ho un dubbio riguardo alla sfera diabolica dell'origine. Perché è riuscita a fondersi così facilmente con le mie Vene Misteriose? Le Vene Misteriose di un coltivatore sono i luoghi in cui l'Energia Misteriosa si è condensata ed espellono ogni sostanza estranea, inoltre le mie Vene Misteriose provengono da un dio. Perché si sono fuse direttamente con la sfera diabolica dell'origine che apparteneva ad un diavolo, senza respingerle minimamente?"


"Nemmeno io l'ho capito." Disse lentamente il Corvo Dorato. "La sfera diabolica dell'origine proviene da un diavolo. La nascita di un diavolo inizia con la sfera stessa. Porta l'energia dell'origine di un diavolo ed è il nucleo delle sue Vene Misteriose. Nel momento in cui un diavolo perde la sua sfera dell'origine, perderà ogni suo potere e potrebbe morire sul posto."


"Se la sfera diabolica dell'origine viene distrutta, il diavolo può prendere la sfera di un altro e assimilarla nelle Vene Misteriose usando un metodo speciale, recuperando il suo potere... Anche se sembra bizzarro, nell'Era degli Dei, giravano voci del genere. Tuttavia sarebbe impossibile che Profound di un vero dio o di un mortale si fondessero con una sfera dell'origine diabolica. A meno che..."


"..."


Allo spirito del Corvo Dorato era venuta in mente un'idea, ma smise di parlare. Perfino le sue pupille si erano rimpicciolite.


"A meno che cosa?" Sollecitò Yun Che.


"...Non posso risponderti perché è solo una ridicola congettura. Non c'è bisogno di fare altre domande."


Yun Che sentì lo strano cambiamento nel suo tono. Doveva aver pensato a qualcosa, ma non voleva dirglielo... Inoltre sembrava decisa a non volerne parlare.
                                


                                



