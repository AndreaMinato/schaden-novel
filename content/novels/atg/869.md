---
weight: 8690
title: Capitolo 869 – La Determinazione della piccola Imperatrice Demoniaca
pubDate: 2025-02-03T07:52:46.883Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


Xiao Yun e Numero Sette Al Mondo porsero il bambino a Xiao Lie: "Nonno, che ne dici se decidi tu il nome di nostro figlio?"


Xiao Lie stese le mani e toccò le manine del neonato, ma non lo prese in braccio... Temeva di spaventare questa piccola vita che era appena sfuggita alla morte. Trattenne le lacrime e disse lentamente: "Anni fa ho chiamato tuo padre Xiao Ying nella speranza che volasse nella volta celeste come un'aquila maestosa, irradiando potere e maestà, ma non avrei mai pensato che ci saremmo separati per sempre così presto."


"Dopo aver superato così tante difficoltà e aver sperimentato le vicissitudini della vita, ho compreso molte cose. Questo bambino... Non spero che ottenga grande successo e fama, spero che possa condurre una vita pacifica e priva di conflitti. Quindi lo chiamerò... Yongan."


<em>Nota Traduzione: Yongan (永安) significa "calma/sicurezza perpetua".</em>


"Yongan..." Mormorò piano Xiao Yun per poi annuire con vigore. "Bene, allora si chiamerà Yongan."


"Bambino mio, hai sentito? Il tuo nome è Yongan." Sussurrò Numero Sette Al Mondo mentre abbracciava stretto il suo bambino. Anche se aveva smesso di piangere, le lacrime scorrevano ancora sul viso.


"Xiao Yongan, bel nome." Disse con un lieve sorriso Yun Qinghong.
"Si dice che una persona che riesce a sopravvivere ad una calamità avrà fortuna. Yongan ha corso un grave pericolo nel momento in cui è nato, ma è sopravvissuto con tenacia. Quindi sarà sicuramente graziato da una grande fortuna d'ora in avanti."


"Giusto. In effetti è tenace." Disse Yun Che annuendo allegramente. "La quantità di energia diabolica che ha invaso il suo corpo era superiore a quanto avevo previsto. Mentre la purificavo, temevo che non sarebbe riuscito a resistere, ma è stato incredibile... Ci ho messo sei ore, il doppio di quanto avevo previsto, ma è riuscito a sopravvivere con incredibile tenacia."


Queste lodi provenivano da Yun Che in persona. Xiao Yun si emozionò così tanto che i suoi occhi si inumidirono. Numero Sette Al Mondo mostrò un profondo senso di orgoglio. Tenne stretto il suo bambino senza allentare la presa per un solo secondo.


"Ahahahah..." Risuonò la risata fragorosa di Massima Ambizione Al Mondo: "All'inizio ero spaventato a morte da Xuanyuan Wentian e solo pensare a lui mi riempiva di orrore, ma... perfino un neonato è riuscito a sconfiggere il suo potere, quindi nemmeno io ho motivo di temerlo! La prossima volta che oserà venire, anche a costo di sacrificare la vita, lo farò tornare da dov'è venuto!"


"Ahahah, ben detto fratello Al Mondo!" Disse Yun Qinghong unendosi a lui. "Yongan ci ha dato un ottimo esempio. Cosa c'è da aver paura?! Fratello Al Mondo, dovresti rimanere qui oggi. Le nostre famiglie dovranno bere a volontà. Discuteremo dei preparativi per la battaglia domani!"


"Va bene!" Rispose con voce allegra Massima Ambizione Al Mondo.


La resurrezione miracolosa di Xiao Yongan aveva spazzato via la sensazione di oppressione che incuteva sulla famiglia Yun. Le emozioni negative erano diventate gioia vibrante. Anche l'ombra lasciata da Xuanyuan Wentian era svanita nel nulla.


Dato che era il capo delle dodici famiglie guardiane, il cambio di atmosfera nel clan Yun aveva aiutato a disperdere il clima di inquietudine che aveva avvolto la Città Imperiale dei Demoni.


Tuttavia, dopo che l'entusiasmo iniziale si spense e si erano tutti calmati, avrebbero comunque dovuto affrontare l'enorme paura portata da Xuanyuan Wentian... e la minaccia di annientamento totale che sarebbe piombata su di loro da un momento all'altro.


.....


Dopo più di dieci giorni Yun Che si riprese completamente dalle sue ferite e anche la piccola Imperatrice Demoniaca e Feng Xue'er guarirono. Avevano finito di prepararsi ad affrontare Xuanyuan Wentian. Sotto la guida delle dodici famiglie guardiane, la Città Imperiale dei Demoni era pronta a combattere in ogni momento contro il disastro imminente... La terrificante ombra lasciata da Xuanyuan Wentian li teneva tutti in allerta e in costante vigilanza.


I potenti individui di ogni altra parte dell'Illusory Demon Realm avevano risposto alla chiamata o erano venuti nella città imperiale di loro spontanea volontà e si stavano preparando tutti a lottare insieme contro Xuanyuan Wentian. Dopotutto, se la città principale fosse stata distrutta, l'intero regno si sarebbe ridotto in frammenti.


Si erano conclusi i funerali di Yun He, Yun Jiang e Yun Xi, i tre Sommi Anziani della famiglia Yun che avevano sacrificato la vita durante la battaglia contro Xuanyuan Wentian. In seguito l'allenamento giornaliero dei discepoli della famiglia Yun aumentò sia in intensità che in lunghezza. Dopo che la gioia portata dalla nascita di Xiao Yongan si era affievolita, l'intera città imperiale si riempì di un'atmosfera tesa che diventava sempre più pesante col passare del tempo.


Questo perché la Città Imperiale dei Demoni al momento si trovava nel momento più critico della sua storia. Perfino il caos portato dal Duca Huai impallidiva al confronto. Se non fossero riusciti a resistere alla minaccia incombente, non sarebbe più esistita una Città Imperiale dei Demoni in questo mondo... e non era un'esagerazione.


Yun Qinghong andava ogni giorno ad incontrare gli altri patriarchi e i duchi per discutere di varie strategie e tattiche da poter usare contro Xuanyuan Wentian. Yun Che non aveva nemmeno bisogno di chiedergli del risultato di questi raduni; solo uno sguardo all'espressione sul volto di Yun Qinghong gli aveva fatto capire che non erano riusciti a trovare una strategia efficace. Dopotutto il potere di Xuanyuan Wentian era semplicemente troppo terrificante e, di fronte ad una forza soverchiante, ogni tattica, strumento e numeri sarebbero stati futili e insignificanti.


Inoltre, dato che si era scontrato direttamente con Xuanyuan Wentian, sapeva bene quanto fosse spaventoso Xuanyuan Wentian.


Yun Che si sedette sul tetto più alto della residenza della famiglia Yun. Il suo sguardo era calmo mentre osservava l'orizzonte in silenzio. Aveva mantenuto questa postura per la maggior parte della tarda mattinata. In quel momento un abito multicolore fluttuò accanto a lui mentre la piccola Imperatrice Demoniaca arrivava al suo fianco. Il suo viso era una maschera di ghiaccio mentre parlava: "Quando intendi tornare nel Palazzo Imperiale dei Demoni?"


Yun Che si girò mostrando un sorriso impudente: "Ah, Caiyi, ti manco così tanto da perdere appetito e non dormire bene se sparisco dalla tua vista per più di due ore?"


"Umpf!" La piccola Imperatrice Demoniaca sbuffò freddamente. "Non dimenticare, ora sei un membro della mia famiglia imperiale. Dato che sei tornato, è solo naturale che rimanga nel palazzo imperiale."


"Lo so." Disse con un'espressione esasperata Yun Che. "Ma mia madre non vuole vedermi andare via."


"Hai solo paura che Xue'er o la tua moglie imperatrice si ingelosiscano, vero?!" Dopo aver detto questo, la piccola Imperatrice Demoniaca distolse lo sguardo.


"Uhh..." Disse Yun Che afferrando la mano della ragazza e attirandola a sé, il corpo delicato e morbido cadde tra le sue braccia: "Non so se YuÈer e Xue'er siano gelose, ma tu sicuramente lo sei."


"Tu..." Lo sguardo della piccola Imperatrice Demoniaca mostrò del panico, poi la ragazza si girò, comunque non cercò di dimenarsi troppo dalla presa di Yun Che.


"Va bene, capisco. Da domani starò nella residenza della famiglia Yun di giorno, ma di notte tornerò nel Palazzo Imperiale dei Demoni per accompagnare la mia cara moglie Caiyi."


Le parole gentili di Yun Che fecero sciogliere la piccola Imperatrice Demoniaca che disse a voce bassa: "Non devi... forzarti..."


La sua voce tremò all'improvviso perché si era resa conto che Yun Che le stava palpando il seno.


"..." La piccola Imperatrice Demoniaca si dimenò istintivamente, ma poi si appoggiò al suo petto, lasciandolo fare. Il suo respiro stava accelerando e un rossore civettuolo le si stava diffondendo sulle guance.


Con un movimento agile, il palmo di Yun Che si precipitò tra i vestiti multicolori della piccola Imperatrice Demoniaca. Si godette la sensazione di morbidezza e sospirò internamente con contentezza. La Giada di Rugiada Celeste di Asgard Nuvola Gelida era stata davvero efficace, e pensare che poteva riempire tutto il suo palmo ora!


La docilità della piccola Imperatrice Demoniaca incoraggiò Yun Che a fare un altro azzardo. Slacciò la fascia dei suoi abiti color arcobaleno e con un lieve movimento delle dita calò l'abito esponendo il suo seno delicato e bianco e le sue spalle nivee.


Se fossero stati nel Palazzo Imperiale dei Demoni, avrebbe permesso a Yun Che di sfogare il suo desiderio, ma erano nella residenza della famiglia Yun! Rabbrividendo, spinse via Yun Che come se fosse stata folgorata. Si aggiustò i vestiti, ma la maestà che irradiava normalmente come imperatrice era svanita nel nulla.


"Tu... sembra che tu sia rimasto seduto qui per un bel po' di tempo. A cosa stai pensando?" Disse la piccola Imperatrice Demoniaca mordendosi il labbro inferiore. Temeva che le sue azioni avessero danneggiato l'autostima di Yun Che.


"...Stavo pensando al problema su cui stanno rimuginando tutti. Sto pensando a cosa dovremmo fare se Xuanyuan Wentian tornasse.


Yun Che sospirò e disse con tono malinconico: "Durante questi ultimi tre mesi, la mia forza misteriosa è aumentata drasticamente grazie a Xue'er. La mia forza è aumentata di molto rispetto alla volta precedente. Mi sento come se fossi rinato, raggiungendo un livello inimmaginabile. Avevo perfino la sensazione che nessuno potesse battermi."


"Tuttavia... anche se la mia forza è aumentata, non siamo comunque riusciti a battere Xuanyuan Wentian anche se ho attaccato insieme a te e a Xue'er."


Il viso arrossato della piccola Imperatrice Demoniaca divenne solenne. Disse all'improvviso: "Devi promettermi una cosa."


Yun Che rise: "Stai pensando di dirmi di usare l'Arca Primordiale Misteriosa per portare via tutti e scappare, lasciandoti da sola?"


"...Esatto!" Disse la piccola Imperatrice Demoniaca annuendo. "Quel giorno Xuanyuan Wentian aveva già esaurito una grande quantità del suo potere per rompere la Grande Formazione della Città. Ma anche in una situazione del genere non siamo riusciti a tenergli testa. Anche se sembrava gravemente ferito, non riuscivamo a batterlo."


"Inoltre ha detto chiaramente che dopo tre mesi il suo sangue diabolico si risveglierà. Allora il suo potere raggiungerà le sue condizioni ideali. Non sembrava stesse dicendo delle minacce a vuoto. Se è vero, quando tornerà, Xuanyuan Wentian sarà ancora più terrificante."


"Negli ultimi giorni ho pensato ad un modo per affrontare Xuanyuan Wentian, ma non mi è venuto in mente nulla. Se rimanessimo indietro tentando di resistere... sacrificheremmo le nostre vite per niente! Non è vergognoso scappare! Anzi, è la decisione più saggia! Il potere di Xuanyuan Wentian è fin troppo anormale, ci sarà sicuramente un limite e degli effetti collaterali... Quindi se tu e Xue'er riusciste a fuggire per ora, verrà sicuramente un giorno in cui potrete sconfiggerlo!"


"Dato che questa è la scelta più saggia, allora dovresti venire anche tu!" Disse Yun Che aggrottando le sopracciglia.


"Non posso andarmene!" Disse la piccola Imperatrice Demoniaca scuotendo la testa con risolutezza: "Non dimenticarti chi sono. Sono l'imperatrice dell'Illusory Demon Realm, l'erede della stirpe millenaria dell'Imperatore Demoniaco. Se scappassi, non solo abbandonerei la città imperiale e il regno, infangherei la dignità della stirpe dell'Imperatore Demoniaco, tradendo la gloria e le volontà dei miei antenati!"


"Tutti dovrebbero abbandonare questo posto il prima possibile invece di aspettare invano la morte. Per me però non ci sarà alcuna via di fuga, ciò che mi aspetta è una morte gloriosa in battaglia."


"Va bene." Disse con un lieve sorriso Yun Che. "In tal caso, allora devo rimanere insieme a te."


"Stolto!" Lo rimproverò la piccola Imperatrice Demoniaca con uno sguardo freddo. "Se morirai, allora chi proteggerà e si prenderà cura delle tue donne e dei membri della tua famiglia. Chi sconfiggerà Xuanyuan Wentian e salverà l'Illusory Demon Realm da un disastro?!"


"..." Il tono della piccola Imperatrice Demoniaca si ammorbidì: "Non dimenticare, sono già destinata alla morte. Anche se non esistesse Xuanyuan Wentian, avrei meno di due anni da vivere."


Si girò per poi continuare: "Yun Che, sono già immensamente soddisfatta e contenta di essere diventata tua moglie. Invece di aspettare in silenzio la morte, preferirei rispettare la volontà di tutti gli Imperatori Demoniaci che ci sono stati prima di me e morire gloriosamente in battaglia. Per me potrebbe essere una fine ancora migliore."


"Finché sarai disposto a promettermi questo... Sarò disposta a fare qualunque cosa tu mi dirai."


Dopo aver finito di parlare, la piccola Imperatrice Demoniaca volò via. Dopo che la sua figura svanì dalla vista di Yun Che, una voce mormorò: "Quando tornerai nel Palazzo Imperiale dei Demoni, ti permetterò di portare la tua moglie imperatrice e Xue'er."


Yun Che: "..."
                                


                                



