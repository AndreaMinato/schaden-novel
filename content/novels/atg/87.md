---
weight: 870
title: Capitolo 87 – Che coincidenza!
pubDate: 2024-05-26T05:27:25.191Z
tags:
    - atg
---


Quando quel “Dottore Geniale” apparve, attirò immediatamente l’attenzione di tutti i passanti. Evidentemente aveva raccattato uno straccio da chissà dove e ne aveva ricavato uno striscione, che stava sventolando ovunque. Moltissime persone erano sbalordite davanti a una tale stupidità. Quelle diciannove parole scritte con lettere storte sullo straccio, davano una sensazione molto bizzarra; e poi, rimavano davvero benissimo!
“Da dove diavolo viene? È conciato così male, eppure va in giro così presto a darsi arie e a provare di abbindolare qualcuno.”
“Ah, al giorno d’oggi ci sono sempre più truffatori. E arriva persino a dire di essere pronto a tagliarselo, tsk…. probabilmente non ce l’ha nemmeno più, vero?”
“Eppure, dice di essere un dottore geniale, che cazzata! È impossibile che qualcuno gli creda, solo un idiota lo farebbe!”
Figurarsi una bancarella, quel “dottore geniale” di mezza età non aveva neppure una sedia. Con lo striscione tenuto in alto, camminò per tre volte dall’inizio alla fine della strada, ma non incontrò neppure un solo paziente disposto a sottoporsi ai suoi trattamenti. La maggior parte delle persone lo guardava come se fosse pazzo, e le giovani ragazze che di tanto in tanto gli passavano accanto sussultavano e si allontanavano di fretta, arrossendo.
“Cosa vuol dire ‘Mi taglio l’obelisco’?”
Era già l’ottava volta che Jasmine gli faceva quella domanda.
“Te l’ho detto, non vuol dire niente! Volevo solo fare rima!” spiegò Yun Che con molta pazienza e uno sguardo serio.
“Questa Principessa non ti crede!”
“E allora cosa dovrebbe voler dire? Leggilo: Dottore Geniale, non ci sono malattie che non possa curare. Se non vi guarisco, mi taglio l’obelisco! Non senti come suonano fluide? Se lo cambiassi con ‘mi taglio le vene’, o ‘mi taglio la gola’, o ‘mi taglio i meridiani’ o qualcosa del genere, suonerebbe malissimo; l’aspetto artistico è importantissimo, fa un mondo di differenza! E per quanto riguarda l’obelisco, non vuol dire niente in particolare, serve solo per fare rima, va bene, per fare rima!” la persuase pazientemente Yun Che, asciugandosi lentamente la fronte madida di sudore.
Aveva sempre visto Jasmine come un piccolo mostro, a causa della sua enorme forza, e qualche volta si dimenticava di quale fosse effettivamente la sua età. La normalmente onnisciente Jasmine, imprevedibilmente non riusciva a comprendere il significato delle parole “mi taglio l’obelisco”; fin da quando Yun Che aveva scritto quelle parole sullo striscione, aveva continuato a chiedere, chiedere, chiedere, senza sosta, come una bambina curiosa….
Dopo aver ascoltato per l’ottava volta la spiegazione di Yun Che, sembrava averci finalmente creduto, e non fece altre domande.
“Haha, è davvero difficile essere un dottore errante, al giorno d’oggi. Non c’è stata nemmeno una persona che abbia chiesto i miei servigi. Non dovrò mica costruirmi uno studio, vero? Sprecherei tempo e denaro e potrei persino attirare dei sospetti, rovinando il mio piano.” dopo aver percorso tutta la strada per la quinta volta, Yun Che iniziò a lamentarsi e a borbottare mentalmente.
In quel momento, due persone arrivarono da una via laterale a Est, guardandosi intorno. Si muovevano con passi veloci, scuri in volto, come se fossero appena stati colpiti da una grave disgrazia.
“Tutti i rinomati dottori della città sono già stati radunati. Anche il Dottore Capo e i farmacisti del Sect sono stati chiamati. E alla fine, tutti loro non sono serviti a nulla. Se va avanti così… dove diavolo dovremmo andare a cercare!” mormorò amaramente uno dei due.
“Già, siamo in due e non abbiamo il permesso di tornare senza aver trovato un medico. E da come sta andando, temo che non abbiamo nessuna speranza di fare ritorno prima di domani.” affermò l’altro, rassegnato.
“Alcuni gruppi di nostri Fratelli hanno già in mente di andare a cercare fuori città, che ne dici di farlo anche noi? Anche se è abbastanza lontano, è pur sempre meglio che tornare a mani vuote ed essere puniti.”
Mentre parlavano, all’improvviso i due alzarono lo sguardo e videro lo striscione malandato sventolare avanti e indietro, a non più di dieci passi di distanza.
“Cazzo! Un dottore geniale?” i loro occhi si illuminarono immediatamente.
“Oh, lascia stare, si capisce a prima vista che è solo un ciarlatano. È un banale medico vagante, eppure ha il coraggio di presentarsi come un genio.”
“Che importa! I nostri superiori ci hanno ordinato di trovare un dottore, ed eccone qua uno! Non me ne frega niente che lo sia davvero o no! Se è un truffatore, ovviamente ne pagherà le conseguenze. L’unica cosa importante è portare a termine il nostro incarico. E chissà, forse potrebbe davvero sapere qualcosa di medicina.”
“Hai ragione! Andiamo!”
I due presero la loro decisione e corsero di fretta dal “dottore geniale”: “Dottore, il Giovane Maestro del nostro Sect ieri è rimasto gravemente ferito e ha urgente bisogno di cure. Dato che affermi di essere un genio e di poter guarire chiunque, dovresti riuscire a curare le ferite del nostro Giovane Maestro senza difficoltà. Per favore, seguiteci subito fino al nostro Sect.”
Uno stava davanti e l’altro dietro, in mezzo il “dottore geniale”; quella disposizione era in parte un invito e in parte una costrizione. Il “dottore geniale” li guardò e pensò tra sé e sé: “Il Giovane Maestro del Sect? Gravemente ferito… non può essere una coincidenza, giusto?”
Il “dottore geniale” passò le dita tra la sua lunga barba e chiese con calma: “Guarire le malattie e salvare vite è il dovere di un medico, questo vecchio verrà immediatamente con voi. Posso osare chiedervi… a quale Sect appartenete?”
“Ti spaventerai a morte quando ti diremo a quale Sect apparteniamo.” i due alzarono lo sguardo verso l’alto, e disse con volti orgogliosi: “Apparteniamo a nientemeno che il Sect numero uno qui a New Moon City, lo Xiao Sect! Se sarai in grado di curare le ferite del nostro Giovane Maestro, sicuramente il nostro Sect non ti tratterà male; sarai lautamente ricompensato e la tua fama si diffonderà in tutta New Moon City. Ma se non sarai in grado di curarlo… ohoh ohoh…”
Xiao Sect…
Porca p***ana!
Le sopracciglia di Yun Che, meticolosamente in ordine, tremarono e pensò mentalmente: “Ma che c*zzo… sono davvero fin troppo fortunato! Inizialmente avevo pianificato di esibire le mie capacità curative e sfruttare i prossimi tre giorni per diventare famoso a New Moon City; quando la notizia avesse raggiunto lo Xiao Sect, sarebbero venuti a invitarmi da loro… avevo preparato tutto secondo una logica! Eppure, non ho ancora trovato una sola persona da curare, ma lo Xiao Sect è già venuto da me!”
Il suo volto e il suo atteggiamento si fecero immediatamente orgogliosi, e disse, ridacchiando con l’aria da esperto: “Un dottore quando pratica la medicina non si interessa della famiglia da cui proviene il paziente o della sua situazione finanziaria. In tutti questi anni, non c’è mai stata una sola malattia o ferita che io non sia stato in grado di curare. Su, portate questo vecchietto al vostro Sect.”
Sentendolo parlare con così tanta sicurezza, sembrava quasi che sapesse davvero il fatto suo. Ma per i due uomini, questo non aveva alcuna importanza; l’unica cosa che interessava ai due era portarlo fino al Sect. Uno dei due stava davanti a Yun Che, l’altro era rimasto dietro; era come se temessero che quel “dottore geniale” potesse scappare via da un momento all’altro, impedendo loro di portare a termine l’incarico ricevuto.
Quando entrò nello Xiao Sect, la prima impressione che ebbe Yun Che fu che si trattava di un luogo enorme! Incredibilmente enorme!
L’intero Sect si trovava nella Montagna South Moon e si estendeva per parecchi chilometri dai piedi della montagna, ma i tre erano appena entrati nelle più esterne delle terre possedute dal Sect; il suo nucleo si trovava sulla cima della Montagna South Moon. L’intero monte apparteneva al Sect. Mentre camminava per le strade di montagna, Yun Che sospirava mentalmente… a Floating Cloud City, da dove veniva, lo Xiao clan era quello più grande di tutti. Ma in confronto alla Frazione Esterna dello Xiao Sect, era così piccolo da sembrare invisibile. Se davvero bisognasse fare un paragone tra i due, lo Xiao clan non era nemmeno abbastanza grande da raggiungere l’un percento della Frazione Esterna dello Xiao Sect.
Se una piccola Frazione Esterna fosse stata così grande, si sarebbe potuto solo immaginare quanto fosse enorme il Sect Principale dello Xiao Sect.
Lungo il percorso, Yun Che tentò con tutte le sue forze di memorizzare il tragitto. Ma dopo aver svoltato per parecchie volte in ogni direzione, persino con la sua memoria impeccabile, nella sua mente c’era solo una grande confusione. Infine, giunse sconsolato alla conclusione che… solo dopo aver vissuto in quel luogo per qualche mese, sarebbe stato possibile non perdersi.
Perciò, quando sarebbe scappato dopo aver portato a termine il suo piano, la fuga sarebbe stata un grosso problema… “oh beh, queste situazioni vanno affrontate un passo alla volta.”
dopo aver camminato a lungo, e dopo almeno una dozzina di ispezioni tramite Profound Strength, fu guidato al Padiglione di Medicina della Frazione Esterna, vicino alla cima della montagna.
Xiao Tiannan non aveva chiuso occhio per tutta la notte.
Dopo aver portato scompiglio al Palazzo Profound New Moon ed essere tornato al Sect, era rimasto tutto il tempo nel Padiglione di Medicina. Osservando Xiao Luocheng, mezzo morto, il suo cuore era sottosopra, dilaniato ferocemente dal dolore. Il medico del Sect non aveva semplicemente alcuna idea di come trattare le ferite di Xiao Luocheng… ad essere sinceri, non osava minimamente provarci.
Il braccio sinistro era stato spezzato in dodici parti, i meridiani della parte superiore del corpo erano completamente frantumati e le Profound Vein erano state squarciate… indipendentemente da quale ferita si considerasse, c’era un solo modo per guarire completamente; ovvero usare dei Purple Veined Heaven Crystal. I Purple Veined Heaven Crystal contenevano una sottilissima forza divina; non importava quale parte del corpo di un essere umano venisse ferita, utilizzandoli si poteva guarirla completamente. Possedere una quantità sufficiente di Purple Veined Heaven Crystal era come avere una vita di scorta. Ma, primo e più importante requisito per usarli, era avere a disposizione un dottore incredibilmente esperto, che fosse capace di usare i Purple Veined Heaven Crystal, che erano dei tesori inestimabili.
Effettivamente, lo Xiao Sect era in possesso di un piccolo pezzo di Purple Veined Heaven Crystal, delle dimensioni del palmo di una mano, che era considerato l’oggetto più prezioso in tutta la Frazione Esterna. Ma per Xiao Luocheng, erano disposti a usarlo. Tuttavia, che si trattasse di un medico del loro Sect o di New Moon City, nessuno sapeva usare un Purple Veined Heaven Crystal. Infatti, persino un frammento delle dimensioni di un unghia era preziosissimo. Figurarsi toccarlo o usarlo, in pochissimi ne avevano visto un pezzo in vita loro. Anche se parecchi libri di medicina ne trattavano dettagliatamente e alcuni dei dottori li sapevano a memoria, nessuno osava tentare… perché un minimo errore avrebbe fatto sprecare il Purple Veined Heaven Crystal. In tal caso, Xiao Luocheng non sarebbe guarito, e le conseguenze sarebbero state fin troppo prevedibili… persino una morte veloce sarebbe stata considerata una punizione leggera.
In linea di massima, a prescindere da quanto incredibile fosse il talento di una persona o da quante speranze il Sect riponesse in essa, se fosse stata menomata sarebbe diventata inutile. In seguito, era praticamente impossibile che si investisse su di lei qualche risorsa, perché sarebbe stato uno spreco. Ma Xiao Luocheng era diverso, dopo il matrimonio avrebbe avuto lo status sociale di nipote di un Anziano del Sect Principale dello Xiao Sect. L’intera Frazione Esterna di New Moon City contava su di lui per cambiare il proprio destino. Una delle principali ragioni per cui Xiao Wuji era disposto a dare in sposa sua nipote a Xiao Luocheng era la grande abilità innata del ragazzo, che poteva essere considerata abbastanza buona e al di sopra della media anche per gli standard del Sect Principale. Ma considerato lo stato in cui attualmente si trovava Xiao Luocheng, era ovvio che Xiao Wuji avrebbe annullato il matrimonio.
Quando Xiao Tiannan aveva urlato selvaggiamente che Xiao Luocheng poteva essere considerato il nipote di un Anziano del Sect Principale, all’entrata del Palazzo Profound New Moon, aveva terrorizzato tutti i suoi avversari, ma allo stesso tempo era diventato ancor più nervoso di prima. Se le persone inviate da Xiao Wuji avessero visto le condizioni di Xiao Luocheng e avessero voltato le spalle alla Frazione Esterna, Xiao Tiannan avrebbe potuto solo piangere, senza alcuna speranza. Non avrebbero perso altro tempo per un disabile; questo era l’unico esito possibile.
Quindi, Xiao Tiannan doveva riuscire a far guarire completamente Xiao Luocheng prima dell’arrivo dei membri del Sect Principale, a qualsiasi costo; non avrebbe esitato neppure a usare il tesoro più prezioso del Sect, il Purple Veined Heaven Crystal. Certo, era impossibile ripristinare la Profound Strength, ma il Purple Veined Heaven Crystal poteva ricostruire i meridiani, le Profound Vein e il resto del corpo, ridando a Xiao Luocheng il suo talento; così, anche se non avesse più avuto Profound Energy, almeno non sarebbe rimasto disabile. Nel peggiore dei casi, avrebbe dovuto ripartire da zero. Anche le possibilità che Xiao Wuji annullasse il matrimonio sarebbero state molto inferiori.
Per tutta la notte, Xiao Tiannan aveva inviato i suoi sottoposti a cercare medici in ogni angolo di New Moon City. Così aveva radunato tutti i dottori e i farmacisti. Ma nessuno di loro osava utilizzare il Purple Veined Heaven Crystal, né di trovare un altro metodo per curare Xiao Luocheng. Dopo quasi un giorno in quello stato, le sue possibilità di guarire erano diventate ancora minori. Xiao Tiannan era così in ansia che alcuni dei suoi capelli erano diventati bianchi; odiava Yun Che con tutto sé stesso.
“Maestro Xiao, quest’anziano non sa cosa fare, e se ne vergogna.”
“Le ferite del Giovane Maestro Xiao sono troppo gravi. Questo vecchio è troppo incompetente per curarle e può solo suggerire qualche medicinale per stabilizzare temporaneamente la situazione. Ma una cura definitiva…”
“Probabilmente l’unica cosa che può curare del tutto il Giovane Maestro è il Purple Veined Heaven Crystal. Tuttavia, questa è la prima volta in vita mia che ne vedo uno e non sono in grado di utilizzare un tesoro così prezioso.”
…………..
“Cialtroni! Siete solo un mucchio di dannati e inutili cialtroni, siete spazzatura!” urlò furibondo Xiao Tiannan, facendoli tremare dalla testa ai piedi.



