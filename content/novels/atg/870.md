---
weight: 8700
title: Capitolo 870 – Sangue del Dio Stellare
pubDate: 2025-02-03T07:52:46.883Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


"Ahhh..." Yun Che si stese sul tetto e fissò il cielo mormorando debolmente: "Ho già perso la mia Piccola Fata... come puoi aspettarti che rimanga a guardare mentre perdo anche te?"


"Ma cosa posso fare..."


"An'er, faremo visita al tuo bisnonno. Da bravo, va bene."


Da sotto di lui risuonò la voce, gentile come una brezza, di Numero Sette Al Mondo. Stava tenendo un neonato in fasce e stava sorridendo. La sua andatura era leggera e rilassata mentre ogni tanto stuzzicava giocosamente suo figlio, Xiao Yun era accanto a lei, sempre presente.


L'arrivo di Yongan aveva reso ancora più felice e caloroso il loro rapporto già stretto. Anche l'ombra che incombeva sull'intera città non riusciva a smorzare la loro contentezza.


"Fratello Yun, a chi credi che assomiglierà di più An'er quando crescerà?"


"Naturalmente assomiglierà più a te. Se assomiglierà più a te, sarà sicuramente ancora più bello."


"Ehhehh... An'er, hai sentito, devi assomigliare di più a tua madre ogni singolo giorno. Se lo farai, diventerai un uomo bellissimo in futuro. Inoltre, quando crescerai, dovrai essere molto rispettoso nei confronti del tuo bisnonno e dello zio Yun Che. Se non fosse per lo zio Yun Che, tua madre e tuo padre non ti avrebbero mai più rivisto."


"A proposito, non ho visto il fratellone in giro negli ultimi giorni. Non so nemmeno dove si trova ora..." Disse Xiao Yun sospirando. "Ho la sensazione che non sia più lo stesso ultimamente."


Yun Che: "..."


"Ho la stessa sensazione." Disse con tono basso Numero Sette Al Mondo. "In passato, quando vedevo il fratellone Yun, l'ho sempre sentito irradiare un'aura molto potente, un'aura che dava alle persone un incredibile senso di sicurezza. Ma da quando è tornato dalla Valle del Fuoco e del Fulmine del Corvo Dorato, ogni volta che lo vedo ho sempre la sensazione che... sia gravato da molte preoccupazioni."


"Posso solo immaginarmi il motivo dietro questo cambiamento." Disse preoccupato Xiao Yun. "Il fratellone Yun ha usato tutte le sue forze per salvare nostro figlio, ma suo figlio... dovrebbe avere cinque anni ora, ma non l'ha mai visto, né sa se sia ancora vivo..."


"È sempre stato ciò che lo ha addolorato di più. Ha appena salvato il nostro bambino, ma non riesce a trovare suo figlio, anche se è il fratellone, dev'essere tormentato dal dolore e dal senso di colpa. Sono impacciato, non sono bravo con le parole e non so come confortarlo e incoraggiarlo.. spero solo che possa riprendersi prima o poi."


"Se si parla del fratellone Yun, allora non ci sarà sicuramente alcun problema." Disse piena di fiducia Numero Sette Al Mondo.


Mentre guardava in silenzio la coppa che camminava, Yun Che sospirò silenziosamente. <em>Così a quanto pare ho già fatto preoccupare molte persone. Sembra che debba proprio regolare meglio le mie emozioni e il mio stato mentale.</em>


Non sapeva nemmeno cosa stesse facendo Yuanba al momento. Xuanyuan Wentian vedeva poche persone come potenziali minacce e Xia Yuanba era una di loro. Dato il temperamento distorto di Xuanyuan Wentian, Xia Yuanba nel continente del Cielo Misterioso sarebbe stato preso di mira dai suoi artigli diabolici... Ora Yun Che poteva solo sperare che potesse sfuggire a quella calamità.


Il giovane chiuse gli occhi facendo sprofondare la sua coscienza nel mondo della Perla del Veleno Celeste.


Il mondo verde scuro era molto silenzioso, quindi i rumori che faceva Hong'er mentre dormiva risaltavano particolarmente.


"Hong'er, è ora di svegliarsi!" Disse Yun Che quando arrivò ai piedi del letto e diede uno schiaffetto sul sedere a Hong'er. Questo letto di giada in origine era il posto dove riposava Jasmine, ma da quando era arrivata, era diventato proprietà di Hong'er.


Dopotutto non faceva altro che dormire e mangiare. Anche se fosse stata chiamata, normalmente avrebbe ronfato profondamente nella spada e, anche se avesse combattuto per un'ora, probabilmente non si sarebbe svegliata.


"Uuuh..." Hong'er era appena stata destata dalla pacca sul sedere. Aprì gli occhi e disse con voce assonnata e stordita: "Maestro, stavo avendo un sogno molto gustoso, perché mi hai svegliato all'improvviso."


Sogno... molto... gustoso?!


"...Hong'er, la sorellona Jasmine ti ha lasciato qualcosa? Dovrebbe averlo passato a te quando stava per partire." Chiese Yun Che mentre sollevava il suo piccolo corpo.


"Mmh?" Hong'er batté i suoi occhi assonnati e si toccò i suoi capelli vermigli. All'improvviso però disse imbronciata: "Non lo so, sono molto affamata ora, quindi non posso pensare a nulla."


"@#*$£..." Yun Che stese una mano e afferrò due lunghe spade brillanti e traslucide che rilasciavano l'aura dello Stadio Imperatore Misterioso. "Avanti, mangia."


"Wow! Grazie maestro!!"


Il torpore di Hong'er era svanito completamente mentre i suoi occhi iniziavano a brillare. Afferrò le lame all'Stadio Imperatore Misterioso e aprì la bocca. Dopo un crepitio, apparì un morso sulla spada che era ancora più dura dell'acciaio profound.


Anche se si era abituato da tempo al "terrore" dei denti di Hong'er, lo faceva ancora rabbrividire.


Mentre Hong'er divorava il suo cibo, le due spade Emperor Profound sparirono in un batter d'occhio, non rimase nemmeno un frammento. Si diede una pacca sulla pancia con soddisfazione per gridare con entusiasmo: "Ora ricordo! La sorellona Jasmine voleva che ti dessi questo!"


Hong'er alzò la sua piccola mano, nel suo palmo brillava un punto luminoso.


Yun Che mosse lievemente le labbra, poi prese con cautela la luce bianca.


Immediatamente la voce di Jasmine risuonò nelle profondità del suo cuore.


"Nel giorno in cui ho ricostituito il mio corpo, ho preso tre gocce di essenza di sangue da te. Come ricompensa, ho promesso che ti avrei dato una goccia di sangue del Dio Stellare. Ora ho rispettato quella promessa."


"Il potere degli Dei Stellari può essere raffinato solo usando un metodo estremamente speciale. Date le tue abilità, non potrai raffinare potere divino da essa, ma ti darà molti anni di vita per compensare quelli che hai perso quando mi hai dato quelle tre gocce di essenza di sangue."


"Se non potrò rimanere più al tuo fianco, allora questa goccia di sangue del Dio Stellare sarà il mio ultimo dono per te."


"..."


Yun Che fissò con sguardo vacuo la luce bianca nella sua mano... il sangue del Dio Stellare, l'essenza di sangue che proveniva da Jasmine...


Mentre era ancora confuso, il sangue del Dio Stellare circondato da un bagliore bianco volò dal suo palmo verso la sua fronte. Dopodiché entrò nella sua testa e si sciolse nel suo corpo.


La coscienza di Yun Che lasciò il mondo della Perla del Veleno Celeste. In quell'istante sentiva una bizzarra sensazione di calore e freddo che si diffondeva dalle sue sopracciglia al resto del suo corpo. Si sedette frettolosamente concentrandosi mentre iniziava ad assorbire il sangue del Dio Stellare.


Dopo un breve periodo di disagio, il sangue del Dio Stellare si era fuso gradualmente con il suo corpo. I suoi cinque sensi si affinarono e il suo corpo si riempì di vitalità. poteva sentire che il suo corpo stava diventando più forte in un certo modo, ma, a parte questo, la sua forza misteriosa cambiò a stento.


Come aveva detto Jasmine, aveva aumentato la durata della vita di Yun Che, ma non aveva avuto praticamente nessun effetto sulla sua forza misteriosa.


Dopo che il sangue del Dio Stellare si fuse con il suo corpo, Yun Che aprì gli occhi. Ora il suo cuore e il suo corpo era pieno di calore. Alzò la testa, guardò in lontananza e mormorò tra sé e sé: "Jasmine, hai davvero lasciato questa goccia del sangue del Dio Stellare solo per ripagarmi..."


Mentre parlava, iniziò a sorridere.


continente Nuvola Azzurra, regione del Fiume Est del paese Supwake, sotto la montagna Grandwake.


Una grande foresta di bambù si estendeva dai piedi della montagna fino al cancello settentrionale del clan Grandwake. La foresta era lussureggiante e da lontano sembrava una distesa verde smeraldo.


Normalmente sarebbe soffiata una brezza fresca tra le foglie di bambù, rilassando e allietando i cuori delle persone che venivano qui. Sembrava che potesse purificare lo spirito.


Oggi però la brezza portava l'odore acre del sangue fresco.


Snap!!!


Dopo il bagliore crudele della lama di un coltello, il sangue schizzò come una freccia e una figura alta ruzzolò a terra. Attorno c'era una montagna di cadaveri.


"Vecchio sette!!"


Su Hengshan si precipitò in avanti e afferrò il corpo dell'uomo, lacrime di sangue riempivano i suoi occhi spalancati. L'ultima persona che gli era stata leale era morta. Il terreno sotto i suoi piedi e le foglie di bambù attorno erano tutte tinte di rosso. I cadaveri appartenevano alle persone che avevano sacrificato la loro vita per proteggerlo, gli ultimi che avevano mantenuto la dignità del clan Grandwake...


Ora, a parte lui, erano tutti morti.


"Capoclan... si sbrighi... e scappi..." Mormorò agonizzante l'uomo alto per poi chiudere gli occhi e morire, l'ultimo briciolo di vita lasciò il suo corpo.


"Vecchio sette!!!!" Gridò in modo straziante Su Hengshan, stava tremando intensamente a causa del dolore e del risentimento.


"Eheheh, mio caro padre, mi hai davvero deluso."


Una formazione di persone aveva circondato completamente Su Hengshan. Alcuni di loro indossavano le divise del clan Grandwake, mentre altri erano vestiti di nero, sorprendentemente erano gli abiti della Fortezza Blackwood. Inoltre la persona di fronte a questo contingente era il solo figlio di Su Hengshan: Su Haoran.


"Sei stato tu a promettere che, finché avessimo permesso a Ling'er di scappare, ti saresti comportato bene e avresti dato la chiave del tesoro, ma alla fine non hai rispettato la tua promessa e ti sei opposto con ostinazione, senza badare alle conseguenze, facendo morire invano così tante persone... Tsk, tsk, in ogni caso sei un membro anziano del clan, è davvero intollerabile."


Dato che aveva il controllo della situazione, Su Haoran sorrideva in modo arrogante, ma c'era un po' di esitazione nella sua espressione.


Il Terzo Anziano Su Hengyue e il Grande Anziano Su Wangji erano entrambi presenti insieme a Heimu Qingya della Fortezza Blackwood. Mostravano tutti sorrisi freddi, eppure erano... dietro Su Haoran.


Al loro comando c'era la gente della Collina Blackwood e... l'ottanta per cento dei discepoli del clan Grandwake!


Solo un misero venti per cento aveva scelto di seguire Su Hengshan... e ora erano tutti morti.


"Tu... bestia!!!" Gridò Su Hengshan mentre si girava e puntava un dito tremante verso suo figlio. I suoi occhi iniettati di sangue erano pieni di tristezza.


"Per tutti questi anni io... sono rimasto costantemente in allerta nei confronti di Su Hengyue e della Fortezza Blackwood... ma non avrei mai pensato... che ci sarebbe stata una bestia come te... coff, coff, coff..." Su Henghan barcollò e tossì una boccata di sangue fresco.


"Eheheh." Su Hengyue rise freddamente: "Haoran è molto più forte di un rifiuto ostinato come te. Dopo essere andato dalla parte del grande Palazzo Divino delle Sette Stelle, il nostro clan Grandwake ascenderà come un sole ardente e nessuno nel paese di Supwake oserà maltrattarci. Inoltre, se Haoran sarà accettato come discepolo, tsk, i benefici non si limiteranno ad una semplice gloria per i nostri antenati."


"Eheheh." Heimu Qingya scoccò un'occhiata piena di gioia frammista a pietà verso Su Hengshan. Dopodiché chinò la testa verso Su Haoran per poi dire: "Giovane maestro della setta, quando entrerà nel Divino Palazzo delle Sette Stelle, spero che ci sosterrà generosamente."


"Ahahahah." Su Haoran rise con arroganza. Era davvero soddisfatto di sé: "Naturalmente. Se non fosse per il maestro della Fortezza Blackwood, come avrei potuto ottenere il favore del Divino Palazzo delle Sette Stelle."


"Su Hengshan." Disse Su Haoran, riferendosi a lui direttamente per nome. "Tutte le persone testarde e ignoranti sono già morte, quindi, per risparmiarti altro dolore, sarebbe meglio se tu cooperassi non appena possibile e consegnassi ubbidientemente la chiave del tesoro. Dopotutto torturare mio padre mi addolorerebbe proprio."


"Malvagio, branco di animali... Vi potete scordare di ottenere la chiave del tesoro, anche se morissi!!" Gridò con ferocia Su Hengshan. Strinse la spada macchiata di sangue e un'aura malvolente si irradiò da ogni poro del suo corpo: "Arriverà un giorno... in cui subirete una punizione per questo!!"


"Punizione?" Disse stringendo gli occhi Su Haoran. Dopodiché iniziò a ridere fragorosamente: "Ahahahahah, che ti stia riferendo a quel Yun Che? Tsk, tsk, ah, è davvero triste che tu ti debba ancora svegliare dopo sei anni passati a sognare. Ora che lo menzioni, ho anche chiesto specificatamente alla gente del Divino Palazzo delle Sette Stelle di Yun Che e di Xia Qingyue, ma alla fine nessuno a quel livello li conosceva. Quindi i nomi che ti hanno riferito sono falsi, e pensare che credi ancora che tornerà e sposerà Ling'er... Ahimè, è stata dura per la mia povera sorella aspettare stupidamente per sei anni."


"L'Emissario del Divino Palazzo è arrivato."


In quel momento risuonò un grido. Queste parole fecero cambiare drasticamente le espressioni di ogni singola persona presente. Allo stesso tempo una figura apparì dal nulla accanto a Su Haoran. La sua espressione era fredda e severa ed era vestito di nero. Aveva un marchio che sembrava fatto da sette stelle intrecciate ricamato sul petto.


Vedendo questa persona, tutti si sentirono come se un vero dio fosse sceso dal cielo mentre si inchinavano nel panico dicendo: "Porgiamo i nostri saluti all'Emissario del Divino Palazzo."


"Hn." Dall'emissario risuonò un lieve sbuffo che poteva essere considerato una risposta.


"Emissario del Divino Palazzo, Haoran non sapeva che ci avrebbe onorato con la sua presenza. Mi scusi per non essere andato ad incontrarla, le chiedo perdono." Di fronte a quest'uomo vestito di nero, l'insolenza spudorata di Su Haoran era scomparsa completamente. Ciò che lo rimpiazzava era un'espressione piena di paura e inquietudine.


"Umpf." L'Emissario del Divino Palazzo sbuffò e scorse con lo sguardo Su Hengshan: "È quel Su Hengshan?"


"Sì, sì. Come previsto, l'Emissario del Divino Palazzo ha la vista davvero acuta." Disse Su Haoran tentando di attirare il favore dell'emissario.


"Eheh, sei così crudele perfino nei confronti di tuo padre, sei davvero una persona che compierà grandi imprese nella vita." L'Emissario del Divino Palazzo ridacchiò con indifferenza, non si capiva se le sue parole fossero derisorie o di lode.


"Rin... ringrazio l'Emissario del Divino Palazzo per il complimento. Riuscire a servire il Divino Palazzo è la mia più grande fortuna." Disse con tono cauto Su Haoran. Dietro di lui, Su Hengyue, Mu Qingya e gli altri avevano chinato la testa, non osavano nemmeno respirare troppo forte.


"E l'oggetto?" Chiese freddamente l'Emissario del Divino Palazzo.


"Eh..." Su Haoran iniziò a spaventarsi e disse con la fronte piena di sudore. "Abbiamo perquisito l'intero clan Grandwake, ma non siamo riusciti a trovarlo.. La sola persona che sa dove sia la chiave del tesoro... è lui."


"Umpf!" Lo sguardo dell'Emissario del Divino Palazzo divenne gelido. "Hai già catturato questa persona, eppure non sei riuscito a costringerlo a cedere quell'oggetto. Siete davvero della spazzatura."


Su Haoran deglutì e disse frettolosamente: "Lui... prima ci ha promesso di darci la chiave del tesoro se avessimo permesso a sua figlia di scappare, ma non ci aspettavamo che avrebbe rinnegato la sua promessa. Tuttavia voglio assicurarle una cosa. Ora che è caduto nelle nostre mani sarà solo questione di tempo prima che ci consegni la chiave."


"Sua figlia?" L'Emissario del Divino Palazzo disse stringendo gli occhi: "Dato che gli importa così tanto di sua figlia, allora andate a catturarla e vedremo se continuerà ad essere così ostinato."


Gli occhi di Su Haoran brillarono e disse: "L'Emissario del Divino Palazzo è davvero saggio! Manderò subito delle persone per catturare Su Ling'er..."


Quando Su Hengshan sentì queste parole, ululò furiosamente come un lupo disperato: "Branco di animali... se oserete fare del male a Ling'er... non ve la farò passare liscia nemmeno se muoio!!"


"Aspetta un minuto!!" Disse l'Emissario del Divino Palazzo alzando la testa di scatto. Il suo sguardo divenne gelido e minaccioso: "Quella chiave... molto probabilmente ce l'ha sua figlia!!"


"Ah!" Queste parole fecero sussultare tutti. L'espressione di Su Hengshan cambiò sentendolo... e l'emissario vide chiaramente la sua reazione. Si incupì e ringhiò: "Avete davvero lasciato scappare quella Ling'er? Non avete mandato qualcuno a sorvegliarla?"


"Questo... questo..." Su Haoran si agitò e cercò di balbettare una spiegazione: "Su Lin'ger è solo... una ragazzina stupida... non pensavo davvero che Su Hengshan le avrebbe affidato un oggetto così importante... io... manderò subito delle persone per..."


"Umpf, non ce n'è bisogno! Siete davvero della spazzatura inutile!!" Disse l'Emissario del Divino Palazzo girandosi e rivolgendosi vesto la foresta di bambù. "Mobilitate tutti i nostri uomini e costringete tutti i setta di Supwake insieme alla famiglia imperiale a bloccare i confini. Anche a costo di setacciare tutto il territorio, voglio che mi portino Su Ling'er!"


"Se è viva, voglio incontrarla! Se è morta, voglio vedere il suo cadavere!"


"Sì." Risuonò una voce bassa e profonda dalla foresta di bambù.


.....


<em>Nota dell'Autore:


Il sangue del Dio Stellare è inutile ora, ma sarà molto utile in seguito... lo sarà davvero, ohohoh.</em>
                                


                                



