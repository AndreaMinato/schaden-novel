---
weight: 871
title: Capitolo 871 – Determinazione (1)
pubDate: 2025-02-03T07:52:46.883Z
tags:
    - atg
---



capitolo regolare,
0 Capitoli in coda, 0/10,
-Alstor, che tuffandosi in piscina si è schiantato di faccia contro il fondo</em>


Era passato un intero mese da quando Xuanyuan Wentian aveva attaccato la Città Imperiale dei Demoni, ma l'atmosfera tesa e lugubre che avvolgeva la Capitale non era ancora scomparsa. Durante questo periodo molti esperti da ogni parte del regno erano rientrati nella capitale.  E al tempo stesso, la maggior parte dei cittadini e delle sette minori erano fuggiti dalla città... ma la Piccola Imperatrice Demoniaca aveva ordinato di non bloccare nessuno che avesse deciso di scappare.


Alle prime luci dell'alba, Yun Che stava tornando alla tenuta della Famiglia Yun dal Palazzo Imperiale dei Demoni. Non appena raggiunse i cancelli di casa sua, incontrò Yun Qinghong, che a sua volta era appena tornato.


“Padre, stavi preparando la Grande Formazione della Città insieme al Nonno e a tutti gli altri?”


Padre e figlio si erano fermati a mezz'aria, sopra le porte della tenuta di famiglia.


Yun Qinghong annuì: “La Grande Formazione della Città lasciataci dal primo Imperatore Demoniaco è incredibilmente potente. Quando l'abbiamo attivata frettolosamente il mese scorso, è persino riuscita a trattenere Xuanyuan Wentian per parecchio tempo. Quindi, prima che Xuanyuan Wentian ritorni, ci stiamo impegnando con tutte le nostre forze affinché la Grande Formazione della Città sia in grado di funzionare al meglio... il resto dipenderà dalla volontà del cielo.”


"...Padre, perdonami, ma sarò sincero. Se si tratta semplicemente di una barriera protettiva che può impedire a Xuanyuan Wentian di entrare nella Città Imperiale dei Demoni, anche se potessimo resistere per più di un anno, che senso avrebbe?" Commentò Yun Che, scuotendo la testa: “Non faremmo altro che rimandare di un po' le nostre morti. Inoltre, Xuanyuan Wentian potrebbe tranquillamente scegliere di ignorare momentaneamente la Città Imperiale e, nel frattempo, distruggere altre regioni dell'Illusory Demon Realm.”


“Ah, credi davvero che non lo sappia?” Yun Qinghong emise un lungo sospiro: “Non solo la Piccola Imperatrice Demoniaca non è in grado di tenergli testa, ma neanche lo Spirito del Divino Corvo Dorato potrebbe riuscire a sconfiggerlo. Quindi, eccetto questo, cos'altro possiamo fare? Lottare fino all'ultimo respiro è pur sempre meglio che aspettare di essere uccisi senza fare nulla.”


“Padre, se conoscessi un modo per fuggire dall'Illusory Demon Realm e assicurarvi che Xuanyuan Wentian non potrebbe mai trovarci... tu e mia madre accettereste di venire con me?” chiese solennemente Yun Che.


Yun Qinghong lo osservò seriamente per qualche secondo, poi rispose: “La Piccola Imperatrice Demoniaca sarebbe disposta a fuggire insieme a te?”


“...” Yun Che non sapeva cosa dire.


“Conosco bene la Piccola Imperatrice Demoniaca, quindi so che non lo farebbe mai, e questo vale anche per me.”


Mentre Yun Qinghong lo diceva, sul suo volto comparve un lieve sorriso, per nulla forzato o addolorato: “Al mondo vi sono parecchie cose molto più importanti della propria stessa vita. Su questo, io e la Piccola Imperatrice Demoniaca la pensiamo allo stesso modo. Se tu la costringessi a fuggire con te, per lei sarebbe molto peggio che morire... e questo vale anche per me e tua Madre.”


“Tutti noi abbiamo visto personalmente quanto sia terribile Xuanyuan Wentian, eppure stiamo ancora lavorando duramente per resistergli e stiamo cercando un modo per sconfiggerlo. Ma non abbiamo mai pensato neppure per un istante di scappare.”


“Ma, ChÈer, per te è diverso!” continuò Yun Qinghong, con uno sguardo austero: “Tu devi andartene. Noi non vogliamo rimanere perché siamo stupidi o testardi, ma perché qui abbiamo ancora molto da proteggere. Se tu, invece, decidessi di rimanere, non sarebbe soltanto una scelta irrazionale, ma anche molto sciocca... sono sicuro che la Piccola Imperatrice Demoniaca ne abbia già parlato con te, quindi dovrebbe esserti molto chiaro.”


“...” Yun Che rimase in silenzio molto a lungo.


“Domani terremo un banchetto per festeggiare il primo mese dalla nascita di Yongan.” disse Yun Qinghong con un debole sorriso: “Sono suo nonno, quindi è naturale che me ne occupi personalmente. Quindi, per i prossimi due giorni, lasciamo momentaneamente da parte tutti i problemi peggiori. ChÈer, più tardi vieni a darci una mano.”


“Va bene...” rispose Yun Che, sconfortato.


Yun Qinghong se ne andò, ma Yun Che rimase immobile per molto tempo. Gradualmente, il suo sguardo si fece sempre più freddo e strinse i pugni in silenzio.


“A quanto pare... devo uccidere Xuanyuan Wentian... a qualsiasi costo!!”


Devo...


Yun Che inspirò profondamente e nella sua mente si formò un pensiero piuttosto vago. Guardò verso la tenuta della Famiglia Yun e, proprio quando stava per atterrare nel cortile, sentì improvvisamente il suo corpo tremare con forza dalla testa ai piedi e all'interno delle sue Vene Misteriose esplose senza preavviso un'aura oscura e sinistra. Ciò gli causò immediatamente un dolore indescrivibile in tutto il corpo...


Che si... che si trattasse di...


Xiao Lingxi uscì dalla sua stanza e camminò verso il cortile. Non appena vide Yun Che, sospeso a mezz'aria più in alto di lei, i suoi bellissimi occhi si illuminarono e canticchiò: “Piccolo Che, sei tornato!”


“Dove sono la Sorellona Cang Yue e Xue'er? Perché non sono tornate insieme a te?” chiese Xiao Lingxi, correndo verso Yun Che. Mentre parlava, il suo naso si arricciò leggermente sul suo volto comparve un'adorabile espressione imbronciata, che mostrava la sua gelosia.


Dopo aver finito la frase però si accorse che Yun Che non le aveva risposto affatto. Xiao Lingxi emise un debole grido, ma prima ancora che potesse chiedere qualcosa, vide Yun Che cadere improvvisamente dal cielo e schiantarsi violentemente a terra. Rimase rannicchiato sul terreno, tremando dalla testa ai piedi, con il viso sfigurato da un'espressione agonizzante.


“Pi-Piccolo Che!” Il dolce viso di Xiao Lingxi impallidì e buttò per terra l'oggetto che stava tenendo in mano per correre in preda al panico verso Yun Che: “Piccolo Che... cosa... cosa ti è successo?”


Sentendo che Xiao Lingxi si stava avvicinando, Yun Che con la lucidità che gli rimaneva riuscì a distendere una mano tremante. Poi, un'onda di Energia Misteriosa gentile e delicata respinse indietro Xiao Lingxi, mentre Yun Che diceva con voce sofferente: “Non... Avvicinarti... Ah!!”


Un'energia nera che lui non era in grado di controllare sgorgò dal suo corpo, per poi risalire in aria, causandogli un dolore ancora più intenso.


“Piccolo Che... Piccolo Che!!” Xiao Lingxi era così spaventata da essere fuori di sé e gridò con le lacrime agli occhi: “Qualcuno ci aiuti... qualcuno ci aiuti... salvate il Piccolo Che!!”


L'intera Famiglia Yun si allertò immediatamente quando si sentì quell'urlo e Xiao Yun, che si trovava lì vicino, accorse veloce come il vento. Non appena vide le condizioni di Yun Che, la sua espressione si incupì improvvisamente: “Fratellone, cosa ti sta succedendo!?”


“Non toccatelo!”


Proprio quando Xiao Yun stava per avvicinarsi a Yun Che, il severo grido di Yun Qinghong lo raggiunse alle sue spalle, bloccandolo subito.


Yun Qinghong e Mu Yurou si erano precipitati sul posto, insieme a parecchi degli Anziani e alla maggior parte dei discepoli che avevano appena ricevuto l'allarme. Osservarono Yun Che e l'energia nera che sgorgava dal suo corpo, terribilmente scioccati.


Con un solo sguardo, Yun Qinghong capì che Yun Che si trovava nelle stesse condizioni di esattamente un mese prima. Dopo essere tornato dalla Valle del Fulmine e del Fuoco del Corvo Dorato, Yun Che non gli aveva mai spiegato il motivo di ciò che era successo, perciò neppure Yun Qinghong aveva mai indagato ulteriormente, aveva pensato che suo figlio si fosse ripreso completamente. Ma non si sarebbe mai aspettato che Yun Che avrebbe avuto una ricaduta.


“ChÈer... cos'ha ChÈer?” Mu Yurou era diventata pallida come uno spettro. Se non fosse stato per Yun Qinghong che la teneva stretta per un braccio, si sarebbe incautamente precipitata accanto al figlio.


“Nessuno deve toccarlo... Yun'er, avvisa immediatamente la Piccola Imperatrice Demoniaca di ciò che è successo!!” Yun Qinghong aveva un'espressione severa, ma si costrinse a parlare in tono tranquillo.


Non appena ebbe finito la frase, nel cielo sopra di loro risuonò all'improvviso un'esplosione di Energia Misteriosa assordante. La Piccola Imperatrice Demoniaca e Feng Xue'er, che portavano con loro Cang Yue, si stavano avvicinando a una velocità straordinaria... inizialmente non erano di fretta, ma poi avevano percepito quella terribile energia diabolica. Inoltre, quell'energia non proveniva da Xuanyuan Wentian: era identica all'energia diabolica che aveva travolto Yun Che un mese prima, perciò si erano dirette verso di lui il più velocemente possibile, sconvolte e impaurite.


“Fratellone Yun!” Feng Xue'er cadde in preda al panico e accorse verso Yun Che, sostenendolo e sollevando da terra, sebbene fosse completamente avvolto da grovigli di energia nera.


La Piccola Imperatrice Demoniaca fece atterrare Cang Yue e disse con grande serietà: “Yun Che, svelto, concentrati ed evoca l'Arca Profound Primordiale... andremo immediatamente nella Valle del Fulmine e del Fuoco del Corvo Dorato!”


Nessuno poteva capire quanto fosse terrificante la situazione in cui si trovava Yun Che in quel momento. Già solo avere dell'energia diabolica all'interno del proprio corpo era terrificante, ma Yun Che era completamente avvolto da essa. Chiunque altro non sarebbe neppure sopravvissuto abbastanza a lungo da provare dolore, sarebbe semplicemente morto in una frazione di secondo.


“...” Yun Che poteva a malapena formulare e pronunciare qualche parola, ma con la sua grande forza di volontà riuscì a evocare l'Arca Profound Primordiale e dirigerla correttamente all'ingresso della Valle.


Dopo l'istantaneo salto attraverso lo spazio, la Piccola Imperatrice Demoniaca prese Yun Che in braccio e lo portò ancora una volta nella Valle del Fulmine e del Fuoco del Corvo Dorato.


L'ultima volta, anche se Yun Che non aveva dato spiegazioni, tutti avevano ovviamente pensato che quella condizione fosse dovuta all'improvvisa eruzione dell'energia diabolica che era penetrata dentro di lui durante il suo scontro con Xuanyuan Wentian. Quindi, ovviamente nessuno aveva pensato che quell'energia diabolica provenisse in realtà dall'interno del suo corpo... stavolta, tuttavia, entrambe ebbero la netta sensazione che qualcosa non andava.


Entrando nella Valle dopo un mese, entrambe percepirono chiaramente che l'intensità dell'aura del fuoco in quel luogo si era di nuovo fortemente indebolita. I vulcani prima eruttavano continuamente e violentemente e si potevano vedere ovunque colate di lava e mari di fiamme, ora però quasi metà dei vulcani si erano spenti e i fiumi di magma sembravano più calmi e meno minacciosi.


In quel momento comunque nessuna delle due era dell'umore adatto a preoccuparsi per quei continui e strani cambiamenti. Portarono Yun Che alla fine della Valle il più in fretta possibile.


“L'Imperatrice dell'Illusory Demon Realm, Huan Caiyi... implora di poter vedere lo Spirito del Divino Corvo Dorato!” Gridò la Piccola Imperatrice Demoniaca con lo sguardo rivolto verso il cielo scarlatto.


“Imploro lo Spirito del Divino Corvo Dorato di comparire di fronte a noi!”


La Piccola Imperatrice Demoniaca continuò a gridare, ma non le rispose altro che un silenzio di tomba. Soltanto dopo che ebbe urlato più di dieci volte, finalmente nel cielo risuonò la voce dello Spirito del Corvo Dorato.


“Huan Caiyi, perché disturbi di nuovo il mio riposo!”


“Spirito Divino del Corvo Dorato!” esordì con ansia Feng Xue'er: “Si tratta del Fratellone Yun... la stessa energia diabolica che lo ha avvolto un mese fa è ricomparsa, la prego di salvarlo!”


La Piccola Imperatrice Demoniaca e Feng Xue'er percepirono chiaramente lo spazio intorno a loro deformarsi improvvisamente.


Clang!!


Gli occhi del Corvo Dorato finalmente si aprirono nel cielo sopra di loro e la luce brillante che emanavano lo tinsero di color oro spento. Il bagliore dorato che si diffondeva dai suoi occhi si spostò rapidamente su Yun Che e, dopo qualche breve istante di silenzio, un lungo ed esausto sospiro risuonò in tutta la valle.


“Voi due potete andarvene. Per dieci giorni, nessuno dovrà mettere piede in questo luogo.”


“Dieci giorni!?” esclamò allarmata la Piccola Imperatrice Demoniaca: “Divino Corvo Dorato, di preciso cos'è che ha Yun Che...”


Prima ancora che potesse finire la domanda, una luce dorata l'aveva già avvolta e espulse lei e Feng Xue'er dal mondo artificiale della Valle del Fulmine e del Fuoco del Corvo Dorato.


SCREEEEE– –!


Un lungo grido scosse il cielo e i due occhi scarlatti e dorati si espansero improvvisamente, facendo piovere dal cielo fiamme rosse e dorate come uno sciame di meteore. Yun Che si ritrovò immerso in un mare di fuoco dorato.


L'energia nera fu lentamente soppressa dalle violente fiamme del Corvo Dorato. Il dolore che attanagliava Yun Che si alleviò leggermente e lui riuscì con grande fatica a sedersi con la schiena dritta e a concentrarsi. Cominciò ad assorbire e guidare lo sconfinato potere dello Spirito del Corvo Dorato all'interno del suo corpo, e gradualmente il suo volto reso nero dall'energia diabolica iniziò a tornare a un colore normale. Anche il suo respiro si fece più regolare.


“È passato soltanto un mese, quindi com'è possibile che la Sfera dell'Origine Diabolica abbia distrutto il sigillo così in fretta e si sia riattivata?” la voce dello Spirito del Corvo Dorato risuonò nelle orecchie di Yun Che.


Yun Che: “...”


“Umpf, ho già capito il motivo.” Disse con gravità lo Spirito del Corvo Dorato: “C'è un'altra terribile questione emotiva che affligge il tuo cuore, perciò per tutto questo tempo sei stato profondamente addolorato, accelerando così la crescita del potere della Sfera dell'Origine Diabolica!”


“... anche il dolore influenza la Sfera dell'Origine Diabolica?” chiese Yun Che a bassa voce.


“Il dolore è identico alla rabbia, all'avidità e al rancore. Sono tutte emozioni negative. Inoltre, una forte emozione negativa agita la Sfera dell'Origine, accelerando il suo risveglio. Umpf, non avrei mai immaginato che nel tuo cuore potesse sorgere un così grande turbamento emotivo, considerando la tua esperienza e il tuo carattere.”


“...” Yun Che poté rispondere soltanto con un sorriso pieno di amarezza.


“A quanto pare hai già visto il frammento di memoria che la tua Maestra ti ha lasciato.” Quando tre mesi prima lo Spirito del Corvo Dorato aveva analizzato i ricordi di Yun Che, aveva già individuato il frammento dei ricordi che Jasmine gli aveva lasciato. Quindi sapeva anche il messaggio in esso contenuto ancora prima che Yun Che lo scoprisse.


Yun Che non era affatto sorpreso, si limitò a mormorare debolmente: “La ragione per cui siamo umani è perché tutte le nostre emozioni e desideri rimangono intatti. So che non dovrei crogiolarmi nel dolore, ma non riesco affatto ad accettare di aver perso la mia Piccola Fata... e anche nostro figlio... non so neppure quanto tempo dovrà passare prima che io riesca ad accettare davvero tutto ciò che è successo.”


“Umpf, è esattamente questo l'aspetto più ridicolo di voi esseri umani, che vi rende così deboli! Con chiunque altro avrei potuto sigillare questi tuoi ricordi, ma considerando la forza della tua anima, neppure io potrei interferire con i tuoi ricordi. Ma non è un problema... la Sfera dell'Origine Diabolica nel tuo corpo non solo ha spezzato il sigillo, ma ha creato un'esplosione di energia ancora più violenta di quella dell'ultima volta. Considerando il potere che mi resta, posso a malapena contenere forzatamente l'energia diabolica, maa per sigillare di nuovo la Sfera, non solo mi servirà molto tempo, ma dovrò anche ricorrere al Mare della Morte.”


“Per i prossimi dieci giorni, dovrai restare tutto il tempo all'interno del Mare della Morte. Non dovrai lasciarlo neppure per un istante.”


Una luce dorata scese dal cielo e sollevò Yun Che, depositandolo subito dopo all'interno dello sconfinato Mare della Morte.


“Siccome ormai siamo giunti a questo punto, purtroppo non ho altra scelta... quindi, tentiamo fino in fondo.” Disse lo Spirito del Corvo Dorato, con un profondo sospiro, mentre infondeva ciò che restava del suo potere divino nel Mare della Morte.
