---
weight: 8720
title: Capitolo 872 – Determinazione (2)
pubDate: 2025-02-03T07:52:46.884Z
tags:
    - atg
---


<em>Capitolo regolare,
0 Capitoli in coda, 0/10,
-Alstor</em>


Secondo le previsioni dello Spirito del Corvo Dorato, a Yun Che sarebbero serviti dieci giorni per guarire.


Tuttavia, la sua situazione era molto peggiore di quanto avesse stimato.


Il corpo di Yun Che era ormai infinitamente superiore a quello di qualsiasi normale essere umano. Dalla testa ai piedi, era un vero e proprio mostro. Il suo fisico, incredibilmente, combinava alla perfezione le Vene Misteriose del Dio Malvagio, il Sangue della Fenice, del Dio Drago, del Corvo Dorato, la forza del Dio dell'Ira e il potere del Dio Sirio, senza che ci fossero mai stati contrasti. Figurarsi lo Spirito del Corvo Dorato, neppure il vero e proprio Corvo Dorato non sarebbe riuscito a comprendere la natura di un “mostro” del genere.


Questo era anche il motivo principale per cui lo Spirito del Corvo Dorato gli aveva donato tutto ciò che gli restava, senza esitazioni, subito dopo aver letto i suoi ricordi.


E in quel fisico “mostruoso”, ovviamente la Sfera dell'Origine Diabolica si sarebbe sviluppata con una velocità imprevedibile. Era la seconda volta che lo Spirito del Corvo Dorato doveva utilizzare tutta la sua forza per aiutarlo a sigillarla, ma nonostante questo continuava a rimanere scioccato.


Finalmente, dopo sedici lunghi giorni, la Sfera dell'Origine Diabolica fu di nuovo sigillata con grande difficoltà nelle Vene Misteriose di Yun Che. 


All'interno del Mare della Morte, Yun Che aprì gli occhi e percepì che l'energia diabolica era completamente scomparsa dal suo corpo. Inspirò e volò fuori dal Mare della Morte, atterrando sul terreno scarlatto intorno a esso.


Tuttavia, proprio quando stava per ringraziare lo Spirito del Corvo Dorato, rimase scioccato.


La Valle del Fulmine e del Fuoco del Corvo Dorato di solito tremava per i boati delle eruzioni e dei furiosi oceani di fiamme e lava, eppure ora c'era un silenzio di tomba. Con un solo sguardo, si accorse che tutti i vulcani davanti ai suoi occhi si erano spenti. Nessuno di loro stava eruttando. La lava scorreva lentamente e i fiumi di fuoco che solitamente avvampavano fino al cielo non potevano più essere definiti “oceani di fiamme”. Le fiamme avevano un colore spento, bruciavano lentamente e debolmente.


Voltandosi verso il Mare della Morte, vide che lo sconfinato oceano di fuoco gorgogliava ancora, ma aveva assunto un colore scuro, tanto da sembrare una belva feroce giunta ormai alla fine della propria vita.


Yun Che sollevò lo sguardo al cielo, gli occhi dello Spirito del Corvo Dorato lo stavano fissando. Tuttavia, la pressione divina che emanavano era molto minore rispetto a prima.


“Spirito del Corvo Dorato,” Yun Che provava emozioni contrastanti: “Grazie per avermi salvato ancora una volta.”


“Te l'ha già detto, non servono ringraziamenti inutili e superflui.” Rispose freddamente lo Spirito del Corvo Dorato: “Nessuno può impedirmi di fare ciò che voglio. E nessuno può costringermi a fare qualcosa che non voglia fare.”


“Dato che ora stai bene, non perdere tempo, vai. Ormai non mi resta molto tempo. Se non andrò a riposarmi immediatamente, questo Mondo Artificiale potrebbe collassare da un momento all'altro. Tuttavia, ricorda che devi sciogliere rapidamente il nodo di emozioni che ti soffoca il cuore, altrimenti la Sfera dell'Origine Diabolica nelle tue Vene Misteriose potrebbe rompere il sigillo in qualsiasi momento.”


“...” Yun Che, tuttavia, non se ne andò subito. Al contrario, chiese con calma: “Spirito del Corvo Dorato, potresti rispondere direttamente e sinceramente a una mia domanda?”


Spirito del Corvo Dorato: “?”


“Quanto... quanto tempo mi resta?” Il tono e l'espressione di Yun Che sembravano eccezionalmente calmi.


“Un mese.” Rispose con franchezza lo Spirito del Corvo Dorato.


“...” Yun Che socchiuse lentamente gli occhi ed emise un lungo sospiro: “Un mese... più o meno come avevo previsto io stesso. La prossima volta che la Sfera dell'Origine Diabolica si risveglierà, morirò quel giorno stesso.”


Rise, schernendosi da solo: “Non avrei mai pensato che io, Yun Che, alla fine sarei morto a causa di un oggetto inanimato... Eheh, una parte di me non potrà mai accettarlo.”


“Questa è l'ultima volta che potrò aiutarti. La Sfera dell'Origine Diabolica dentro il tuo corpo si rafforza costantemente. La prossima volta che andrà fuori controllo, anche se fossi nel pieno delle mie forze e non nelle mie attuali condizioni, per me sarebbe comunque quasi impossibile sigillarla di nuovo. Ho fatto tutto ciò che potevo stavolta, ma il sigillo che ho posto potrà trattenerla soltanto per circa un mese.”


“Ecco perché farai meglio a lasciare immediatamente questo posto e pensare attentamente a cosa fare in questo ultimo mese di vita che ti resta!”


Yun Che rimase in silenzio per un po', per poi chiedere improvvisamente: “Spirito del Corvo Dorato, dal momento che sa che nelle mie Vene Misteriose c'è una Sfera dell'Origine Diabolica, che salvarmi è impossibile e che sono inevitabilmente destinato a morire, perché è ancora disposta ad utilizzare quasi tutto il potere che ti resta per salvarmi?”


“Perché ho scelto di farlo, ecco tutto!” Rispose freddamente lo Spirito del Corvo Dorato.


Yun Che: “...”


“Quando ho letto i tuoi ricordi in passato, sono rimasta scioccata dalle tue esperienze e dal tuo corpo. Sapevo con certezza che avevi un talento stranamente eccezionale, per questo saresti stato il successore perfetto. Ecco perché ti ho donato tutto ciò che avevo, sperando che la fiamma del Corvo Dorato lasciata in questo mondo avrebbe continuato ad ardere con forza dentro di te.”


“Tuttavia, inaspettatamente, sembra che tu abbia esaurito tutta la tua fortuna nella prima metà della tua vita. In due brevi anni, sei stato travolto da delle calamità così tremende che neppure io sono in grado di salvarti. Anzi, su questo piano di esistenza, assolutamente nulla può salvarti.”


“Tuttavia, in fin dei conti, sei la persona che io ho scelto come successore. Anche se si è rivelata una scelta sbagliata, devo andare fino in fondo.”


Questa fu la spiegazione dello Spirito del Corvo Dorato. Pronunciò ogni parola con profonda arroganza e testardaggine...


“... ho ancora un'ultima domanda, che per me è di immensa importanza.” continuò Yun Che. I suoi occhi si restrinsero leggermente e il suo sguardo si perse nel vuoto: “Se aprissi forzatamente il quinto cancello del Dio Malvagio, Ade, avrei qualche possibilità di riuscire a uccidere Xuanyuan Wentian!?”


Lo Spirito del Corvo Dorato, sorpreso, rimase senza parole per qualche secondo, poi scoppiò a ridere di gusto: “Hahahahaha! Ottima domanda, è esattamente così che ti voglio!”


Anche Yun Che rise: “A quanto pare, probabilmente saprai darmi una risposta piuttosto precisa. Dopotutto, ha ereditato parte dei ricordi del Corvo Dorato, che quando era in vita aveva un legame molto stretto con il Dio Malvagio. Dovrebbe conoscere, più o meno, la forza del Dio Malvagio.”


“No, in realtà non conosca la forza del Dio Malvagio molto meglio di te.” Rispose con voce grave lo Spirito del Corvo Dorato: “Tuttavia, basandomi sulla forza che hai sprigionato quando hai aperto forzatamente, Tuono, contro il Sovrano Diabolico Moon Slaughter, posso affermare che aprendo Ade forse riusciresti davvero a uccidere Xuanyuan Wentian!”


Yun Che: “!!!”


“Tuttavia, non ne sono sicuro. Ma, certamente, aprendo Ade l'effetto collaterale non sarebbe la possibilità di morire... ma un'assoluta certezza! Moriresti anche aprendolo per solo una o due frazioni di secondo!”


“Quando hai affrontato il Sovrano Diabolico Moon Slaughter, aprendo forzatamente Tuono se riuscito a massacrarlo, ma spero che tu ti ricordi le condizioni miserabili nelle quali ti sei ridotto. Allora, se la tua Maestra non avesse chiuso forzatamente quel cancello del Dio Malvagio al posto, saresti morto immediatamente. Ora, la tua forza è molto maggiore di quando hai affrontato il Sovrano Diabolico Moon Slaughter e anche il tuo corpo è diventato molto più forte. Tuttavia, puoi mantenere attivo Tuono per al massimo un secondo. Se aprissi forzatamente Ade, nel momento stesso in cui rilasceresti tutto il tuo potere anche il tuo corpo verrebbe ridotto a pezzi. Non avresti la minima possibilità di sopravvivere.”


“D'accordo!” Yun Che annuiva sempre più solennemente. Strinse con forza entrambi i pugni, ma sul suo volto non c'era traccia di delusione o paura. Al contrario, c'era un leggero sorriso con una punta di ferocia: “Se hai detto che potrei riuscirci, allora ho sicuramente una possibilità!”


“A giudicare dalle tue parole, sei disposto a scommetterci la tua stessa vita?”


"Eheh, se morirò comunque, perché non dovrei!?" rise amaramente Yun Che.


"Ahahahahah." lo Spirito del Corvo Dorato ancora una volta rise di gusto: “Hai i giorni contati, eppure anziché pensare a quanto questo sia terribile hai deciso di morire in un modo ancora più miserabile! Come c'era da aspettarsi, ho scelto la persona giusta e non ho sbagliato a salvarti. La tua determinazione e la tua bruciante forza d'animo sono degne del Sangue e dell'Anima del Corvo Dorato che hai in corpo!"


"Ormai hai deciso, quindi non cercherò di fermarti. In questo caso, dovresti sbrigarti a tornare nel continente del Cielo Misterioso. Dovresti sapere che il Sangue Diabolico nelle vene di Xuanyuan Wentian si sta risvegliando gradualmente e che lui diventa più forte giorno dopo giorno. Più rimanderai la questione, più la tua morte rischierà di essere vana! Se davvero riuscirai a uccidere Xuanyuan Wentian, salverai l'intero Illusory Demon Realm e la tua morte avrà un senso!"


"Capisco." mormorò sottovoce Yun Che: “Ma mi servirà ancora un po' di tempo... forse due o tre giorni."


"Umpf, li sfrutterai per dare gli ultimi addii?" commentò lo Spirito del Corvo Dorato con disinteresse.


"...Anche, ma oltre a questo, c'è un altro motivo." Yun Che si voltò, guardò in lontananza e i suoi occhi divennero gradualmente lucidi. Due figure sfocate comparvero nella sua mente, diventando piano a piano più chiare. E, poco a poco... si unirono, divenendo una sola sagoma...


“Voglio tornare nell'continente Nuvola Azzurra per incontrare Ling'er... voglio sapere se ciò che ho visto sei anni fa era un sogno oppure no.” la voce di Yun Che si fece più dolce, come se stesse ricordando quel sogno.


"Dato che ormai sei pronto a morire, perché mai dovresti incontrarla?" Disse freddamente lo Spirito del Corvo Dorato. Dopo aver letto i suoi ricordi, aveva appreso chi fosse Ling'er, quindi sapeva a quale "sogno" si riferiva. Tuttavia, in quanto Spirito di una Belva Divina, non poteva comprendere l'amore tra due umani.


"Mi accontenterò anche solo di uno sguardo da lontano.” Yun Che sorrise debolmente: “Se non era un sogno e quella era davvero Ling'er, anche se vederla non mi salverà, mi permetterà di morire con un po' più di serenità."


"Quindi, quando andrai? L'continente Nuvola Azzurra è a milioni di chilometri dall'Illusory Demon Realm."


"Proprio ora!" rispose Yun Che, senza esitare.


Non voleva dire addio alla Piccola Imperatrice Demoniaca o ai suoi genitori, perché sicuramente questo non avrebbe fatto altro che farli preoccupare ancora di più. E poi, non sarebbe mai riuscito a spiegare loro ogni cosa.


Se in realtà la Ling'er del continente Nuvola Azzurra fosse stata solo un sogno, Yun Che avrebbe abbandonato ogni speranza, ma se l'aveva davvero incontrata... avrebbe potuto realizzare il suo desiderio e, poi, tornare nel Regno Demoniaco Illusorio per trascorrere parte del tempo che gli restava con i suoi cari.


Dopodiché, avrebbe usato la sua vita... per portare Xuanyuan Wentian all'inferno insieme a sé!
                                


                                



