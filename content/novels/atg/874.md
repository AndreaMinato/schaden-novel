---
weight: 8740
title: Capitolo 874 – Furia
pubDate: 2025-02-03T07:52:46.884Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


Yun Che si ricordava delle celle sotterranee del clan Grandwake. Allora, quando Su Ling'er gli aveva fatto visitare il clan, un tempo aveva menzionato che le prigioni erano nel punto più ad est ed era anche un posto a cui non si era mai avvicinata.


Yun Che nascose la sua presenza, ma fu comunque incredibilmente veloce mentre accelerava verso la porzione più interna del clan Grandwake. In pochi momenti era già arrivato a meno di tre metri da un discepolo del clan Grandawake. Tuttavia l'altra parte non mostrò la minima reazione, non vide nemmeno l'ombra del suo passaggio.


In base ai suoi ricordi, presto avrebbe dovuto trovare l'entrata della prigione del clan Grandwake. L'aria torbida che sentiva era la prova migliore di questo.


C'erano sei persone di guardia di fronte alle celle. Tra di loro quattro indossavano la divisa del clan Grandwake, gli altri due invece portavano abiti neri e sul loro petto c'era il ricamo di una costellazione color giallo chiaro che si intersecava verticalmente e orizzontalmente con sette stelle.


Yun Che aggrottò le sopracciglia... Questo marchio era la prova delle loro identità come discepoli del Divino Palazzo delle Sette Stelle! Nessuno avrebbe osato impersonare uno di loro!


Il Divino Palazzo delle Sette Stelle era uno dei più grandi setta del continente Nuvola Azzurra. Insieme alla setta della Distruzione Celeste e a quello della Spada dell'Immortale erano i tre grandi signori del territorio. Le tre organizzazioni potevano essere definite le colonne portanti del continente, non erano inferiori ai Quattro Grandi Luoghi Sacri del continente del Cielo Misterioso!


Cosa stava succedendo? Il Divino Palazzo delle Sette Stelle e il clan Grandwake erano chiaramente esistenze di livello completamente diverso, com'era riuscito il piccolo clan ad offendere un'organizzazione del genere?


Cosa diavolo era successo?!


Ling'er... Dov'è Ling'er... Cosa le è successo?!


I quattro discepoli del clan Grandwake stavano sorvegliando l'entrata delle celle. Ognuno di loro aveva la schiena dritta e stringeva fermamente le loro armi. Non osavano nemmeno guardare i due discepoli del Divino Palazzo delle Sette Stelle di fronte a loro. I loro sguardi erano paurosi come delle formiche tremanti di fronte ad un dio dei diavoli.


I due discepoli erano seduti a terra, le loro espressioni erano irritate. Con la coda dell'occhio ogni tanto avrebbero gettato uno sguardo sdegnoso verso i quattro discepoli dietro di loro. Quello a destra disse con tranquillità: "Mi chiedo davvero cosa stia pensando il capo. È davvero rimasto in un posto del genere in mezzo al nulla per così tanti giorni. Come può esserci un tesoro decente in un piccolo posto come questo dove posso uccidere tutti con un solo dito?"


L'altro discepolo del Divino Palazzo esaminò i dintorni e disse con tono sommesso: "Ho sentito voce che il capo del palazzo ci abbia portato qui... intenzionalmente."


"Co... cosa? Non... non può essere, no? Questo posto... come potrebbe esserci qualcosa che potrebbe interessare al capo?"


"Non lo so ed è impossibile che pesci piccoli come noi lo sappiano. Dobbiamo solo seguire gli ordini. È meglio se non facciamo troppe domande."


Sentendo questi due terrificanti esperti con il ricamo delle sette stelle e dalla forza misteriosa all'Stadio Imperatore Misterioso definirsi "pesci piccoli", i quattro discepoli del clan Grandwake deglutirono. Sembravano ancora più terrorizzati di prima.


"Ma da ciò che ho sentito dal capo, sembra che sia certo che l'oggetto sia nelle mani di Su Ling'er. Finché troveranno Su Ling'er, la missione sarà completata. Tuttavia sono passati già quindici giorni e non hanno ancora trovato la mocciosetta."


"Si dice che la sua forza misteriosa sia solo allo Stadio Spirito Misterioso. Non può nemmeno volare, dove può scappare? Probabilmente si sta nascondendo nelle montagne o in vecchie foreste dove ci sono pochissime persone. Umpf, l'intero paese di Supwake è stato circondato da noi e dalla famiglia imperiale. Tutti i setta la stanno cercando per nostro ordine, nemmeno una formica potrebbe pensare di sfuggirci. Credo che tra al massimo tre giorni potremo catturarla e riportarla qui."


Yun Che aveva sentito chiaramente il nome di Su Ling'er!


Il Divino Palazzo delle Sette Stelle la stava davvero inseguendo!


A quanto pareva dovevano ancora trovare Su Ling'er. Questo era un immenso sollievo.


Tuttavia lei, una sedicenne nello Stadio Spirito Misterioso, stava cercando di scappare dal Divino Palazzo delle Sette Stelle e da tutti i setta del paese di Supwake e dalla famiglia imperiale. Non avevano esitato a circondare l'intero paese per catturarla... Inoltre questo assedio era continuato per circa quindici giorni!


Durante questo periodo di tempo ogni secondo doveva essere stato un incubo inimmaginabile per Su Ling'er...


Yun Che provò un'intensa rabbia, intento omicida e odio. Disattivò la copertura del Fulmine Illusorio e volò nel cielo. I suoi pugni scricchiolarono in modo assordante.


"Chi va là?!"


I due discepoli del Divino Palazzo furono colti di sorpresa. Tuttavia, nel momento in cui parlarono, prima ancora di potersi alzare, si trovarono di fronte un paio di occhi cremisi che sembravano essere stati tinti col sangue.


Bang bang!!


Ci fu un'esplosione. I due discepoli furono ridotti in cenere e non ebbero nemmeno il tempo di urlare. Inoltre, anche nel momento della morte, non erano riusciti a vedere chiaramente chi li aveva scagliati nelle profondità dell'inferno.


I quattro discepoli del clan Grandwake di guardia all'entrata delle celle sotterranee rimasero storditi. Strabuzzarono gli occhi con espressioni sbigottite, come se i loro spiriti terrorizzati si fossero già dispersi. Volevano urlare, ma si sentirono la gola bloccata e poterono solo rilasciare dei grugniti.


"In quanto membri del clan Grandwake, avete danneggiato il vostro stesso capoclan e siete diventati dei cani... Avete ancora la faccia tosta di vivere?!"


Yun Che tremò. Per la rabbia estrema, le fiamme della Fenice e del Corvo Dorato erano entrambe sul punto di perdere il controllo mentre divampavano con violenza attorno al suo corpo. Con un cenno, i quattro discepoli del clan Grandwake sprofondarono in un mare di fiamme, riducendosi in cenere.


Allo stesso tempo i cancelli delle celle sotterranee costruiti con metalli profound si sciolsero. Portando con sé una terrificante ondata di calore e furia, Yun Che si precipitò nel sotterraneo.


Le esplosioni e l'aura irregolare indubbiamente allertarono l'intero clan Grandwake... Specialmente i membri del Divino Palazzo delle Sette Stelle. In un istante risuonò un ruggito e tutti sfrecciarono verso le prigioni.


"Chi è stato?! Chi osa irrompere nelle celle... Ah!!!"


C'erano tre unità di guardie nelle prigioni. Nel momento in cui si resero conto che c'era un intruso, erano stati già ridotti a pezzi da Yun Che. Il sangue fresco e i cadaveri piovevano sul pavimento dall'odore rancido.


Le campane d'allarme stavano già suonando, ma Yun Che non ci badò minimamente. Distrusse brutalmente tutte le ostruzioni e le porte delle prigioni. Più che muoversi velocemente, era più accurato dire che stava devastando le celle sotterranee.


Molto rapidamente Yun Che caricò nelle profondità delle prigioni. Questo era il posto più oscuro delle segrete. Non c'erano luci e non si poteva vedere ad un palmo di naso da quanto era buio pesto. Tuttavia Yun Che poteva sentire chiaramente un'aura molto fragile.


Sporse il palmo e una sfera di fiamme scarlatte si accese ad un lato del muro. Le fiamme illuminarono all'istante le celle.


Alla fine del sotterraneo c'era un muro nero come la pece forgiato da metalli profound e una persona bloccata al muro da diverse decine di catene. Il suo abito era lacero e il suo intero corpo era fradicio di sangue. La sua aura era debole, sembrava all'ultimo respiro. Evidentemente doveva aver sopportato una tortura terribile. Metà della sua faccia era coperta dai suoi capelli scompigliati, mentre l'altra era macchiata da rivoli di sangue secco.


Tuttavia Yun Che riconobbe subito questa persona, era il capo del clan Grandwake, il padre di Su Ling'er: Su Hengshan!!


Yun Che si emozionò, ma si controllò. Inspirò e si precipitò in avanti: "Capoclan Su!"


Bang bang bang bang...


Dalla mano di Yun Che sfrecciarono delle fiamme che spaccarono tutte le catene sul corpo di Hengshan.


Le catene sfrerragliarono mentre cadevano a terra. Su Hengshan tremò e si accasciò a terra, tuttavia fu preso al volo e tenuto con fermezza da Yun Che.


Su Hengshan non era privo di sensi. Alzò lentamente la testa, scorse a stento il giovane attraverso i suoi capelli scompigliati: "Tu... sei..."


La sua voce era roca, ma dopo aver detto queste due parole, si interruppe all'improvviso. Anche i suoi occhi spenti si spalancarono all'improvviso, emettendo un bagliore tremolante...


Non si erano incontrati per più di sei anni. Yun Che era cresciuto di circa mezzo piede, la sua espressione e il suo portamento erano molto diversi rispetto a prima. Tuttavia il suo aspetto non era cambiato molto. Inoltre, visto che Su Ling'er era stata ossessionata da lui durante questo periodo di tempo e non vedeva l'ora di rincontrarlo, Su Hengshan ovviamente non avrebbe dimenticato Yun Che.


"Tu... sei... tu sei Yun Che?!"


"Sono io!" Yun Che annuì con forza, il suo sguardo divenne caloroso.


"Sei davvero... tu?" Su Hengshan allungò la mano tremando, non osava credere ai suoi occhi.


"Sono davvero io..." Yun Che premette il palmo contro il petto di Su Hengshan, inserendoci l'energia pura del mondo nel suo corpo: "Capoclan Su, sono Yun Che. Sono tornato!"


Grazie all'energia naturale, Su Hengshan percepì una sensazione di fresco diffondersi per tutto il suo corpo. In pochi secondi il suo corpo prima debole iniziò a recuperare la vitalità. I suoi sensi tornarono ad essere chiari e anche la sua Energia Misteriosa appassita fu ripristinata con una velocità sbalorditiva.


"Yun Che... tu..." L'entusiasmo di Su Hengshan fu accompagnato da shock e incredulità. Per un momento si sentì come se fosse in un sogno. Tuttavia, mentre la sua mente tornava limpida, si rese conto della situazione e disse con ansia: "No... Sbrigati e vattene... Vattene ora!!"


Boom!!


Risuonò un'esplosione da dietro mentre l'entrata della cella fu distrutta con violenza.


Yun Che si girò lentamente. L'intento omicida e la rabbia che stava trattenendo disperatamente stava per scoppiare. Percepì ventisei aure nel sotterraneo, mentre altre stavano circondando l'esterno delle prigioni.


Tra queste ventisei aure c'erano tre Signori che appartenevano al Divino Palazzo delle Sette Stelle... Di fronte c'era perfino un Signore di ottavo livello che doveva essere al comando di tutti i discepoli del suo setta qui!


"Oh no... non c'è più tempo!"


Le aure in avvicinamento e i riverberi trasformarono tutto l'entusiasmo di Su Hengshan in paura. Si dimenò cercando di alzarsi. "Yun Che, rivederti prima di morire e vederti rischiare la vita per salvarmi mi ha già tolto una gran parte dei miei rimpianti. Se non altro... se non altro i sei anni di attesa ossessiva di Ling'er non sono stati inutili. Tuttavia i nemici sono davvero terrificanti... Sono più terrificanti di quanto tu possa immaginare... Se avrai l'opportunità di farlo, per favore scappa... non devi preoccuparti per me..."


Yun Che sporse il palmo, bloccando Su Hengshan dietro di lui e scosse lentamente la testa.


Se Su Hengshan avesse potuto vedere lo sguardo di Yun Che, ne sarebbe stato scioccato al punto da rimanere senza parole.


Era occhi che sembravano appartenere ad un demonio impazzito ricoperto di sangue.


Il palmo che aveva usato per spingerlo si trasformò in una presa, si levò in aria portando Su Hengshan.


Boom!!


Con un'esplosione, fece scoppiare il soffitto delle prigioni, emanando dei raggi di luce accecante. Quando Yun Che discese nuovamente, era già al di fuori delle celle insieme a Su Hengshan, erano nel cortile orientale del clan Grandwake.
                                


                                



