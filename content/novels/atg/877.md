---
weight: 877
title: Capitolo 877 – Una Volontà al confine tra la vita e la morte
pubDate: 2025-02-03T07:52:46.885Z
tags:
    - atg
---


<em>Capitolo regolare,
0 Capitoli in coda, 0/10,
-Schadenfreude</em>


L'aura mortale si estese veloce come una saetta e ricoprì l'area. I discepoli in fuga del clan Grandwake gridarono per il dolore e il terrore mentre avevano la sensazione di essere precipitati all'improvviso in una fornace ardente.


Proprio quando Yun Che stava per ridurli in cenere, Su Hengshan gridò frettolosamente: "Yun Che! Non fare loro del male!"


Yun Che si fermò per un momento, ma poi rovesciò le mani e le fiamme che stavano galleggiando nel cielo esplosero spietatamente verso il basso.


"Fermo... FERMO!!!"


Su Hengshan gridò a squarciagola... in un istante le fiamme che riempivano il cielo si fermarono e Yun Che fremette. Mentre erano tutti colti da una paura soffocante, fece un respiro profondo e ritirò le mani.


Il fuoco si spense permettendo immediatamente ai membri del clan Grandwake di sfuggire alla terrificante e diabolica fornace. Dopodiché si accasciarono tutti a terra tremando di paura.


Le labbra di Su Hengshan fremettero e poi disse con tono afflitto: "Risparmiali. Il Divino Palazzo delle Sette Stelle è troppo terrificante, quindi non hanno avuto altra scelta se non ubbidire. Non solo per salvare loro stessi, ma anche le vite dei membri della loro famiglia... Non meritano di morire per le loro colpe."


"Non meritano di morire per le loro colpe?" Chiese Yun Che con tono profondo. "Allora hai commesso tu una colpa per cui meriti la morte? O meritavano la morte gli altri membri del clan, i cui corpi sono disseminati nella foresta di bambù?"


"Le persone davvero leali al clan Grandwake sono tutte morte in modo orribile, ma dovrebbero sopravvivere questi vili traditori che hanno rinunciato ai loro antenati, fatto del male ai loro compagni e al capoclan e sono diventati i lacchè di qualcun altro?"


Mentre pensava ai membri del clan che avevano sacrificato la vita per lui ed erano crollati in una pozza del loro stesso sangue, Su Hengshan si riempì di agonia.
Le lacrime gli rigavano le guance mentre diceva: "Tutto questo è successo principalmente a causa della mia inutilità come capoclan e alla mia incompetenza nell'educare i miei figli. Intendevano farmi del male, ma non riesco a guardarli mentre soffrono. Troppe persone del clan Grandwake sono già morte... Lasciali andare..."


Le parole di Yun Che fecero chinare con vergogna la testa a tutti i discepoli del clan Grandwake, ma quelle di Su Hengshan li fece tremare violentemente. Si vergognavano così tanto che desideravano morire e non riuscivano ad alzare il capo.


Yun Che non aveva più intenzione di annientarli dopo aver che aveva ritirato le sue fiamme del Corvo Dorato. Scorse con lo sguardo l'area attorno e disse con un tono incredibilmente cupo e grave: "Prostratevi dieci volte con sincerità al capoclan. Dopodiché sparite immediatamente dalla mia vista! Inoltre non definitevi mai più membri del clan Grandwake!"


Indubbiamente Yun Che li aveva appena graziati. I discepoli del clan Grandwake si inginocchiarono nel panico e picchiarono le teste al terreno rivolti verso Su Hengshan... Si prostravano con fervore non solo perché desideravano vivere, ma anche per la gratitudine e la vergogna che provavano.


"Capoclan, siamo stati noi a farle un torto. Non siamo nemmeno degni di essere chiamati cani. Non avremo nemmeno il coraggio di presentarci di fronte a lei, le... auguriamo buona fortuna!"


"Capoclan, nelle nostre prossime vite lavoreremo sicuramente sodo per lei per ripagare la sua grande magnanimità..."


Le lacrime rigavano i volti di alcuni dei discepoli del clan Grandwake che avevano finito di prostrarsi. Altri si erano prostrati decine di volte, picchiando la testa a terra fino a farsi sanguinare la fronte e altri ancora diedero il loro addio a Su Hengshan mentre si inginocchiavano; si vergognavano troppo a guardarlo negli occhi.


Si ritirarono velocemente e poi si dispersero tutti. Yun Che li osservò freddamente mentre fuggivano, ma non li bloccò.


Su Haoran, Su Hengyue e Su Wangji erano accalcati insieme. Avevano intenzione di sgattaiolare via in silenzio, ma un'aura pesante e fredda come il ghiaccio li schiacciò all'improvviso, gelandoli sul posto.


"Ho detto che voi tre potevate andarvene?" La voce cupa di Yun Che risuonò da dietro di loro.


Tutti e tre si girarono tremando. Le loro gambe erano diventate molli e stavano per cadere in ginocchio. Le loro labbra fremevano continuamente, ma non osavano emettere un solo suono.


"Su Hengyue, Su Wangji." Disse Yun Che, il suo sguardo cupo e tirannico puntò su i due uomini impalliditi. "Sei anni fa vi siete coalizzati con la Fortezza Blackwood per intimidire e minacciare il capoclan Su. Allora avevate già tradito il vostro clan e meritavate già di morire, ma visto il vostro rapporto con il clan, il capoclan Su non ha colto l'opportunità per punirvi, ha perfino ignorato le vostre azioni e ha deciso di non badare più alla questione. Voi due però non solo non avete provato la minima gratitudine, avete perfino cospirato una trama così irriconoscente e orribile!"


"E tu, Su Haoran." Disse Yun Che stringendo i denti. "In quanto giovane maestro del clan Grandwake, hai danneggiato i membri del tuo clan e il tuo stesso padre per un guadagno personale! Hai distrutto in un solo giorno le fondamenta che il clan Grandwake ha costruito per centinaia di anni! Sei completamente privo di coscienza, non sei nemmeno degno di essere definito una bestia, meriteresti una punizione celeste! Sei così spudorato da pensare ancora di meritare di vivere?!!"


Su Haoran tremò incontrollabilmente, poi si inginocchiò all'improvviso e iniziò a prostrarsi verso Su Hengshan senza fermarsi: "Padre, mi sbagliavo... mi sono davvero pentito, salvami... salvami per favore... padre!!"


"Hai ancora la faccia di chiamarlo padre?" Disse Yun Che mentre avanzava lentamente verso di loro, stava pensando al modo più terribile e crudele per farli morire in agonia. "Per il capoclan Su e Ling'er, essere imparentati con te è la più grande vergogna della loro vita."


"Potete andare anche voi." La voce delusa di Su Hengshan risuonò da dietro Yun Che, facendoli sussultare.


"Non fatevi mai più rivedere... non desidero rivedervi più." Lo sguardo di Su Hengshan era cupo, il suo tono era basso, sembrava stesse parlando a sé stesso.


"..." Yun Che si fermò, il suo viso era una maschera fredda e rigida.


Su Haoran e gli altri due potevano credere a stento alle loro orecchie. Spalancarono gli occhi e si rialzarono tremanti. Provarono a ritirarsi per un po' di passi... e dopo quasi caddero a terra mentre cercavano di fuggire disperatamente come cani.


Yun Che rimase fermo e non li inseguì. Solo dopo molto tempo si girò e si avvicinò a Su Hengshan.


L'uomo si era accasciato a terra, aveva chinato la testa dai capelli scompigliati. Mormorò tra sé e sé: "Yun Che, mi devi stare detestando... Eheheheh." Rise miserabilmente per poi continuare: "Qualunque altro capoclan li avrebbe fatti a pezzi personalmente, ma io... non sono riuscito a farlo..."


"In questi ultimi anni ho sempre ricordato il nostro rapporto familiare. Così ho continuato a fare compromessi e a cedere, pensando che sarebbero riusciti a redimersi, ma alla fine io... non sono adatta a fare il capoclan. Se non fosse stato per la mia indecisione, la mia compassione e i miei modi troppo teneri, il clan Grandwake non sarebbe finito così..."


Le spalle di Su Hengshan stavano sussultando mentre le lacrime calde gli scorrevano sul viso.


"..." Yun Che non negò le sue parole perché sei anni fa aveva già notato la gentilezza e la compassione di Su Hengshan.


"Capoclan Su, forse non sei davvero adatto ad essere il capo di un clan, ma se non altro sei qualcuno degno di rispetto e hai la coscienza pulita." Disse con sincerità Yun Che.


Le spalle di Su Hengshan smisero di sussultare. Alzò la testa e guardò Yun Che: "Stavolta sei venuto per Ling'er? Ricordi... ricordi ancora ciò che hai detto sei anni fa? Sei ancora disposto... a prenderti cura di Ling'er?"


Lo Yun Che di sei anni fa gli aveva dato una sensazione fin troppo distante e vacua. Lo Yun Che di adesso era cresciuto al punto che Su Hengshan credeva che non sarebbe mai riuscito a capire la sua potenza. Durante questi sei lunghi anni, non aveva mai osato credere che questo tipo di persona sarebbe stata disposta a sposare la sua figlia ordinaria.


"Lo ricordo, naturalmente lo ricordo." Yun Che annuì con incredibile vigore. "In tutti questi anni non sono riuscito a tornare a causa... a causa di circostanze che non potevo controllare. Ho sempre pensato a Ling'er per tutto questo tempo. Non preoccuparti, andrò immediatamente a trovare Ling'er. La farò tornare sana e salva, a qualunque costo, anche se dovessi rischiare la vita."


"Bene... bene!" Gli occhi di Su Henghsan si inumidirono nuovamente. Poteva sentire la sincerità e la preoccupazione nel tono di voce e nello sguardo di Yun Che... Dal momento in cui il giovane aveva ucciso tutti i membri del Divino Palazzo delle Sette Stelle per lui e per Ling'er, non aveva avuto più motivi per non credere in lui.


Su Hengshan stese una mano e recuperò un piccolo cristallo raffinato. Era a forma di rombo e irradiava un debole bagliore viola.


"Cos'è questo?" Disse Yun Che.


"Questo è il cristallo dell'anima di Ling'er." Rispose a bassa voce Su Hengshan. Dopodiché lo posò con attenzione e gentilezza nella mano di Yun Che. Dall'atteggiamento solenne e dignitoso dell'uomo sembrava che gli stesse affidando il suo intero mondo. "Finché questo cristallo dell'anima non si romperà, significa che Ling'er è ancora viva. Se lei sarà nelle vicinanze, la sua luce diventerà più forte... ti prego per favore, trova Ling'er."


Il cristallo... dell'anima di Ling'er!


Yun Che lo prese con delicatezza per poi annuire con gravità: "Va bene, non ti preoccupare. La riporterò sicuramente sana e salva."


"Bene, bene." Disse annuendo lievemente Su Hengshan, stava finalmente mostrando un piccolo sorriso sollevato. "Allora affiderò... Ling'er alle tue cure."


Proprio quando stava per accettare, Yun Che percepì che c'era qualcosa di strano nel tono dell'uomo.


Su Hengshan tremò e il suo sguardo si appannò. Iniziò a cadere di lato, un rivolo di sangue scorse all'angolo della sua bocca.


"Capoclan Su!!"


Yun Che ne fu così scioccato che impallidì. Si avvicinò come un fulmine verso Su Hengshan e lo sorresse. Scoprì che la sua forza vitale stava scorrendo via velocemente come un flusso d'acqua.


Aveva... troncato la sua vena vitale!


Yun Che capì cosa stava accadendo. Su Hengshan voleva che andasse a salvare Su Ling'er senza avere alcuna distrazione e temeva che, se fosse rimasto vivo, sarebbe solo diventato un peso per lui  e avrebbe ritardato il salvataggio di Su Ling'er.


A parte questo, quando aveva lasciato andare i discepoli del clan Grandwake, aveva avuto la sensazione di aver deluso i compagni che erano morti per lui riconoscendo che le disgrazie di oggi erano state tutte colpa sua.


Perciò aveva scelto di suicidarsi troncando la sua vena vitale dopo aver affidato la sicurezza di Su Ling'er a Yun Che.


"Capoclan Su... capoclan Su!!"


Yun Che continuò a gridare, ma Su Hengshan non rispose. Yun Che si ricordò immediatamente di cos'era accaduto tutti quegli anni fa nella Terrazza delle Spade della Villa della Spada Celestiale. Suo nonno Yun Canghai aveva scelto di troncare la sua vena vitale così da poter lasciare che Yun Che rivedesse la luce del giorno...


Yun Canghai l'aveva fatto per lui.


Su Hengshan l'aveva fatto per Su Ling'er.


Non era un capoclan capace, ma era sicuramente un ottimo padre.


Non aveva potuto salvare suo nonno in passato, era potuto solo rimanere in ginocchio e piangere...


Oggi, di fronte ad una situazione simile, come poteva permettere che accadesse di nuovo?!!


Yun Che strinse i denti e attivò la Grande Via del Budda con tutte le sue forze. All'istante apparì una pagoda dorata sul suo capo. Yun Che premette una mano sulla fronte di Su Hengshan e l'altra sul suo cuore mentre iniziava a riversare energia pura del mondo nel suo corpo. Sigillò con fermezza l'ultimo briciolo di forza vitale di Su hengshan mentre cercava di riparare lentamente la sua vena vitale troncata.


"Capoclan Su... Non morire! Ling'er ti sta ancora aspettando! Non morire!" Gridò Yun Che mentre il sudore colava sulla sua fronte.


Lo sguardo della Ling'er che lo aveva difeso con zelo nella sua vita passata era stato sempre avvolto da una malinconia indissolubile.


Come poteva lasciare che la Ling'er che aveva recuperato miracolosamente tornasse in quella condizione?!


Passarono quindici minuti e, grazie al potere miracoloso del Dio dell'Ira, la forza vitale di Su Hengshan smise di diminuire e iniziò lentamente a ripristinarsi. L'uomo aprì gli occhi, il suo sguardo vacuo era tornato lucido. Le sue labbra tremarono mentre diceva con voce roca: "Non... perdere tempo con me... Vai a salvare Ling'er... Vai a salvare Ling'er, presto..."


"La andrò a salvare sicuramente!" Gridò Yun Che accigliato. "Ma non puoi nemmeno morire tu! Se morirai, allora cosa farà Ling'er?! Vuoi che rimanga orfana d'ora in poi?! Vuoi che conduca un'esistenza fredda e solitaria senza nessuno su cui contare?!!"


"Io..." Mormorò Su Hengshan con un'espressione addolorata.


Yun Che era già destinato a morire, quindi non sarebbe riuscito a prendersi cura di Ling'er per il resto della vita... lui lo sapeva bene, ma Su Hengshan no. Se fosse morto anche suo padre, allora Su Ling'er sarebbe rimasta davvero da sola.


"Capoclan Su, se tieni davvero a Ling'er, allora devi vivere anche tu! Crede di essere molto magnanimo nel fare questo? Sciocchezze! Vuoi privare Ling'er di suo padre ad una così giovane età? Vuoi che conduca una vita piena di dolore, soffrendo perché suo padre ha deciso di troncare la sua vena vitale a causa sua? Stai solo facendo l'egoista ora! È assolutamente sciocco!"


"Anche se non vuoi riunirti con tua figlia, Ling'er sicuramente... vuole tornare da te!!"


I ruggiti di Yun Che fecero contrarre le pupille di Su Hengshan. Il suo sguardo si velò di lacrime e dopo che chiuse gli occhi perse i sensi.


Yun Che però poteva sentire che la sua determinazione a morire era svanita completamente, ciò che la rimpiazzava era una volontà incredibilmente salda di sopravvivere.
                                


                                



