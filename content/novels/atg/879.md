---
weight: 879
title: Capitolo 879 – Tragiche notizie riguardo Su Ling'er
pubDate: 2025-02-03T07:52:46.885Z
tags:
    - atg
---


<em>Capitolo regolare, 0 in coda, 0/10€ donazione</em>


<em>-Alstor, che continua a lottare quotidianamente contro la lentezza della connessione internet</em>


Il giovane praticante del mistero vestito con abiti lussuosi che stava davanti a tutti gli altri disse all'uomo di mezza età dallo sguardo serio di fronte a lui: “Padre, chi è di preciso questa Su Ling'er? Ho sentito dire che è un'adolescente proveniente da un setta della Regione Fiume Est. Quindi, perché il Divino Palazzo delle Sette Stelle le dà la caccia?”


Yun Che, che stava per avvicinarsi e porre loro delle domande, si fermò immediatamente.


Yun Che osservò l'uomo di mezza età, prestando attenzione al suo atteggiamento e alla densa Energia Misteriosa che emanava e concluse che doveva trattarsi o del capo di quel gruppo o addirittura il Maestro della setta. L'uomo scosse leggermente la testa: “Non lo so neppure io. Tuttavia, ricorda che sarebbe più saggio non fare domande sugli affari del Divino Palazzo delle Sette Stelle.”


Il giovane praticante del mistero abbassò lo sguardo e rispose sussurrando, usando inconsciamente un tono un po' più grave: “Chiunque sia, a darle la caccia è il Divino Palazzo delle Sette Stelle, quindi scappare non le servirà a nulla.”


“Ah.” L'uomo di mezza età emise un profondo sospiro, poi commentò a bassa voce e in tono dispiaciuto: “È pur sempre il Divino Palazzo delle Sette Stelle. Anche se sono arrivati soltanto venti dei loro uomini, tutti i vari sindaci e Maestri di setta non hanno avuto altra scelta se non inchinarsi e obbedire a ogni loro ordine. In questo momento, tutti i setta della regione a nord di questa catena montuosa sono radunati in questa zona, perciò anche se Su Ling'er potesse volare, dovrebbe scordarsi di riuscire a fuggire. E poi, è soltanto una ragazzina.”


Yun Che strinse i denti con ferocia... proprio come si aspettava, quelle persone erano membri di un setta della Regione Supwake costretti dal Divino Palazzo a cercare Su Ling'er.


A Yun Che batteva il cuore all'impazzata e sentiva l'impulso di scattare in avanti, afferrare quell'uomo e ispezionare la sua anima con il Manico Profound. Tuttavia, in quel preciso istante il capo prese improvvisamente in mano la sua Giada di Trasmissione del Suono, avvolta da rivoli di Energia Misteriosa che vibravano rapidamente.


L'uomo ascoltò subito il messaggio che aveva appena ricevuto, poi rivelò un'espressione decisamente sollevata. Si voltò e disse ai suoi uomini: “Ora possiamo rilassarci e smettere di cercare. Prepariamoci ad andarcene.”


Il giovane di prima gli chiese prontamente: “Padre? Cos'è successo? Forse, questa Su Ling'er è già stata catturata dal Divino Palazzo delle Sette Stelle?”


Yun Che: “...!”


“Non lo so.” rispose con calma l'uomo: “A giudicare dalle tracce che ha lasciato, è sicuramente fuggita verso il Precipizio della Nuvola. All'inizio avrebbe potuto usare le interferenze nella percezione create dall'aura delle Bestie Misteriose e il terreno difficoltoso per nascondersi, ma quando raggiungerà il Precipizio della Nuvola non avrà più alcuna via di fuga. Quando il Divino Palazzo delle Sette Stelle ha avuto la certezza che Su Ling'er fosse fuggita verso il Precipizio, poco fa, dodici dei loro uomini migliori hanno iniziato a scalare la vetta. Quindi, si può dire che ormai sia tutto finito.”


“Non sapremo mai il motivo per cui il Divino Palazzo vuole catturare quella ragazza, né cosa le faranno dopo averla presa... forza, andiamocene. Non fate altre domande sulla questione. Se non ci tenete a morire giovani, meno sapete e meglio è.”


BANG!!!


All'improvviso un'esplosione di energia risuonò come un fulmine a ciel sereno e Yun Che si precipitò verso il cuore della Catena Montuosa del Reame Celeste come un lampo. Scattando, creò un turbine d'aria che travolse istantaneamente tutti gli altri praticanti del mistero che stavano per andarsene, scagliandoli in aria. Colti dal panico, con espressioni scioccate e spaventate credettero di essere stati attaccati da una potentissima Bestie Misteriose.


Yun Che usò tutta la sua forza misteriosa, attivando il Fulmine Illusorio alla sua massima potenza. Era così veloce che anche un Monarca, se l'avesse visto, sarebbe rimasto a bocca aperta...


“No, così non va bene... sono ancora troppo lento!”


Basandosi sui suoi ricordi riguardanti la Catena Montuosa del Reame Celeste, Yun Che capì che c'erano ancora duecento chilometri fra lui e il Precipizio della Nuvola. Con la sua attuale velocità, l'avrebbe raggiunto in pochissimo tempo, ma ora come ora non poteva permettersi di sprecare neppure un secondo.


Evocò rapidamente l'Arca Primordiale Misteriosa mentre scattava e la attivò immediatamente, compiendo un balzo attraverso lo spazio per esattamente duecento chilometri, arrivando così ai piedi del picco dove si trovava il Precipizio della Nuvola.


Non appena sollevò lo sguardo, vide una gigantesca montagna che si levava al cielo. Superava persino le nuvole, che nascondevano la sua cima alla vista. Non appena uscì dall'Arca Primordiale Misteriosa, Yun Che non perse neppure tempo provando a cercare dei sentieri. Si limitò a volare il più velocemente possibile, risalendo lungo le pareti rocciose del picco, emanando una violentissima Energia Misteriosa.


“LING'ER!!” Yun Che gridò a squarciagola: “Ling'er, dove sei? Sono io, Yun Che... Ling'er, dove sei!?”


Le sue urla, intrise di Energia Misteriosa, fecero tremare tutta l'area circostante, spaventando le innumerevoli Bestie Misteriose che vivevano vicino al Precipizio della Nuvola e facendole fuggire dappertutto.


Il Precipizio della Nuvola era vastissimo e neppure Yun Che era in grado di ricoprire un'area così grande con la sua percezione spirituale. Inoltre, c'erano molte Bestie Misteriose che con le loro auree avrebbero creato interferenze nella sua percezione, perciò anche se sapeva che Su Ling'er si trovava al Precipizio della Nuvola sarebbe stato molto difficile trovarla velocemente... se i membri del Divino Palazzo delle Sette Stelle l'avessero trovata prima di lui, non osava immaginare cosa sarebbe successo.


In preda a un turbine di pensieri, Yun Che evocò di nuovo l'Arca Primordiale Misteriosa. Dopo aver stimato rapidamente la distanza fra lui e la cima del picco del Precipizio della Nuvola, compì un altro balzo attraverso lo spazio.


Sarebbe stato più facile trovare Su Ling'er cercando dall'alto.


Non appena l'Arca Primordiale Misteriosa giunse a destinazione, Yun Che si ritrovò esattamente sulla cima del Precipizio della Nuvola. Guardò verso il basso e, scioccato, vide un ripido precipizio sospeso fra le nuvole. Oltre di esso, c'era soltanto uno sconfinato abisso oscuro, che divorava persino la luce come le fauci di un gigantesco diavolo ed emetteva un'aura così terrificante da far battere il cuore all'impazzata.


La cima del Picco della Nuvola... il Precipizio della Nuvola!!


Anche se il destino lo aveva riportato nel continente del Cielo Misterioso, questo era il luogo del continente Nuvola Azzurra... in cui la sua vita nell'continente Nuvola Azzurra era giunta al termine, quindi non l'avrebbe mai dimenticato.


Soltanto qualche mese prima, aveva promesso a Jasmine che non vi si sarebbe mai avvicinato per nessun motivo. Chi avrebbe potuto immaginare che avrebbe dovuto visitarlo subito dopo essere tornato nell'continente Nuvola Azzurra.


Ma ora, non aveva tempo di essere malinconico. I suoi occhi esaminarono rapidamente il Precipizio della Nuvola e l'area sotto di lui. Poi, iniziò subito anche a scendere lentamente nel Precipizio... proprio quando stava per gridare di nuovo il nome di Su Ling'er, si accorse improvvisamente che c'erano più di altre dieci persone radunate sul ciglio del burrone. Le loro forza misteriosa erano estremamente potenti, c'erano sei Troni, cinque Signori... e persino un Monarca!


Basandosi sulla sua aura, Yun Che capì che doveva essere un Monarca di terzo livello.


Tutti e dodici indossavano abiti simili. Undici di loro avevano una veste nera con il marchio della costellazione del Divino Palazzo delle Sette stelle sul petto, di colore verde scuro. Tuttavia, l'anziano Monarca aveva degli abiti argentati, con lo stesso marchio sul petto... tuttavia, non era di un verde scuro e spento come quelli degli altri, ma di un blu piuttosto brillante.


Il cuore di Yun Che gli sobbalzò nel petto... gli uomini di quel setta che aveva incrociato poco prima avevano detto che il Divino Palazzo aveva inviato alcuni suoi membri ufficiali sulla cima del Precipizio della Nuvola, non appena avevano saputo che Su Ling'er si trovava in quella zona. E aveva persino detto che si trattava di un gruppo di dodici persone.


Quei dodici dovevano essere gli uomini del Divino Palazzo delle Sette Stelle, non mancava nessuno di loro!


Avevano davvero già raggiunto la cima!


Aspetta un momento... quindi, dov'è Su Ling'er??


Anni prima, era lui a essere stato accerchiato sulla cima del Precipizio della Nuvola, perciò sapeva chiaramente che dall'altro lato del Picco della Nuvola c'era solamente il temuto Precipizio. Se qualcuno fosse stato costretto ad arretrare fino a quel punto, a meno che riuscisse in qualche modo a oltrepassare forzatamente coloro che lo avevano circondato e fuggire, sicuramente avrebbe potuto solamente rimanere sul ciglio del Precipizio della Nuvola. Non c'erano sentieri o passaggi che potesse usare per scappare scendendo.


Inoltre, considerando la forza misteriosa di Su Ling'er, era assolutamente impossibile che fosse riuscita a oltrepassare quelle persone e a sfuggire alle loro ricerche. Per di più, dato che quegli uomini le avevano dato la caccia fino a lì, perché non riusciva ancora a vederla?


Yun Che fu improvvisamente colto dal panico. Non poteva perdere tempo preoccupandosi di nient'altro, perciò si gettò in picchiata verso quegli uomini... contemporaneamente, loro lo notarono. L'anziano alla loro guida gridò in tono severo: “Chi sei?!”


Bang!!


Yun Che atterrò violentemente di fronte a loro, con uno sguardo cupo e raggelante. Ogni poro del suo corpo emetteva un'aura crudele e ringhiò con un tono folle e rabbioso: “Dov'è Su Ling'er? Dov'è Su Ling'er? Dove avete portato Su Ling'er!!?”


“Eheh, un moccioso come te osa davvero mancare di rispetto al nostro Divino Palazzo delle Sette Stelle. Che c'è, sei stanco di vivere?” commentò un discepolo del Divino Palazzo, con uno sguardo sprezzante.


L'Anziano al loro comando sollevò rapidamente una mano per fermare tutti gli altri, impedendo loro di agire impulsivamente senza pensare. Infatti, percepiva chiaramente che Yun Che emanava un'aura minacciosa e pericolosa. Fece lentamente un passo in avanti e chiese in tono indifferente: “Chi sei? Stai cercando Su Ling'er? Forse, sei davvero pronto a sfidare il nostro Divino Palazzo delle Sette Stelle soltanto per quella ragazzina...”


Prima ancora che potesse finire di parlare, il ragazzo di fronte ai suoi occhi scomparve improvvisamente. Prima che potesse reagire, una forza misteriosa spaventosa e soverchiante lo avvolse completamente. Una mano, che sembrava freddo acciaio, lo afferrò improvvisamente per la gola sollevandolo da terra.


“Tu...” l'anziano Monarca del Divino Palazzo delle Sette Stelle balbettò, con gli occhi spalancati, completamente scioccato e terrorizzato. Era un nobile Anziano del Divino Palazzo delle Sette Stelle, un Monarca di terzo livello che poteva guardare arrogantemente dall'alto in basso l'intero continente Nuvola Azzurra!
Eppure, in un solo istante era stato afferrato per la gola da un ragazzino. In preda allo shock e al terrore, cercò di divincolarsi dalla presa, ma si accorse con orrore che la sua forza misteriosa stava venendo schiacciata da una forza enorme, alla quale non poteva resistere. Riusciva a malapena a muoversi e, pur essendo un Anziano di Divino Palazzo, non poté faro altro che restare lì sospeso a mezz'aria come un cane morto.


“Anziano Duoxing!!”


I discepoli del Divino Palazzo erano sbalorditi, ma dopo qualche istante scattarono all'unisono verso Yun Che.


“Parla! Dimmi dov'è Su Ling'er... PARLA!!!”


La mano con cui Yun Che aveva afferrato l'Anziano del Divino Palazzo tremava e perse il controllo della sua forza, conficcando a fondo le dita nel collo dell'uomo. Ogni parola che ringhiava sembrava un tuono assordante e i discepoli che stavano accorrendo furono scagliati in aria dal suo grido come se fossero stati colpiti da una pesante mazza. Mentre venivano scaraventati via, gridando, i sei Troni sentirono i loro organi interni collassare. Non appena toccarono terra, cominciarono a vomitare grandi boccate di sangue e non riuscirono a rialzarsi per parecchio tempo.


Gli occhi dell'anziano sembravano sul punto di schizzargli fuori dalle orbite dal terrore. Lo sguardo animalesco di Yun Che, che lo fissava con l'espressione più spaventosa che avesse mai visto in vita sua, era così iniettato di sangue da far sembrare che avesse immerso gli occhi in del sangue fresco.


“Svelto, parla! PARLA!!!”


“Lei... lei...” il terrore e la gelida disperazione che avevano avvolto l'anziano lo fecero parlare in un tono segnato dal dolore, come se fosse in preda all'agonia: “Lei... è appena... saltata nel... Precipizio... della... Nuvola...”


Zzzzing – – – – – –


Fu come se innumerevoli saette avessero trafitto contemporaneamente il cervello a Yun Che, il cui sguardo da iniettato di sangue divenne immediatamente cinereo.


Quando aveva raggiunto la vetta del picco, vedendo gli uomini del Divino Palazzo delle Sette Stelle ma non Su Ling'er, quella terribile idea gli era passata per la testa... lei avrebbe preferito morire piuttosto che cadere nelle mani di quegli uomini malvagi.


Ma Yun Che aveva scartato repentinamente quell'ipotesi, poiché non riusciva a credere né poteva accettare che fosse successo qualcosa a Su Ling'er.


Quindi, quando l'anziano del Divino Palazzo balbettò quelle parole raggelanti, Yun Che si sentì come se fosse stato colpito da un fulmine.


“No... no... non è possibile...” il viso e le labbra di Yun Che avevano perso ogni traccia di colore e tremava dalla testa ai piedi: “Non è possibile... non può finire così... non è possibile...”


All'improvviso, afferrò saldamente il collo dell'uomo con entrambe le mani, gridando selvaggiamente come se fosse impazzito: “Stai mentendo! Stai sicuramente mentendo! Dimmi... dov'è Su Ling'er!! Dovete averla nascosta qui da qualche parte... dov'è, dove avete nascosto la mia Su Ling'er!!?”


“Uuug...” le ossa del collo dell'uomo si spezzarono di netto e il suo corpo ebbe qualche spasmo. Dalla sua gola fuoriuscì soltanto un grugnito secco e roco e la sua pelle assunse rapidamente il colore bianco cenere dei cadaveri.


Tutti i discepoli presenti sapevano bene quanto fosse potente quell'uomo. Quindi, non appena videro che non aveva potuto opporsi né resistere a Yun Che, che lo teneva fra le mani come un piccolo uccellino ferito, nessuno di loro osò più fare neppure un passo in avanti. Uno di loro disse con la voce tremante: “L'Anzian... l'Anziano Duoxing non ti ha mentito, Su Ling'er, lei... lei è davvero saltata giù dal Precipizio.”


“！@#￥%...” l'aura maligna emanata da Yun Che sembrava provenire da una belva brutale e sanguinaria, e fece tremare dalla testa ai piedi tutti i discepoli del Divino Palazzo delle Sette Stelle.


“Ques... questo non ha nulla a che fare con noi, neanche noi volevamo che si gettasse.” continuò disperato un altro di loro: “Volevamo soltanto un oggetto in suo possesso. Non volevamo farle del male né ucciderla. Ma come potevamo immaginare... come potevamo immaginare che sarebbe improvvisamente saltata giù dal precipizio subito dopo averci visti.”


“Esatto, esatto, esatto... non l'abbiamo neanche toccata. Prima che potessimo anche solo parlarle, si è improvvisamente... gettata...” disse un altro discepolo del Divino Palazzo, e in preda al panico prese un oggetto, porgendolo a Yun Che: “Questo è un emblema che le è caduto... mentre si gettava dal Precipizio... Signore, per favore... lo guardi.”


L'emblema di legno fra le sue dita era grazioso e delicato. Con una grafia molto particolare, era stata incisa sulla sua superficie la parola “Su”.


Vedendo stroncato anche il suo ultimo raggio di speranza, Yun Che iniziò a barcollare.


“AAAAAAHHHHHH – – – AAAAHHHHHHH!!!!!!!”


Tutto il sangue che aveva in corpo gli andò alla testa in una frazione di secondo. Poi, il suo aspetto divenne sinistro come quello di un diavolo. Emise un ululato agghiacciante, carico di dolore e sferrò un pugno verso la testa dell'Anziano che stringeva ancora fra le dita.


Bang!!


Con uno scoppio, l'intera testa dell'uomo si trasformò istantaneamente in una poltiglia sanguinolenta che spruzzò in aria.


“AAAAAAHHHHHH – – – AAAAHHHHHHH!!!!!!!”


Boom!!!


Yun Che era completamente impazzito e scaraventò violentemente a terra il cadavere dell'uomo, ormai privo di testa, riducendolo in piccoli pezzi irriconoscibili fra loro.


Quello spettacolo sanguinolento e raccapricciante aveva quasi fatto svenire dal terrore i discepoli del Divino Palazzo delle Sette Stelle. Gridando ed emettendo suoni che neppure loro avevano mai sentito prima, si precipitarono giù dal versante della montagna come dei pazzi. Ma pochi istanti dopo la loro fuga disperata, sentirono un urlo che sembrava provenire da un diavolo avvicinarsi sempre di più a loro.


“AAAAAAHHHHHHHHHH!!!!”


Bang!


Bang!!


BANG!!!


Con la loro velocità, come potevano riuscire a sfuggire dalle grinfie di Yun Che? Yun Che aveva quasi perso la capacità di pensare razionalmente coerentemente e diede loro la caccia uno a uno. Non usò il suo spadone né il fuoco. Stavolta, si limitò a colpirli violentemente a mani nude. Ogni volta che un suo pugno scattava violentemente, il corpo di uno dei discepoli del Divino Palazzo delle Sette Stelle esplodeva orribilmente, diventando semplicemente una poltiglia sanguinolenta.
                                


                                



