---
weight: 880
title: Capitolo 880 – Scendere nell'Abisso
pubDate: 2025-02-03T07:52:46.885Z
tags:
    - atg
---


<em>Capitolo regolare, 0 in coda, 0/10€ donazione</em>


<em>-Alstor, che ora va a mangiare la pasta. Quella col ragù, che è buona</em>






Fra gli orribili rumori di ossa rotte e carne lacerata, i corpi di dieci discepoli del Divino Palazzo furono crudelmente fatti a pezzi in pochi secondi da Yun Che, impazzito. Proprio quando il suo pugno rosso e insanguinato stava per far esplodere tutta la sua forza contro l'ultimo di loro, Yun Che si fermò improvvisamente e rimase completamente immobile.


Il discepolo del Divino Palazzo delle Sette Stelle, che era caduto a terra, era già da parecchio pallido come un fantasma. All'inizio aveva rinunciato a ogni speranza, ma vedendo Yun Che fermarsi improvvisamente, volle tentare un'ultima volta di salvarsi. Tremava, e strisciando all'indietro implorò: “Non uccidermi... non uccidermi... Ah!!”


Emise un grido miserabile e fu trascinato verso Yun Che da una forza invisibile. La mano di Yun Che lo afferrò per la testa, il suo braccio sinistro si illuminò e il suo Manico Profound uscì immediatamente, penetrando subito dopo nell'anima del discepolo.


Il discepolo del Divino Palazzo rimase con lo sguardo perso nel vuoto e tutti i suoi ricordi delle ultime ore fluirono rapidamente nella mente di Yun Che... fra di essi, Yun Che vide chiaramente il momento in cui Su Ling'er si era gettata dal Precipizio della Nuvola.


“UWAA... AAAAAAHHHH!!!” l'espressione sul volto del viso di Yun Che venne distorta dalla rabbia, mentre gridava furiosamente digrignando i denti, poi scagliò via violentemente il discepolo del Divino Palazzo fra le sue mani. Prima ancora che toccasse terra, il suo cadavere era già andato in pezzi.


Il rosso brillante del sangue bagnava le rocce della montagna, i dodici membri del Divino Palazzo delle Sette Stelle erano stati istantaneamente ridotti a brandelli di carne sanguinolenta sparsi per il terreno, ma questo non aveva affatto ridotto il dolore e la rabbia di Yun Che. Chiuse gli occhi e ululò selvaggiamente, come una belva assetata di sangue...


Bang...


Yun Che cadde in ginocchio, con un tonfo secco, e sferrò un violento pugno di fronte a sé con le mani ricoperte di sangue.


BOOOOOOOMMM!!!!!


Un gigantesco boato avvolse l'intera Catena Montuosa del Reame Celeste e innumerevoli macigni franarono dalla cima del Picco della Nuvola.


Dal braccio di Yun Che colavano rivoli di sangue, ma non sentiva il minimo dolore. Rimase inginocchiato per terra, afferrando saldamente il terreno. Dalla sua gola fuoriuscivano respiri affannati, rochi e gravi e tutto il suo corpo tremava violentemente.


Perché...


Perché è finita così...


Yun Che si sentiva come se la sua anima fosse stata trafitta da decine di migliaia di frecce... aver perso Ling'er era sempre stata la più grande fonte di sofferenza e rimpianto della sua vita.


Da quando aveva ricevuto l'occasione di tornare con lei ancora una volta, era sempre stato convinto che quello fosse il dono più straordinario che i Cieli gli avessero mai fatto. Dopo aver scoperto di essere destinato a morire entro circa un mese, il suo ultimo e più grande desiderio era stato di poter rivedere un'ultima volta Su Ling'er... si sarebbe accontentato anche solo di osservarla da lontano per qualche secondo.


Aveva usato l'Arca Profound Primordiale per compiere l'unico viaggio per l'continente Nuvola Azzurra a sua disposizione. Dopo essersi accertato che ciò che era successo sei anni prima non era stato solo un sogno, si era sentito semplicemente entusiasta. Tuttavia, prima ancora che potesse rivedere Su Ling'er, aveva ricevuto quella tragica notizia... un finale del genere era...


Nella sua vita precedente, aveva permesso alla sete di vendetta di consumare la sua mente e la sua anima. Su Ling'er aveva fatto tutto ciò che poteva per lui, piangendo più di quanto una persona dovrebbe piangere in tutte le sue vite, eppure lui non le aveva mai fatto neppure una promessa...


In questa vita, quando aveva incontrato Su Ling'er in quel “sogno”, le aveva fatto mille promesse, ma prima che potesse mantenerle era stato costretto ad andarsene, costringendola ad aspettare invano per sei anni che lui tornasse e mantenesse la parola... e ora, l'aveva persa di nuovo.


“Ling... Er... perché l'hai fatto...” Yun Che sentiva la sua anima essere fatta a pezzi e non riusciva più a percepire né il proprio corpo né il resto del mondo. I suoi sensi erano oscurati. Lacrime fredde come il ghiaccio scorrevano lungo il suo volto e cadevano a terra, accanto alle sue mani: “Perché i Cieli... hanno dovuto farle questo!!”


“No... è colpa mia... è tutta colpa mia...” disse Yun Che, tremando dalla testa ai piedi. Stava digrignando i denti con tale forza da averli quasi frantumati: “Perché ho perso tutto questo tempo... con Su Haoran e quegli altri bastardi... se fossi arrivato un po' prima, non sarebbe andata così... e Ling'er sarebbe sana e salva...”


“È tutta colpa mia!!”


“AAAAAAAAHHHHHHHHH!!!!!”


Le pupille di Yun Che divennero rosse, poi sollevò il braccio destro e sferrò senza pietà un pugno contro il proprio stesso petto.


Pfft!


Le sue ossa si incrinarono sotto la forza del colpo e un lungo fiotti di sangue schizzò improvvisamente dalla sua bocca. Ma tutto il dolore fisico che provava non era paragonabile neppure a un milionesimo della sofferenza del suo cuore.


Ding...


A causa dell'impatto, una piccola e delicata gemma preziosa che Yun Che custodiva nella sua veste, vicino al petto, fu scagliata in aria, colpendo una pietra di fronte a lui. Emise un rumore chiaro e acuto, poi tornò da sola verso Yun Che emanando una debole luce di colore viola opaco.


La flebile luce di fronte ai suoi occhi fece fermare improvvisamente Yun Che, che stava per colpirsi di nuovo al petto. Subito dopo, Yun Che scattò in avanti veloce come un lampo, afferrando delicatamente la gemma.


Quella piccola gemma a forma di rombo stava emanando una calda luce viola. Quella non era una normale Giada Profound, era il Cristallo dell'Anima che Su Hengshan gli aveva dato!


Il Cristallo dell'Anima di Su Ling'er!!


Un Cristallo dell'Anima era legato all'anima del suo proprietario; non appena questa fosse scomparsa, il Cristallo si sarebbe immediatamente spezzato. nelle sette piuttosto grandi, i membri più importanti lasciavano nella sede principale i propri Cristalli dell'Anima, così se fossero morti durante un viaggio gli altri lo avrebbero saputo immediatamente.


Ma il Cristallo dell'Anima di Su Ling'er, fra le sue dita... non si era spezzato, anzi, brillava con la luce della sua anima!


Ling'er non era ancora morta!!


Yun Che si sentì come se un mare ghiacciato si fosse riversato nel suo cuore, calmando le sue emozioni in preda al caos e rincuorandolo. Di nuovo lucido, Yun Che strinse con forza il Cristallo dell'Anima e si precipitò sul ciglio del Precipizio della Nuvola.


Il burrone, avvolto dalla nebbia, era così profondo che Yun Che non riusciva a vederne il fondo. Il Precipizio della Nuvola era conosciuto anche col nome di Cimitero del Dio della Morte. Nell'intera storia del continente Nuvola Azzurra, innumerevoli persone erano state gettate nel Precipizio della Nuvola o avevano tentato di scendervi spontaneamente, ma nessuna di loro aveva mai fatto ritorno – Compresi alcuni individui formidabili, che per la maggior parte delle persone erano come divinità, ovvero dei Monarchi!


Inoltre, questo non veniva nascosto, era qualcosa che quasi tutti sapevano nell'continente Nuvola Azzurra!


I dodici membri del Divino Palazzo delle Sette Stelle avrebbero potuto mentirgli, ma i ricordi del discepolo non potevano essere falsi. Su Ling'er si era davvero gettata dal Precipizio della Nuvola.


Eppure, il suo Cristallo dell'Anima, ancora caldo e brillante, non poteva sbagliarsi.


Yun Che raggiunse il limitare del Precipizio della Nuvola e inspirò a fondo, facendo del suo meglio per restare calmo, ma il suo cuore batteva all'impazzata. Non poté trattenersi dal commentare, agitato: “Ling'er è ancora viva... Non è morta... Ling'er non è morta...”


All'improvviso, spiccò il volo e rimase fermo a mezz'aria proprio sopra al Precipizio della Nuvola. Dopodiché, usò tutta la sua forza misteriosa per gridare nello sconfinato abisso sotto di lui:


“Ling'er!! Ling'er!! Sono Yun Che... Ling'er, dove sei... Ling'er!!”


La sua voce, intrisa di Energia Misteriosa, poteva essere sentita fino a cinquanta chilometri di distanza. Ma era stata completamente ingoiata dall'abisso oscuro sotto di lui. Non sentì alcuna risposta, neppure dopo parecchio tempo... e, soprattutto, non sentì una risposta di Su Ling'er.


Sopra di lui c'era la sconfinata e azzurra volta celeste, sotto di lui un abisso senza fine. In quel momento, si sentiva come se si trovasse al confine tra Paradiso e Inferno e gli unici suoni al mondo fossero il rumore del suo respiro e i battiti del suo cuore.


Lentamente, sollevò la mano, dove il Cristallo dell'Anima di Su Ling'er continuava a brillare con quella calda luce viola. Quel bagliore era l'unica cosa ad assicurargli che l'anima di Su Ling'er non era ancora scomparsa dal mondo e che lei voleva ancora tornare da lui. Fissò attentamente il Cristallo e nella sua mente ricomparve lentamente la sagoma di Su Ling'er...


Prima, della Su Ling'er della sua vita precedente, quella ragazza che sembrava una fata malinconica, la ragazza che per lui aveva versato innumerevoli lacrime...


Poi, della Su Ling'er di sei anni prima, quella ragazzina con il sorriso di un angelo che, piangendo, gli aveva fatto promettere di tornare da lei a qualsiasi costo...


Yun Che strinse fra le sue dita il Cristallo dell'Anima e smise di gridare. L'espressione confusa nei suoi occhi scomparve nel nulla, lasciando il posto a uno sguardo lucido e deciso. Poi, Yun Che cominciò a scendere lentamente verso il basso. Poco a poco accelerò, prendendo velocità e precipitandosi nello sterminato abisso sotto di lui come una stella cadente.


“Yun Che, voglio che tu mi prometta... Quando tornerai nell'continente Nuvola Azzurra, che tu lo faccia prima o poi, non dovrai mai più avvicinarti al Precipizio della Nuvola! Anche se dovessi diventare cento volte più forte di quanto sei adesso, fino a poterti muovere liberamente fra i continenti e sconfiggere facilmente qualcuno al livello di Xuanyuan Wentian, non dovrai mai provare a esplorare il fondo del Precipizio della Nuvola... non posso dirti cosa è nascosto in fondo al Precipizio. È molto più terribile di quanto tu possa immaginare!”


“Capisco! Non tornerò mai più al Precipizio della Nuvola. Anche se dovessi visitarlo per circostanze straordinarie, sicuramente non proverò a esplorarne il fondo... Te l'ho promesso, Jasmine, quindi non infrangerò mai questa promessa per nulla al mondo.”


L'avvertimento di Jasmine, che gli aveva rivolto nel più severo dei toni, riecheggiò nella sua mente, seguito subito dopo anche il giuramento che aveva fatto di fronte a lei,


“Jasmine, mi dispiace, ma dovrò infrangere la promessa che ti ho fatto...”


“Durante la mia vita nell'continente Nuvola Azzurra, credevo che la cosa più importante al mondo fosse la vendetta.”


“Ma quando Su Ling'er morì fra le mie braccia, all'improvviso mi sentii come se tutto il mondo fosse diventato vuoto e sterile. Il dolore e il rimorso mi accompagnarono per il resto dei miei giorni... mi torturavano in ogni istante, quando ero sveglio. E quando dormivo, sognavo continuamente che si era trattato soltanto di una menzogna e che Su Ling'er era ancora al mio fianco. Sognavo di accettare le sue richieste, di rinunciare a tutto il resto per il suo bene, di donarle tutto me stesso...”


“E quei sogni, che credevo vuote illusioni, si sono miracolosamente avverati... quindi, come potrei perderla ancora una volta!?!”


“Ling'er...” sussurrò dolcemente Yun Che, scendendo nell'abisso: “Anche al costo di restare sepolto per sempre con te nel Cimitero del Dio Della Morte, giuro che non ti abbandonerò mai più!”


Yun Che scese senza esitazione né paura. Al contrario, si muoveva sempre più velocemente, stringendo forte a sé il Cristallo dell'Anima di Su Ling'er. Nella sua mente, pregava con fervore che non si spezzasse all'improvviso... che non si spezzasse mai e poi mai.


In un battito di ciglia, aveva già percorso ben tre chilometri e intorno a lui ormai non c'era altro che un mare di oscurità nera come la pece. Sollevò lo sguardo e si accorse che non riusciva più a vedere neppure un raggio di luce sopra di sé.


“Ling'er, dove sei... si può sapere dove sei!?”


“So con certezza che sei sana e salva... ti troverò presto!!”


L'oscurità crea istintivamente paura negli esseri umani, figurarsi il buio assoluto nel profondo di un abisso. Eppure, la velocità con cui Yun Che scendeva non diminuì, anzi, aumentava a ogni secondo.


Il Cristallo dell'Anima fra le sue dita gli assicurava che Su Ling'er era ancora viva e che sicuramente lo stava aspettando sul fondo del Precipizio.


Prima, arrivando in ritardo aveva spinto Su Ling'er a compiere il terribile gesto di gettarsi dal Precipizio della Nuvola. Quindi, ora come poteva permettersi anche solo la più minima esitazione o distrazione?


Whoosh!


Le scarlatte Fiamme della Fenice si accesero sulle mani di Yun Che, illuminando l'oscurità impenetrabile dell'abisso. Ma nonostante la luce emessa dalle Fiamme della Fenice, riusciva comunque a vedere soltanto un mare di oscurità, senza la minima traccia del fondo del Precipizio.


Yun Che si limitò a spegnere le Fiamme della Fenice e continuò a scendere il più in fretta possibile... nella storia del continente Nuvola Azzurra, gli innumerevoli praticanti del mistero che avevano provato a scendervi lo avevano fatto con estrema lentezza e cautela. Persino Jasmine era rimasta cauta e vigile quando era scesa fino al fondo dell'abisso, mesi prima.


Quindi, Yun Che era sicuramente la prima persona a precipitarsi all'impazzata verso il fondo di quel precipizio, il più terribile e spaventoso del continente Nuvola Azzurra... e forse del mondo intero.


Il vento fischiava nelle orecchie di Yun Che e l'aria si faceva a mano a mano più fredda e pesante. Fin dal primo istante, il cuore di Yun Che aveva iniziato a battere senza controllo e il suo battito non era ancora tornato regolare. Credeva che sul fondo dell'abisso ci sarebbe stata una gigantesca massa d'acqua... o forse una foresta incredibilmente buia e tenebrosa... ma cosa poteva esserci, che potesse permettere a qualcuno che vi fosse precipitato di sopravvivere, ma non di fare ritorno...


Quindi, Su Ling'er era sicuramente al sicuro! Se avesse raggiunto il fondo dell'abisso, sarebbe sicuramente riuscito a trovarla!


Jasmine gli aveva detto chiaramente che il mondo sul fondo di quell'abisso era terribilmente spaventoso, ben più orribile di quanto lui potesse arrivare a immaginare... ma ora, Yun Che faceva di tutto per aggrapparsi a quelle speranze, continuando a credervi con tutto se stesso.


Nel mezzo dell'oscurità e degli ululati del vento, continuò a scendere per vari chilometri. A quel punto, finalmente cominciò a percepire la stessa strana aura che Jasmine aveva percepito quando era stata lì.


“Quest'aura è...”


“Energia Oscura Diabolica!?”
                                


                                



