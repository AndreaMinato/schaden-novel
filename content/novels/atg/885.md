---
weight: 8850
title: Capitolo 885 - []
pubDate: 2025-02-03T07:52:46.886Z
tags:
    - atg
---


<em>Questo è il capitolo di martedì, tra poco pubblico anche quello di oggi, non vi preoccupate.</em>


<em>Capitolo regolare,
0 Capitoli in coda, 0/10,
-Schadenfreude</em>


"Tu..."


Yun Che aprì la bocca ma non seppe cosa dire. Le dava una sensazione ancora più misteriosa di quando aveva incontrato Jasmine in passato e perfino di quando aveva visto un vero e proprio diavolo primordiale nel Nido Diabolico Moon Slaughter.


I bagliori multicolori negli occhi della ragazza erano così enigmatici, eppure discreti mentre continuava a guardare Yun Che. Non era un luccichio curioso e, non importava quanto ci provasse, il giovane non riusciva a decifrare l'intento dietro questo sguardo.


"Sei rimasta qui per molto tempo?" Chiese Yun Che.


Come prima, la ragazza annuì leggermente.


Forse nemmeno la ragazza stessa sapeva cosa fosse un tempo davvero "lungo".


"Allora tu..." Yun Che esitò per un po' per poi fare la domanda che riteneva più importante: "Sai come lasciare questo posto?"


La ragazza aprì le labbra... ma non annuì, né scosse la testa. Alla fine il bagliore nei suoi occhi cambiò lievemente.


Non aveva scosso la testa... che lo sapesse?


Tuttavia non sapeva parlare. Perciò, anche se l'avesse saputo, non aveva modo di dirglielo.


Questa ragazza era semplicemente troppo misteriosa. Nonostante Yun Che volesse sapere davvero la sua identità e perché fosse qui, non c'era dubbio che ora doveva pensare a come andarsene da questo luogo.


Yun Che tirò fuori un cristallo dell'anima. Sebbene non sapesse per quanto tempo fosse rimasto privo di sensi, il cristallo era ancora intatto e il suo bagliore non era diminuito minimamente. Credeva fermamente che non fosse possibile che Su Ling'er fosse qui. Tuttavia era ancora più disposto a credere che il cristallo appartenesse a lei. Su Hengshan prima era già determinato a morire e gli aveva affidato la vita e il futuro di sua figlia. Come poteva essersi sbagliato?


Un dolore intenso si diffuse in ogni parte del suo corpo. Yun Che alla fine riuscì a sopportarlo dopo essersi alzato per un po'. Mise da parte il Fiore Netherworld Udumbara che la ragazza gli aveva dato e disse: "Prima ho bisogno di un po' di tempo per guarire le mie ferite. Parlerò con te dopo, va bene?"


La ragazza non reagì e invece continuò a guardarlo. Il suo silenzio sembrava quello di una notte stellata.


Yun Che si sedette a gambe incrociate e si calmò mentre si concentrava a riprendersi. In passato, quando si occupava delle sue ferite, avrebbe usato il trenta per cento dei suoi sensi nel caso ci fossero pericoli. Qui tuttavia si stava concentrando completamente sul processo di guarigione e abbassò ogni difesa.


Nonostante questa ragazza fosse così misteriosa e illusoria, Yun Che era assolutamente certo che non gli avrebbe fatto del male. Al contrario, le dava un misterioso senso di sicurezza. Lo aveva aiutato a prendere il Fiore Netherworld Udumbara ed era sicuramente il motivo per cui le bestie oscure non osavano entrare in quest'area.


Yun Che stabilizzò la sua aura, la sua Energia Misteriosa e la forza del Dio dell'Ira si incanalarono insieme. Dopo che il suo respiro divenne stabile, entrò velocemente in trance. La sua Energia Misteriosa e la forza del Dio dell'Ira circolarono ancora più velocemente, guarendo rapidamente le sue ferite.


La ragazza non lo disturbò e, dall'inizio alla fine, rimase sul posto a lievitare come una bellissima bambola di giada. Non distolse nemmeno il suo sguardo calmo da lui. Guardò la piccola pagoda dorata sopra la testa e il suo viso che stava recuperando il suo colore.


Passò molto tempo e la ragazza non si mosse minimamente. Alla fine, una volta che le ferite interne di Yun Che guarirono, iniziò ad irradiare un'aura più potente. Circolò rapidamente e circondò il corpo del giovane.


Nel momento in cui quest'aura si manifestò, il bagliore negli occhi della ragazza tremò e continuò a farlo per un po'... sembrava che avesse visto qualcosa della massima importanza.


Era un campo di silenzio viola, quasi non si poteva sentire il passare del tempo. Dopo un periodo di tempo che sembrava infinito, l'aura di Yun Che iniziò a rilassarsi. Le sue ferite interne erano guarite e quelle esterne erano quasi del tutto sparite. Con un po' più di giorni si sarebbe ripreso completamente.


Yun Che sospirò, aprì gli occhi e vide immediatamente la ragazza accanto a lui. Le sorrise e iniziò ad alzarsi... ma sentì il suo battito cardiaco accelerare all'improvviso.


Yun Che ne fu sbalordito e la sua espressione cambiò completamente.


<em>Questo... era...</em>


<em>Che sia...</em>


Una sensazione inquietante si diffuse dalle profondità delle sue Vene Misteriose. Un dolore immenso investì il suo corpo come una piaga. Le pupille di Yun Che si rimpicciolirono e cadde di nuovo a terra tenendosi il petto.


Una debole aura nera apparì gradualmente da dove stava facendo pressione e iniziò ad addensarsi. Ben presto il corpo di Yun Che fu avvolto da un'energia nera sempre più fitta.


<em>La sfera dell'origine diabolica...!</em>


<em>Perché stava accadendo...? Perché così presto?!</em>


La sfera dell'origine diabolica era stata sigillata dallo spirito divino del Corvo Dorato! Anche se si sarebbe riattivata prima o poi, avrebbe dovuto rimanere sigillata per un altro mese o due. Perché si stava attivando ora...?


Colto dal dolore, le pupille di Yun Che si dilatarono... aveva capito. Che questo abisso profondo fosse il motivo per cui si stava riattivando prematuramente?!


Questo era un mondo pieno di energia diabolica. Inoltre era spaventosamente densa! Molto probabilmente questo ambiente aveva accelerato il recupero e la crescita della sfera dell'origine diabolica.


"Ughhhhh.... Ahhhhh..."


Yun Che gridò di dolore. Non solo la sfera diabolica dell'origine aveva rotto inaspettatamente il suo sigillo, si stava riattivando con una potenza di gran lunga superiore alla scorsa volta. In pochi secondi di tempo l'aura oscura ruppe facilmente le difese della sua Energia Misteriosa. Avvolse tutto il suo corpo attaccando ogni parte di esso come se fosse stata mandata dall'inferno.


Yun Che quasi non ebbe il tempo di opporsi e si sentì immergere in un profondo abisso. La sua aura si disperse velocemente sotto l'influenza della sfera. Non poteva nemmeno alzarsi, figuriamoci preparare una difesa.


Sembra... che non ce la farò davvero stavolta...


Yun Che aveva un'espressione cupa. La sua vista si stava offuscando lentamente a causa dell'aura oscura sempre più fitta. Smise di lottare perché aveva perso la percezione di sé stesso.


Poté solo cercare di rimanere cosciente.


<em>All'inizio pensavo di essere pronto a morire... non mi aspettavo che sarei morto in un posto come questo...</em>


<em>Non ho avuto nemmeno il tempo di dire addio a mio padre... mia madre... Xue'er e gli altri...</em>


<em>Non ho avuto l'occasione di rivedere Ling'er...</em>


<em>Mi sento... così insoddisfatto...</em>


<em>Ma... non è così male... finalmente posso... rivedere la piccola Fata...</em>


La ricaduta della sfera diabolica dell'origine era stata così improvvisa e molto più intensa rispetto a prima. Nessuno poteva aiutarlo stavolta. Anche se il divino spirito del Corvo Dorato fosse stato presente, non avrebbe potuto sigillarla nuovamente.


L'aura nera che avvolgeva Yun Che si stava addensando sempre di più, divorando velocemente il corpo e la forza vitale del giovane. Yun Che smise di lottare e il suo sguardo divenne vacuo... Poté vedere a stento la ragazza di fronte a lui avvicinarsi, alzare le mani e manipolare in silenzio una piccola sfera di luce nera.


Quella sfera era così nera da essere anomala. Sembrava il buco nero di cui parlavano le leggende, quello apparso al centro dell'universo. La vista di Yun Che era già diventata offuscata, ma quella luce nera sembrava eccezionalmente nitida.


Vedendo questa sfera, il corpo di Yun Che che era già immerso nell'oscurità, iniziò a pulsare con intensità. Questa vibrazione proveniva dalle profondità delle sue Vene Misteriose e le sue Vene Misteriose che prima erano avvolte dall'aura nera iniziarono a brillare con un bagliore scarlatto, blu e viola. Sembravano opporsi all'oscurità e diventare sempre più potenti...


<em>Questa sensazione...</em>


<em>Che... che sia...?!</em>


La ragazza si chinò su Yun Che e avvicinò la sfera di luce nera al suo viso. La fece cadere nella sua bocca con delicatezza.


Boom!


L'aura incredibilmente densa che permeava il corpo di Yun Che si scatenò all'improvviso. Tutta la sua profound aura sembrò una bestia feroce che era stata destata sgarbatamente e che ora stava ruggendo con rabbia.


Booom!


Risuonò un rumore che sembrava riecheggiare dalle profondità dell'inferno e l'aura nera nel corpo di Yun Che esplose e si disperse completamente. Rimase solo una luce nera perfetta che si era attaccata sulla superficie della sua pelle, brillava anche nei suoi occhi.


Tutto il dolore era scomparso e Yun Che si riprese velocemente. Nelle profondità delle sue Vene Misteriose, la sfera dell'origine incastrata all'interno stava ancora rilasciando una forte luce nera e un'aura oscura. All'inizio era stato un oggetto spaventosamente estraneo per lui, la fonte di un destino incombente. Ora tuttavia non solo sentiva chiaramente la sua presenza, non gli sembrava più estraneo. Lo percepiva come una qualunque altra parte del suo corpo, interconnesso ad essa, alle sue Vene Misteriose e alla sua anima. Era diventa particolarmente gentile e poteva controllarla liberamente.


Proprio come poteva controllare un arto.


Anche l'aura oscura che prima lo aveva quasi distrutto si era fusa completamente con la sua energia e poteva usarla come voleva.


<em>Cosa... questo... cos'è successo?</em>


<em>Cosa diavolo è successo?</em>


Le enormi alterazioni del suo corpo erano finite in pochi secondi di tempo. Era accaduto tutto così in fretta che Yun Che non era riuscito a reagire, né a pensarci. Tuttavia i cambiamenti bizzarri non si fermarono lì... erano appena iniziati.


Boom... Boom... Boom...!


La luce nera che era entrata nelle Vene Misteriose di Yun Che iniziò a rompersi e l'oscurità si era inspiegabilmente ridotta in innumerevoli schegge di oscurità. Quando entrarono in contatto con le sue Vene Misteriose, si fusero immediatamente con esse come mercurio che toccava terra, non se ne disperse nemmeno un briciolo.


Sembrava che fossero stati un'entità sola fin dall'inizio.


Allo stesso tempo, dopo che ogni scheggia oscura fu assimilata, enormi ondate di energia si scatenarono nelle Vene Misteriose stesse... Questa energia era estranea, ma incredibilmente forte. Yun Che aprì gli occhi, la sua espressione era assolutamente sbigottita. Aveva sentito chiaramente la sfera di luce nera fondersi con le sue Vene Misteriose e la sua forza misteriosa stava aumentando con un ritmo allarmante...


Settimo livello del Stadio Tiranno Misterioso...


Ottavo livello del Stadio Tiranno Misterioso...


Nono livello del Stadio Tiranno Misterioso...


Decimo livello del Stadio Tiranno Misterioso...


Bang!!


Dopo lo strano rumore che risuonò nell'anima di Yun Che, l'ostacolo che numerosi guerrieri avevano cercato di superare per tutta la vista fu distrutto in un istante. L'aura profound di Yun Che diminuì e le sue Vene Misteriose si calmarono. Una fitta aura profound iniziò a circolare con calma in esse, come se fossero gli strati di una nebulosa.


In questo piano di esistenza questa era la più potente delle aure profound.


Il primo livello del Stadio Sovrano Misterioso!


La sfera di luce nera che gli aveva dato la ragazza aveva finito di essere assimilata dalle Vene Misteriose di Yun Che. Tutti gli strani cambiamenti terminarono e Yun Che si calmò. Ispezionò le sue Vene Misteriose... che in origine erano scarlatte, blu e viola, ora avevano un'altra regione che era nera.


Questa sezione era al centro delle Vene Misteriose e occupava quasi metà dello spazio. Attorno ad essa, i tre colori scarlatto, blu e viola coesistevano come delle stelle che circondavano la luna.


Al centro di questa sezione nera c'era la sfera dell'origine diabolica che era diventata insolitamente tranquilla.


Yun Che non sapeva quando si era rialzato, era in stato di shock. Non riuscì a riprendersi per un bel po' di tempo.


La ragazza lo osservò in silenzio con i suoi occhi colorati. Da quando era apparso non aveva distolto lo sguardo da lui. Non era un'espressione di una persona che osservava un estraneo, pareva che la ragazza stesse guardando qualcuno che significava tutto per lei.



