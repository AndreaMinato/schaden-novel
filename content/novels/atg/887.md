---
weight: 8870
title: Capitolo 887 - Una Spada che Non Dovrebbe Esistere
pubDate: 2025-02-03T07:52:46.886Z
tags:
    - atg
---


<em>Capitolo regolare, 0 in coda, 0/10 donazione</em>


<em>-Alstor, che ha avuto casini con word quindi se ci sono problemi di impaginazione li risolve domani &lt;3</em>






Aveva scosso la testa?


“Quindi, non sai chi è?” chiese di nuovo Yun Che.


“...” la ragazza continuò a scuotere la testa, in silenzio.


Yun Che: “...”


<em>Non ha mai visto Hong'er prima d'ora?</em>


<em>E non sa neanche chi sia...</em>


<em>Ma allora, perché lei...</em>


Ripensando alla reazione di Hong'er, Yun Che concluse che chiaramente neppure lei aveva mai visto quella ragazza in vita sua.


L'intera sequenza di eventi, da quando la ragazza aveva evocato Hong'er, che aveva iniziato a strillare subito dopo averla vista, a quando le due si erano improvvisamente messe a piangere guardandosi vicendevolmente... che fosse soltanto una reazione istintiva dovuta alle loro anime?


Ma se non c'era alcun legame estremamente speciale fra loro, perché avevano avuto quella reazione?


Yun Che, che al momento era molto sospettoso, fece entrare la sua coscienza nella Perla del Veleno Celeste. Vide Hong'er seduta per terra, con le ginocchia al petto, che con una piccola mano asciugava energicamente le lacrime rimaste ai suoi occhi. Anche non stava più singhiozzando, aveva pianto così tanto che i suoi occhi e il suo naso si erano arrossati.


“Hong'er” le chiese Yun Che, avvicinandosi: “Cos'è successo appena un attimo fa? Quella ragazza... l'hai già vista da qualche parte?”


“Certo che no.” Hong'er, con il suo delicato naso arrossato, rispose in tono impertinente: “Ti ho già detto che non ricordo niente del mio passato, quindi come potrei sapere di averla già incontrata? Maestro, sei davvero stupido.”


“Allora, perché sei improvvisamente scoppiata a piangere come una fontana?”


“Ti ho già detto che non lo so, d'accordo!?” sbottò Hong'er, scuotendo la testa: “Mi sono solo sentita di colpo molto triste e mi è venuto da piangere. Però...” le labbra di Hong'er si incurvarono subito all'insù e sul suo viso comparve un sorriso dolce e felice: “Ora che ho finito di piangere, mi sento molto meglio. Davvero. Maestro, vorrei vedere come sei quando piangi, potresti piangere per me? Anche una volta sola.”


“...” Yun Che si arrese, sconfitto.


Nella mente di Yun Che comparvero innumerevoli domande.


Il Seme dell'Oscurità che si era fuso alle sue Vene Misterioses era la prova che l'antico Dio Malvagio non solo sapeva controllare alla perfezione i cinque elementi, ovvero acqua, fuoco, vento, fulmine e terra, ma che possedeva chiaramente anche Energia Misteriosa Oscura. In quanto Dio appartenente alla razza degli Dei, sicuramente quando era ancora in vita, nell'Era Primordiale, non avrebbe mai lasciato che gli altri Dei scoprissero che possedeva quel tipo di Energia Misteriosa. Infatti, gli Dei non tolleravano nessun tipo di energia negativa e nessuna delle leggende sul Dio Malvagio che Jasmine gli aveva raccontato menzionava che possedesse anche Energia Misteriosa Oscura.


Persino gli antichi ricordi appartenenti al Dio Malvagio che Jasmine aveva ricevuto quando ne aveva trovato il sangue le avevano detto soltanto che c'erano cinque Semi, uno per elemento.


Evidentemente, il Dio Malvagio durante l'Era Primordiale aveva sempre tenuto nascosta la sua Energia Misteriosa Oscura. Inoltre, aveva nascosto alla perfezione quel segreto anche dopo la sua morte. E, al tempo stesso, dai ricordi e dalle eredità che aveva lasciato si poteva capire chiaramente che lo stesso Dio Malvagio non voleva che nessuno delle future generazioni scoprisse la verità.


Quindi, come aveva fatto il Seme dell'Oscurità a finire nelle mani di quella ragazza?


E quel misterioso, terrificante e stranissimo mondo di oscurità...


Che fosse stato creato anch'esso dal Dio Malvagio?


Perché avrebbe dovuto creare un abisso oscuro come quello?


Perché quella ragazza si trovava in un luogo del genere? Che legame c'era fra lei e il Dio Malvagio dell'Era Primordiale?


E che legame c'era fra lei e Hong'er...


E la stessa Hong'er... che cos'era di preciso?


“~！#￥%…” in quel momento, il cervello di Yun Che era nel caos più totale. Si era ritrovato catapultato in quella fitta e intricata ragnatela di misteri, ma al tempo stesso aveva ricevuto un potere immenso. Prima di allora, ogni volta che aveva trovato un Seme del Dio Malvagio, oltre a essere entusiasta, si era sentito come se stesse compiendo il suo destino o qualcosa del genere. Ma ora che aveva trovato il Seme dell'Oscurità, era soltanto confuso e non sapeva cosa pensare.


Inoltre...


Aveva la vaga sensazione di aver scoperto un segreto che neppure i più antichi fra gli Dei conoscevano...


Tuttavia, aveva a malapena scalfito la superficie di questo mistero. La completa verità dietro a tutto questo, incluse le vere identità della ragazza dagli occhi arcobaleno e Hong'er, probabilmente sarebbe rimasta un mistero per l'eternità, ora che l'Era degli Dei e dei Diavoli era finita.


Al momento, per Yun Che la priorità era lasciare quel luogo.


Yun Che sollevò lo sguardo, guardando in alto. Muovendosi perfettamente in verticale, avrebbe dovuto poter volare fuori da quell'abisso, ma quel terrificante potere che lo aveva risucchiato doveva essere sicuramente in grado di sigillare sul fondo tutto ciò che abitava sul fondo di quel mondo oscuro.


Anche se la forza misteriosa di Yun Che era cresciuta immensamente dopo che aveva ottenuto il Seme dell'Oscurità, era sicuro di non poter resistere a quel terribile potere.


Tutti i mostri oscuri che vivevano in quel luogo avevano una forza inimmaginabile e ciascuno di loro avrebbe potuto uccidere istantaneamente Yun Che, anche dopo che aveva ottenuto il Seme dell'Oscurità. Quell'abisso senza fondo normalmente non sarebbe stato in grado di imprigionare esseri del genere, eppure non uno solo di loro era mai riuscito a tornare nel mondo esterno.


L'unica spiegazione era che neppure quei mostri oscuri fossero in grado di resistere alla forza che li risucchiava verso il fondo, perciò dovevano essere rimasti sigillati in quel mondo oscuro.


Quindi, come poteva fare a fuggire da quel luogo...


Yun Che guardò verso l'alto, immerso nei suoi pensieri. Dopo parecchio tempo, strinse i denti e spiccò improvvisamente il volo, scattando in verticale con tutte le sue forze.


Anche se non sapeva se sarebbe riuscito a fuggire, voleva cercare di capire quanto fosse forte, di preciso, quella forza che teneva sigillate anche le Bestie Misteriose oscure.


Il suo tentativo lo avrebbe portato alla totale disperazione o gli avrebbe fatto intravedere la speranza?


Yun Che volava estremamente veloce. Inoltre, tutta la sua forza misteriosa si concentrò nel suo corpo, così raggiunse rapidamente tre chilometri di altezza. L'energia oscura circostante cominciò a ribollire, dirigendosi verso Yun Che. Yun Che, che si preparato a sufficienza, emise un grave ringhio e il suo corpo emise una densissima Energia Misteriosa nera come la pece.


BOOM


La luce oscura che avvolgeva Yun Che esplose verso l'esterno con un boato assordante, ma non appena l'Energia Misteriosa dell'oscurità che lo circondava, impazzita, toccò il suo corpo, all'improvviso si ritrasse a grande velocità. Né Yun Che né la sua Energia Misteriosa furono ostacolati in alcun modo.


RIIIIP...


Sul confine tra i due mondi, intorno al corpo di Yun Che si sentì nettamente il rumore dello spazio stesso che si lacerava. Prima ancora che se ne accorgesse, Yun Che era già fuori dal mondo di oscurità sotto di lui.


“...” Yun Che si fermò lentamente, restando a bocca aperta per qualche secondo.


<em>Sono riuscito a uscire...!'</em>


<em>Sono davvero riuscito a uscire!!</em>


Quella terribile forza che prima lo tratteneva, alla quale non poteva affatto resistere, stavolta non era comparsa.


<em>No, anche stavolta è comparsa... ma subito dopo è sparita all'improvviso!</em>


Yun Che osservò sospettosamente la luce nera che circondava il suo corpo. Rimase perso nei suoi pensieri per parecchio, poi mormorò fra sé e sé: “Che sia stato... per via del Seme dell'Oscurità del Dio Malvagio?”


Forse, a sigillare quel mondo di oscurità era l'Energia Misteriosa Oscura del Dio Malvagio, quindi forse stavolta non lo aveva ostacolato perché aveva ottenuto il suo Seme dell'Oscurità?


…...


Che fosse quello il motivo?


Dopo essere rimasto fermo per un po', sbalordito, alla fine le sue ciglia tremarono, poi si corrugarono e Yun Che cominciò a scendere di nuovo verso l'abisso.


Con un debole squillo, Yun Che attraversò il confine tra i due mondi ancora una volta. Stavolta, non fece circolare la sua Energia Misteriosa, concentrandosi invece sull'osservare i cambiamenti intorno a lui.


Non appena entrò nell'abisso, l'energia oscura intorno a lui si trasformò, radunandosi intorno a lui. Ma non appena essa sfiorò il suo corpo, si ritrasse, senza ostacolarlo o attaccarlo.


<em>Allora avevo ragione!!</em>


Era sceso disperatamente nell'abisso per trovare Su Ling'er, e quando la Sfera dell'Origine Diabolica aveva rotto il sigillo dentro il suo corpo aveva pensato che l'unico esito possibile fosse morte certa. Ma non si sarebbe mai aspettato che in un battito di ciglia non solo la sua forza sarebbe aumentata drasticamente, ma che sarebbe persino sfuggito per sempre al pericolo inevitabile costituito dalla Sfera dell'Origine Diabolica. E ora, ancora una volta, era rimasto senza parole nello scoprire che poteva entrare e uscire liberamente da quel mondo oscuro.


Questo completo capovolgimento della sorte era stato possibile soltanto grazie al Seme dell'Oscurità del Dio Malvagio.


Era successo tutto grazie al suo incontro fortuito con quella strana ragazza sul fondo dell'abisso.


Yun Che discese molto velocemente. Seguì il bagliore di quell'infernale luce viola e ben presto atterrò accanto alla ragazza. Non sapeva chi fosse o perché si trovasse in quel luogo. Forse, non avrebbe mai saputo le risposte a quelle domande, ma lei l'aveva salvato... anzi, aveva fatto ben più che salvarlo soltanto.


Ma ora, era giunto per loro il momento di dirsi addio.


“Fra poco dovrò andarmene. Ho ancora molte cose da fare là fuori, quindi devo lasciare questo luogo.” disse Yun Che a bassa voce: “Tuttavia, mi ricorderò per sempre di te. Dopotutto, ti devo la mia stessa vita.”


“...” le labbra della ragazza si aprirono e guardò Yun Che con occhi decisi, come se volesse dirgli qualcosa.


“Non c'è nessun altro in questo luogo, quindi devi sicuramente sentirti molto sola.” le disse Yun Che accennando un sorriso: “Quando avrò finito ciò che devo fare, verrò spesso a trovarti.”


“...” La luce negli occhi della ragazza sembrò brillare leggermente.


“Allora... ci vediamo.”


Distese una mano per accarezzare delicatamente gli eterei capelli della ragazza, guardandola a lungo un'ultima volta... chiunque avesse visto quegli occhi dai quattro colori, non sarebbe mai riuscito a dimenticarli per il resto della vita. Poi, senza esitare ulteriormente, spiccò il volo e scattò verso il confine del mondo di oscurità.


Gli occhi della ragazza seguirono silenziosamente la figura di Yun Che, finché non scomparve completamente dalla sua vista... gradualmente, la luce nei suoi occhi divenne opaca e, voltandosi, tornò volando nel mezzo del mare di Fiori Netherworld Udumbara. In un istante, tutti i fiori sbocciarono all'unisono, creando un oceano di petali viola ancora più incantevole e stupendo di qualsiasi sogno.


La ragazza portò le ginocchia al petto e le strinse con le braccia, rannicchiandosi in posizione fetale come un piccolo gatto indifeso al centro del mare di fiori. In quel mondo di oscurità, eternamente solitario, quei Fiori Netherworld Udumbara erano i suoi unici compagni.


Yun Che superò il confine del mondo di oscurità e scattò dritto verso l'alto. Anche se era molto impaziente, la sua velocità non era eccessiva e, anzi, cominciò a diminuire gradualmente.


Quel giorno, aveva visto chiaramente Su Ling'er gettarsi dal Precipizio della Nuvola nei ricordi dell'ultimo discepolo del Divino Palazzo delle Sette Stelle. Tuttavia, il Cristallo dell'Anima di Su Ling'er era ancora intatto. Ma, in preda al panico, non aveva dato molto peso alla cosa e, perdendo la ragione, anche lui si era subito gettato dal Precipizio della Nuvola.


Ma durante il periodo che aveva trascorso in quel mondo oscuro, si era calmato e aveva realizzato di non aver valutato un'altra ipotesi... che, a dire il vero, era la più probabile.


La sua ipotesi era che Su Ling'er si fosse davvero gettata dal Precipizio della Nuvola... ma senza cadere nell'abisso sottostante!


Al contrario, doveva essere stata fermata da qualcosa mentre cadeva!


Se quel Cristallo dell'Anima apparteneva davvero a Su Ling'er allora questa era l'ipotesi più probabile! Considerando quanto era terribile il mondo di oscurità, se Su Ling'er vi fosse caduta sarebbe sicuramente morta all'istante.


Con questo pensiero nella testa, Yun Che scelse di risalire lungo il precipizio il più lentamente possibile, rilasciando la sua percezione spirituale fino alla maggiore distanza possibile, così da cercare ogni possibile aura in quella zona.


Era convinto che quel Cristallo dell'Anima appartenesse sicuramente a Su Ling'er! Il destino era già stato crudele con lei una volta, quindi perché mai avrebbe dovuto esserlo di nuovo!?


Riducendo al minimo la propria velocità, Yun Che risalì di soli quindici chilometri in un intero quarto d'ora. Ma in quei minuti, anche le sue speranze avevano cominciato a svanire.


Anche se il mondo di oscurità sotto di lui era un'esistenza a sé stante, emetteva comunque una certa quantità di energia oscura... la debole aura di Energia Misteriosa Diabolica che Yun Che aveva percepito mentre era sceso in picchiata la prima volta ne era la prova.


L'energia diabolica era anche il motivo per cui l'intero Precipizio della Nuvola era completamente arido e privo di piante e animali. Non vi cresceva neppure un filo d'erba, né tanto meno robusti e grossi alberi, quindi non c'era nulla che potesse fermare la caduta di qualcuno.


Inoltre, anche se ci fossero stati degli alberi... e se anche ci fosse stato un grosso albero con rami molto lunghi, se qualcuno vi fosse caduto sopra da oltre dieci chilometri di altezza, l'impatto sarebbe sicuramente stato abbastanza forte da spezzarne il tronco all'istante. Credere che potesse fermare la caduta di una persona era assolutamente irrealistico.


Anche se Yun Che, nel suo cuore, si sentiva sempre più preoccupato, si rifiutò di abbandonare ogni speranza. Rallentò ancora di più, ispezionando con attenzione ogni centimetro nel raggio della sua Percezione Spirituale, espansa al massimo... ma non trovò altro che silente e nuda pietra.


Non riusciva neppure a percepire la forza vitale di una qualche lucertola.


Yun Che mantenne la calma e continuò ad avanzare. Quando era ancora a circa quindici chilometri dalla cima del precipizio, all'improvviso percepì una strana aura.


Per di più, era chiaramente un'aura familiare, non troppo lontana.


Gli occhi di Yun Che puntarono immediatamente verso l'origine dell'aura. La sua vista oltrepassò l'oscurità e, inconsciamente, accese le Fiamme della Fenice su tutto il suo corpo.


Quel luogo non era l'abisso oscuro sotto di lui, quindi le fiamme scarlatte illuminarono immediatamente una vasta area intorno a lui. Sorprendentemente, un lugubre bagliore verde risplendette nella direzione da cui proveniva l'aura.


Yun Che sobbalzò violentemente e il senso di familiarità per quell'aura divenne molto più netto. Scattò rapidamente in quella direzione.


La parete rocciosa grigio scuro era stata penetrata in profondità da una spada dalla lama lunga e sottile. Anche se si trovava lì da una quantità di tempo indeterminata, su di essa non c'era una sola traccia di ruggine e l'intera arma brillava con una cupa luce verde.


Inoltre, emetteva anche un'aura estremamente inquietante.


Yun Che distese una mano e sfiorò delicatamente quella spada dal lugubre colore verde, con le dita tremanti.


“Spada... Sky... Poison...” Sussurrò debolmente, con la vista offuscata.
                                


                                



