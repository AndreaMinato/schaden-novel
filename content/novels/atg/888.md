---
weight: 8880
title: Capitolo 888 – Ling'er, Ling'er (1)
pubDate: 2025-02-03T07:52:46.886Z
tags:
    - atg
---


<em>Capitolo regolare, 0 in coda, 0/10 donazione</em>


<em>-Alstor, a cui internet è morto. Grazie al bar dall'altro lato del paese per avermi lasciato usare il suo per pubblicare!</em>






Inizialmente, era soltanto una normale spada. Era l'unica arma che il suo Maestro gli aveva dato quando ancora lo accompagnava per l'continente Nuvola Azzurra praticando le arti mediche. L'aveva sempre usata solo per difendersi e, in particolare, con essa aveva ucciso soltanto Bestie Misteriose. Non l'aveva mai usata per uccidere una persona.


In seguito, quando il suo Maestro era stato ucciso e in preda all'odio, Yun Che aveva follemente rilasciato il veleno della Perla del Veleno Celeste per uccidere innumerevoli persone... e quella spada, impregnatasi del veleno della Perla del Veleno Celeste, era diventata velenosa.


Perciò, l'aveva chiamata “Spada Sky Poison”.


Quando quella volta si era gettato dal Precipizio della Nuvola, stringeva in una mano la Spada Sky Poison. Ricordava ancora, seppure vagamente, che quando si era suicidato l'ultima cosa che aveva fatto prima di perdere completamente i sensi era stata scagliare la Spada Sky Poison verso l'alto con tutte le forze che gli erano rimaste.


Quella Spada Sky Poison era l'unica al mondo, ed era impossibile che ne esistesse una copia.


Yun Che afferrò delicatamente la lama e, con un po' di forza, la estrasse facilmente e completamente dalla parete rocciosa, con un lieve stridio. La lama, la punta, l'impugnatura, il colore e l'aura erano identiche a quelle della Spada Sky Poison, che per Yun Che era così familiare da sembrargli parte del suo corpo, siccome l'aveva avuta con sé per decine di anni.


Tuttavia, le cause e gli effetti di tutto il mondo non erano stati alterati dallo Specchio del Samsara quando lui si era reincarnato? “Lui” non era mai esistito in quel mondo, così come neppure la Perla del Veleno Celeste. Quindi, perché in quel luogo c'era la Spada Sky Poison, sebbene fosse stata trasformata da lui?


Inoltre, la conseguenza più grande fra tutte quelle generate dallo Specchio del Samsara era senza dubbio l'alterazione dell'asse temporale del continente Nuvola Azzurra. Tutto era tornato com'era stato qualche decina di anni prima, e anche se in quel continente ci fosse stato un altro “lui”, tutto avrebbe dovuto svolgersi così come si era svolto nella sua vita precedente. In quell'anno, sicuramente avrebbe ancora dovuto gettarsi dal Precipizio della Nuvola.


Inoltre, neppure la Spada Sky Poison avrebbe dovuto essere già nata e avrebbe dovuto incontrare Su Ling'er per la prima volta più o meno in quel periodo.


Forse, lo spostamento nell'asse temporale generato dallo Specchio del Samsara non aveva semplicemente fatto tornare indietro il tempo, ma entro certi limiti o circostanze uniche aveva conservato gli oggetti e gli incidenti che sarebbero successi nel “futuro”?


Yun Che sollevò con attenzione la Spada Sky Poison, con emozioni contrastanti nel cuore. Il motivo per cui essa esisteva era difficile da accertare, ma non era poi così importante. Per Yun Che, poterla impugnare ancora una volta era una piacevole sorpresa concessagli dai Cieli. Anche se era ben lontana dall'essere forte quanto la Spada Colpo Celeste Nemesi dei Diavoli in cui si poteva trasformare Hong'er, né era particolarmente efficace, gli era pur sempre stata donata dal suo Maestro.


Ritrovata la Spada Sky Poison, finalmente Yun Che aveva un ricordo lasciatogli dal suo Maestro.


Fece scorrere delicatamente le dita lungo la lama, fino alla guardia. Proprio quando stava per impugnarla, alla fine dell'elsa, le sue dita toccarono improvvisamente alcuni fili di qualcosa che era resistente, ma al tempo stesso piuttosto morbido.


Yun Che, con un po' di forza, riuscì a strapparli dall'arma.


A prima vista, quelli che aveva in mano gli erano sembrati dei fili di metallo strappato, dalla superficie decisamente scintillante. Tuttavia, guardando come si deformavano e aderivano fra loro, chiaramente non potevano essere del metallo ordinario. Anche l'aura che emettevano era completamente diversa da quella del metallo.


Yun Che osservò i fili concentrandosi per qualche secondo, e all'improvviso li riconobbe.


<em>Queste sono... scaglie di drago!?</em>


<em>Perché c'erano delle scaglie di drago strappate sull'elsa della Spada Sky Poison?</em>


Non appena queste domande passarono per la testa di Yun Che, il suo corpo cominciò improvvisamente a tremare come se fosse stato colpito da un fulmine.


<em>Queste scaglie di drago...</em>


<em>Aspetta un attimo... Forse...</em>


I ricordi di Yun Che tornarono rapidamente al Torneo organizzato dalla Villa della Spada Celestiale... a quando, in quello che gli sembrava un sogno, aveva incontrato di nuovo Su Ling'er...


Quelle scaglie di drago...


L'Armatura A Scaglie di Drago!!


Il primo premio del torneo Ventoblu, l'Armatura a Scaglie di Drago!


L'Armatura a Scaglie di Drago che quel giorno aveva dato a Su Ling'er!


Quelle scaglie di drago strappate erano chiaramente identiche a quelle dell'Armatura a Scaglie di Drago!


Erano dello stesso colore ed emettevano la stessa aura!


Forse... Forse...


Sembrava che qualcosa stesse impazzendo nel petto di Yun Che, come se stesse per esplodere. Strinse con forza le scaglie di drago strappate fra le sue mani. Il suo cuore batteva all'impazzata e tremava senza controllo dalla testa ai piedi: “Ling'er... è Ling'er... è sicuramente Ling'er...”


Si voltò frettolosamente, ansimando. In mezzo a quell'abisso mortale, con voce agitata gridò a squarciagola: “Ling'er!! Ling'er!! Dove sei!? Ling'er!”


La sua voce echeggiò rumorosamente per tutto l'abisso, facendo tremare le pietre più piccole e i frammenti di terreno. Yun Che aveva urlato con tutto il fiato che aveva in corpo. Era così agitato che, dopo aver gridato una decina di volte, si sentì senza forze, senza riuscire più neppure a parlare.


“Fratellone Yun Che... Sei tu?”


Una voce chiara e sognante, come la brezza in una valle vuota, risuonò delicatamente accanto a Yun Che.


Yun Che rimase immobile, impietrito, senza muoversi di un passo, come se si fosse improvvisamente ritrovato in un sogno o se non riuscisse a credere a ciò che aveva appena sentito. Sollevò lo sguardo, lentamente, con movimenti così microscopici da farlo sembrare una marionetta manovrata da dei fili.


Sulla parete rocciosa, molto più in alto di lui, una roccia scura e tonda si protendeva verso l'esterno. All'estremità laterale del masso c'era una bellissima ragazza dalla sagoma verde come la giada. Sembrava estremamente elegante e i suoi occhi facevano sembrare le stelle prive di lucentezza.


Delle lacrime scendevano silenziosamente dai suoi due meravigliosi occhi, lasciando lunghe tracce lucenti sulle sue guance e a mezz'aria, cadendo verso il fondo di quell'abisso oscuro.


Grazie alla luce delle Fiamme della Fenice, gli sguardi dei due si incrociarono nonostante la grande distanza che li separava. Tutto rimase immobile per parecchio tempo e sembrava che il mondo intero fosse caduto nel completo silenzio, fino a quando tutto fu spezzato dalla voce di Yun Che.


“Ling... er...” Yun Che si costrinse a distendere una mano. Tutto ciò che aveva davanti a sé era ancora più perfetto di qualsiasi sogno e per qualche istante non osò neppure avvicinarsi e sfiorarla, temendo che si trattasse soltanto di un'illusione così fragile da poter essere distrutta con un solo tocco.


La Ling'er di fronte ai suoi occhi era molto più slanciata di sei anni prima ed era più giovane e innocente che nella sua vita passata. Tuttavia, era comunque la sua Ling'er. Sicuramente non l'avrebbe mai scambiata per un'altra persona, era impossibile.


“Fratellone Yun Che...” lo chiamò Su Ling'er, sentendosi come in un sogno. Era come se le sue mani e le sue gambe venissero spinte da una forza invisibile, che la faceva camminare verso Yun Che senza che se ne rendesse conto... poi, sentendo il vuoto sotto i suoi piedi, scivolò dalla roccia, cadendo verso di lui.


Tuttavia, non urlò a causa di quell'incidente imprevisto, né aveva la minima paura. Nei suoi occhi c'era soltanto una tranquillità meravigliosa.


“Ling'er!!”


La chiamò immediatamente Yun Che, riprendendosi improvvisamente dalla sensazione di trovarsi in un'illusione. Si sollevò in aria e afferrò Su Ling'er, che stava scendendo verso di lui, tenendola stretta. Quando fu sicuro di star davvero abbracciando il suo esile e grazioso corpo, un calore sconfinato e una grande soddisfazione si diffusero nel suo cuore.


Perché finalmente era sicuro che non fosse soltanto un sogno o un'illusione.


Abbracciò stretto Su Ling'er e, dal fondo del precipizio, si precipitò in alto verso il cielo. Su Ling'er appoggiò silenziosamente la testa al suo petto, con un lieve sorriso sulle labbra e i suoi meravigliosi occhi lucidi dalle lacrime. Nel suo cuore, non c'erano più né paura né ansia, soltanto gioia, sicurezza e soddisfazione.


Su Ling'er era ancora viva, sana e salva. Dopo averla persa nella sua vita precedente, dopo il “sogno” di sei anni prima e dopo aver creduto di averla persa di nuova, finalmente poteva stringerla a sé.


Tutto sembrava un sogno.


Ormai, Yun Che sapeva già che, quando Su Ling'er si era gettata dal Precipizio della Nuvola, la Spada Sky Poison e l'Armatura a Scaglie di Drago le avevano salvato la vita.


Mentre cadeva, l'Armatura a Scaglie di Drago era rimasta incastrata per pura coincidenza nell'elsa della Spada Sky Poison.


Se fosse stata qualsiasi altra cosa, come un ramo o una roccia protesa verso l'esterno, non sarebbe riuscita a fermare Su Ling'er. Tuttavia, la Spada Sky Poison si era conficcata in profondità nella parete rocciosa, siccome Yun Che l'aveva scagliata con tutte le sue forze e sapendo che sarebbe sicuramente morto. Grazie al potere velenoso della Perla del Veleno Celeste, la Spada Sky Poison era diventata incredibilmente resistente e persino la forza generata dalla caduta di una persona da vari chilometri di altezza non era in grado di spezzarla.


E, se a essere fermato dall'elsa della Spada Sky Poison fosse stato un abito normale, a causa della forza proveniente dalla caduta esso si sarebbe sicuramente strappato. Tuttavia, l'Armatura a Scaglie di Drago che Yun Che aveva dato a Su Ling'er era un'Armatura Sky Profound, costruita con vere scaglie di drago. Semplicemente per il materiale con cui era stata fabbricata, avrebbe potuto persino bloccare quasi totalmente il potere di un praticante allo Stadio del Cielo Misterioso. L'impatto generato dalla caduta non era semplicemente in grado di strapparla del tutto.


Così, la Spada Sky Poison che nella sua vita precedente aveva scagliato senza pensarci, che in primo luogo non avrebbe dovuto neppure esistere...


E l'Armatura a Scaglie di Drago che le aveva dato in quello che credeva soltanto un “sogno” slegato dalla realtà...


Insieme, avevano davvero salvato miracolosamente Su Ling'er.


Come se i loro cuori e le loro menti fossero una sola, nessuno dei due disse nulla. Chiaramente, era come se nel profondo dei loro cuori ci fossero degli oceani in tempesta, ma non appena si erano abbracciati con forza a vicenda, tutto si era calmato. Persino gli spaventosi ululati del vento sembravano particolarmente delicati.


Senza che se ne rendessero conto, dei luminosi raggi di luce cominciarono a risplendere sopra di loro e l'aria circostante non era più soffocante. Le braccia di Yun Che si strinsero ancora un po' di più, mentre volteggiando nell'aria sfuggirono dall'abisso sotto di loro. Abbracciando Su Ling'er, atterrò delicatamente sul limite del Precipizio della Nuvola.


La brezza di montagna era rinfrescante e, diversamente da quanto Yun Che si aspettava, non portò alcun odore di sangue. Persino i solchi insanguinati che laceravano il terreno erano scomparsi senza lasciare traccia. Probabilmente, erano stati puliti e cancellati dai setta e Clan della Regione Supwake, spaventati, o forse da alcuni discepoli del Divino Palazzo delle Sette Stelle inviati lì per indagare.


Tuttavia, perlomeno, in quel momento erano le uniche due persone sul Precipizio della Nuvola, trasformatosi in un mondo che apparteneva soltanto a loro.


Accarezzando dolcemente le guance di Su Ling'er, Yun Che la osservò in silenzio per qualche secondo prima di dirle amorevolmente: “Ling'er... sei cresciuta. In questi anni...”


La voce di Yun Che gli si strozzò in gola, siccome non sapeva come scusarsi per averla fatta aspettare con dolore per sei anni. Alla fine, disse impallidendo: “...è colpa mia. Ti ho fatta aspettare così a lungo.”


Su Ling'er scosse delicatamente la testa, con altre lacrime che scendevano dai suoi meravigliosi occhi. Sorrise lievemente, poi lo abbracciò ancora una volta, appoggiando la testa contro il suo petto, e rispose con la sua incantevole voce: “Fratellone Yun Che, questo sicuramente non è un sogno, vero...”


“Potrebbe anche essere soltanto un sogno, ma è un sogno da cui non ci sveglieremo mai e poi mai.” anche Yun Che sorrise leggermente.


La Ling'er di sei anni prima era come una piccola fata innocente e vivace. Ridacchiava ad alta voce e si lamentava rumorosamente. Mai in sei soli anni, era diventata particolarmente silenziosa... silenziosa come un'orchidea mossa dal vento.


Piuttosto, era molto più simile... alla Su Ling'er che aveva tragicamente perso nell'altra vita.


E allora, oltre a essere silenziosa come un'orchidea mossa dal vento, sembrava che Su Ling'er fosse anche tormentata da un dolore e da una tristezza che non sarebbero mai potuto scomparire.


I due rimasero fermi tra la brezza di montagna per molto, molto tempo e, dall'inizio alla fine, rimasero abbracciati l'un l'altra come se non volessero separarsi mai più.


Soltanto quando la brezza cambiò silenziosamente direzione, i due, finalmente, si separarono con delicatezza.


“Ling'er, non hai intenzione di chiedermi... perché non sono mai venuto a trovarti in tutti questi anni?” domandò Yun Che, sentendosi colpevole.


Tuttavia, Su Ling'er scosse leggermente la testa, guardandolo con gli occhi velati di lacrime: “Perché sapevo che il Fratellone Yun Che non aveva assolutamente altra scelta e che non è stato perché ti sei dimenticato di me o perché non mi volevi.”


“...” Gli occhi di Yun Che si spalancarono, era così commosso da non sapere cosa rispondere.


Nella sua vita passata, gli aveva donato infiniti aiuti, infinito affetto e aveva fatto per lui infiniti sacrifici...


E in questa vita, era esattamente la stessa...


Questa era la sua Ling'er.


“Quando mi sono gettata dal Precipizio della Nuvola, pensavo che non ti avrei mai più rivisto in questa vita.” Su Ling'er distese una mano, accarezzando la guance di Yun Che, con gli occhi coperti da un velo di lacrime: “Non mi sarei mai aspettata che la tua Spada Sky Poison e l'Armatura a Scaglie di Drago che mi hai donato mi avrebbero salvata, Fratellone Yun Che... sono sicura che sia successo perché mi hai sempre pensato molto e ti sei sempre preoccupato per me, è soltanto per questo che deve essersi verificato questo miracolo, che mi ha permesso di rivederti, Fratellone Yun Che.”


Yun Che scosse leggermente la testa, ancora terrorizzato per prima: “Ling'er, sei così sciocca. Perché ti sei gettata? Quando ho saputo che tu...”


Yun Che si interruppe improvvisamente a metà della frase, guardando Su Ling'er con lo sguardo perso nel vuoto. La sua voce assunse un tono particolarmente scioccato: “Ling'er... tu... tu... come fai a conoscere... la Spada Sky Poison?”
                                


                                



