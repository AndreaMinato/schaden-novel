---
weight: 893
title: Capitolo 893 – Distruggere la Coltivazione dei tre Sovrani
pubDate: 2025-02-03T07:52:46.887Z
tags:
    - atg
---


<em><strong>CAPITOLO SPONSORIZZATO, ringraziamo Marco!</strong>
5 Capitoli in coda, 0/10
-Schadenfreude</em>


Dopo che tutta la sua Energia Misteriosa uscì dal suo corpo, Duan Heisha sudò copiosamente finendo per assomigliare ad un cane che stava affogando ripescato dall'acqua. I suoi arti e il suo viso che fremevano mostravano che era ancora vivo.


Dopo aver ricevuto un solo colpo da Yun Che, le Vene Misteriose del capo del Divino Palazzo delle Sette Stelle, Duan Heisha, erano state distrutte e la sua Energia Misteriosa era scomparsa.


"C-c-capo.... Capo del palazzo..."


Gli Anziani che si erano precipitati accanto a lui rimasero storditi sul posto. Strabuzzarono gli occhi e le loro braccia si afflosciarono. Alcuni caddero in ginocchio e non si ripresero per molto tempo.


Anche i membri della setta della Distruzione Celeste e della Spada dell'Immortale erano rimasti così scioccati da essere impalliditi, le pupille dei loro occhi si erano dilatate. Perfino gli altri capi delle due organizzazioni erano sbiancati, Mu Yingchan aveva perfino fatto un passo indietro per lo shock vedendo l'Energia Misteriosa di Duan Heisha dissiparsi nell'aria.


Avevano appena visto con i loro occhi la distruzione della coltivazione di Duan Heishan, un Sovrano di nono livello; Capo del Divino Palazzo delle Sette Stelle, una delle tre persone più potenti del continente Nuvola Azzurra!!


Inoltre era stato fatto con un solo colpo... un solo colpo!!


"Capo del Palazzo... Capo del Palazzo!!"


Gli Anziani più vicini a Duan Heisha si precipitarono da lui. Sporsero le mani tremanti per sondare Duan Heisha, ma scoprirono che il suo corpo era diventato estremamente debole. Non rimaneva un solo briciolo di Energia Misteriosa e anche le sue Vene Misteriose erano state ridotte in poltiglia.


Non era stato solo reso un invalido, non sarebbe nemmeno riuscito a ricominciare a coltivare dallo stadio Elementare Misterioso.


Duan Heisha non era morto ed era ancora abbastanza cosciente, ma il suo sguardo era cupo e spento, non era diverso da quello di un uomo morto. Tutta la sua pelle e i suoi muscoli si stavano visibilmente indebolendo.


Dal pinnacolo del mondo era diventato un invalido in pochi secondi. Per un impareggiabile coltivatore del profound questo era un fato milioni di volte più crudele rispetto alla morte.
Inoltre questa serie di eventi era accaduta troppo velocemente e forse Duan Heisha stesso pensava di stare avendo un incubo.


"Devi ringraziare il mio maestro." Disse freddamente Yun Che, poi si girò. "Se non fosse per la sua presenza, ti avrei ridotto in briciole, figuriamoci risparmiarti la vita!"


Yun Gu era un medico e una persona fin troppo pura. Questo era il motivo per cui era riuscito a diventare un medico dei miracoli che possedeva tecniche sconvolgenti Le abilità di Yun Che provenivano da lui e sia nel continente del Cielo Misterioso che nel Regno Demoniaco Illusorio erano impareggiabili. Anche così Yun Che sapeva che le sue tecniche erano circa solo il 50-60% di quelle di Yun Gu.


Se Yun Che poteva salvare vite con le sue abilità, allora Yun Gu avrebbe potuto quasi fare risorgere una persona.


Inoltre a causa della sua purezza di intenti, non aveva mai ucciso e non era mai riuscito ad accettare un assassinio. Anche la morte di qualcuno di malvagio l'avrebbe fatto sospirare.


"Tu... tu..." L'anziano che era inginocchiato accanto a Duan Heisha fece scattare la testa verso l'alto. Si gonfiò energia malevola dal suo corpo, ma svanì non appena apparve. Dopodiché disse con un tono che conteneva un profondo shock e paura. "Tu... chi sei esattamente."


Yun Che non rispose, il suo sguardo gelido puntò verso Zuo Hanshuo e Mu Yingchan. I due avevano espressioni diverse in quel momento. Yun Che disse: "Ora voi due. Lo farete da soli o dovrò intervenire personalmente?!"


Sotto lo sguardo di Yun Che, Mu Yingchan e Zuo Hanshuo sentirono un'ondata di gelo. Potevano a stento credere che la coltivazione di Duan Heisha era stata distrutta in un colpo. Avevano cercato di razionalizzare questo evento pensando che il capo del palazzo fosse stato impreparato, ma nemmeno un idiota ci avrebbe creduto.


In quanto attuali egemoni del continente Nuvola Azzurra, sapevano bene che rendere invalido un Sovrano di nono livello era dieci volte più difficile che ucciderlo!


Figuriamoci farlo in un solo colpo.


"Tu... chi sei esattamente?!" La voce di Mu Yingchan tremolava.


"Non abbiamo ostilità o risentimenti tra di noi... Perché ci stai condannando in questo modo?" Chiese frettolosamente Zuo Hanshuo. Il tono della sua voce si era ammorbidito a causa della paura.


"Non ci sono ostilità o risentimenti? Stavolta avete radunato tutte queste persone a Supwake per derubare il mio maestro. Se non fossi arrivato, data la natura del mio maestro, sarebbe stato ancora una volta... sarebbe stato ucciso da voi! Ma ora state cercando di dirmi che non ci sono ostilità o risentimenti tra di noi?"


Yun Che strinse i denti e il suo odio sconfinato del passato si ridestò.


"Sei un discepolo del medico dei miracoli Yun Gu?" Disse Zuo Hanshuo scuotendo la testa. "Non è possibile! Nessuno di noi ha mai sentito che ha accettato discepoli! Tu... stai cercando chiaramente di ottenere la Perla del Veleno Celeste!"


Yun Che strizzò gli occhi e mormorò parole che solo lui poteva sentire: "Il debito che devo al mio maestro, quello che devo a Ling'er e il debito che dovete a me... il maestro non approva gli omicidi e Ling'er è dolce e compassionevole, quindi riscuoterò semplicemente un po' di interessi da loro..."


Stese tre dita verso di loro e disse con un tono indifferente: "Vi darò tre secondi. Non vi preoccupate, non voglio uccidervi. Quindi nell'arco di tre secondi o distruggerete la vostra forza misteriosa o vi renderò personalmente degli invalidi!"


"Tu..." Le pupille di Zuo Hanshuo e Mu Yingchan si contrassero allo stesso tempo.


"Uno!" Yun Che piegò il primo dito.


"Due!" Piegò il secondo e la sua aura, che prima era tranquilla come uno specchio d'acqua, iniziò a divampare.


Prima di oggi, se qualcuno avesse detto che Zuo Hanshuo e Mu Yingchan sarebbero stati spaventati a morte da una minaccia, nessuno nel continente ci avrebbe creduto. Ora però Duan Heisha, l'unica altra persona in grado di rivaleggiare con loro cento secondi fa, ora era un invalido che giaceva a terra come un cane morto. Così i due so spaventarono.


"Tre!"


Zuo Hanshuo e Mu Yingchan si levarono in cielo allo stesso tempo indietreggiando e ruggirono all'unisono: "Uccidetelo! Uccidetelo! Avanzate tutti... uccidetelo ora!!"


Gli Anziani e i discepoli dei tre grandi setta sentivano la paura palpabile delle voci di Zuo Hanshuo e Mu Yingchan, erano stati anche loro colti dallo stesso terrore. Una persona capace di distruggere la coltivazione di una persona come Duan Heisha; potevano immaginare quanto fosse terrificante il nemico che avevano di fronte. Tuttavia gli ordini dei loro capi non potevano essere ignorati, così nel momento in cui i due maestri della setta fuggivano nel panico, non ebbero altra scelta che farsi coraggio e attaccare Yun Che.


Tuttavia, quasi metà di loro... specialmente i discepoli che appartenevano al Divino Palazzo delle Sette Stelle, si girarono e scapparono come i capi delle sette.


Yun Che adocchiò la direzione in cui erano andati Zuo Hanshuo e Mu Yingchan, ma non li inseguì immediatamente. Invece la sua figura brillò e si mosse a più di trecento metri di distanza dalla sua posizione precedente. Poi una luce blu discese dall'alto.


Crack, crack, crack, crack, crack, crack...


Il bagliore blu crepitò come il suono del ghiaccio che si stava formando e bloccò all'istante decine di chilometri di spazio con il suo gelo. Il mondo intero sembrò essersi tranquillizzato mentre le grida delle persone erano svanite.


A parte Zuo Hanshuo e Mu Yingchan, i quaranta Sovrani e le centinaia di discepoli erano stati congelati.


Il crepitio fece girare Zuo Hanshuo e Mu Yingchan che stavano fuggendo con tutte le loro forze. Dopo aver visto cos'era successo, ne furono sconvolti, ma quando si guardarono attorno non videro traccia di Yun Che.


Zuo Hanshuo si inquietò ancora di più. Strinse i denti e aumentò la sua velocità quasi oltre ai suoi limiti, ma nell'istante in cui tornò a guardare in avanti, vide Yun Che di fronte a lui.


Questo quasi lo spaventò a morte. Ora stava avanzando a tutta velocità, quindi non aveva nemmeno il tempo di fermarsi, figuriamoci scappare indietro. Terrorizzato e scioccato, poté solo ruggire ed evocare tutta la sua Energia Misteriosa. Una formazione blu e viola si formò tra le sue mani ed esplose verso il petto di Yun Che.


Anche se la formazione era piccola, era di massimo livello nell'continente Nuvola Azzurra, la Formazione della Distruzione Celeste! Era sufficientemente potente da distruggere il mondo, eppure Yun Che non ci prestò la minima attenzione. Rimase impassibile mentre scagliava un pugno verso  il petto di Zuo Hanshuo.


BAAAANGG!!!!


L'esplosione creò delle vibrazioni mentre il pugno di Yun Che trapassava la formazione. L'enorme potenza del contraccolpo spezzò le ossa delle braccia di Zuo Hanshuo, ma il pugno di Yun Che conteneva ancora tutta la sua forza quando impattò sul petto di Zuo Hanshuo. Dopo un ululato, un raggio di fuoco scoppiò dalla schiena dell'uomo.


"Wu..." Gli occhi di Zuo Hanshuo strabuzzarono. Non si sarebbe mai immaginato che il suo potere, una forza impareggiabile, sarebbe stato così insignificante di fronte a questa persona.


In quell'istante non poteva più sentire la presenza delle sue Vene Misteriose.


"Chi... sei... esattamente..."


Mormorò con difficoltà. Il suo corpo era diventato come quello di Duan Heisha, assomigliava ad un palloncino trafitto da milioni di aghi e la sua forza misteriosa si stava dissipando nell'aria.


Allo stesso modo Yun Che gli aveva risparmiato la vita... anche se la morte sarebbe stata una benedizione per un egemone come Zuo Hanshuo.


Yun Che mosse il braccio, scagliando Zuo Hanshuo a dieci chilometri di distanza. Atterrò proprio accanto a Duan Heisha. Dopodiché la luce infuocata di Yun Che brillò mentre il giovane inseguiva Mu Yingchan che era fuggito nell'altra direzione.


Mentre Mu Yingchan stava fuggendo, percepì l'aura della formazione della Distruzione Celeste dietro di lui. Sospirò di sollievo e si spaventò allo stesso tempo. Visto che lui e Zuo Hanshuo erano fuggiti in due direzioni diverse, Yun Che non avrebbe avuto il tempo di inseguire anche lui.


Dopo un breve momento però percepì l'aura della Formazione scomparire completamente e in seguito anche l'aura di Zuo Hanshuo iniziò ad indebolirsi rapidamente. Mu Yingchan si girò e vide con sorpresa che Yun Che non era nemmeno a cinque chilometri di distanza.


"Co... cosa?!"


Mu Yingchan sussultò e impallidì. Usò freneticamente la sua energia mentre fuggiva disperatamente. Quando si girò scoprì che Yun Che era a meno di un chilometro e mezzo da lui.


Stavolta ne fu così scioccato da rimanerci secco. Stava avanzando a tutta velocità ma di fronte a Yun Che era come se fosse fermo.


Quando si rese conto che fuggire sarebbe stato inutile, Mu Yingchan strinse i denti e tirò fuori una spada lucida e lunga sette piedi e mezzo. In un istante l'energia violenta dell'arma strinse lo spazio circostante.


Come Xuanyuan Wentian poteva essere definito lo spadaccino numero uno dell'intero continente del Cielo Misterioso, così Mu Yingchan era il migliore nell'continente Nuvola Azzurra. La Spada del Drago Imperiale di Giada nelle sue mani era un'arma che aveva regnato suprema tra tutte le lame del continente. Quando vi riversò Energia Misteriosa, un colpo di quest'arma avrebbe creato dei ruggiti che avrebbero scosso il cielo.


"AAAHH! Formazione della Spada dell'Immortale!"


La Spada del Drago Imperiale di Giada danzò nell'aria e creò una formazione di spade a forma di cerchio. Sembrava che Mu Yingchan avesse sferrato trecentosessanta colpi consecutivi e gli erano rimasti solo sei attacchi da fare per completare la Formazione della Spada dell'Immortale quando Yun Che, che si stava precipitando di fronte a lui, scomparì all'istante.


L'arma nelle mani di Mu Yingchan svanì nello stesso momento.


Mu Yingchan si irrigidì e ne fu stordito. Era ancora plausibile che non potesse capire come Yun Che era scomparso, ma non aveva idea del perché la sua arma avrebbe fatto lo stesso.


Sembrava fosse stata inghiottita dall'aria.


"È stato davvero uno spreco di tempo."


Una voce distaccata ed indifferente risuonò da dietro di lui. Allo stesso momento un enorme potere colpì la sua schiena.


PUU!!


Il sangue colò dai sette orifizi di Mu Yingchan, le sue Vene Misteriose e la sua coscienza collassarono allo stesso tempo mentre ruzzolava verso il basso.
                                


                                



