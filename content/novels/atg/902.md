---
weight: 9020
title: Capitolo 902 – Chi Obbedisce Vivrà, Chi si Oppone Morirà
pubDate: 2025-02-03T07:52:46.888Z
tags:
    - atg
---


<em>Capitolo regolare, 0 in coda, 0/10 donazione</em>


<em>-Alstor, che si augura abbiate passato un buon ferragosto</em>






"Ben detto, Sacro Imperatore!”


Il Maestro Spirituale Amaro Dolore e il Maestro Spirituale Nove Lamenti accorsero, fermandosi rispettivamente a sinistra e a destra di Huangji Wuyu. La loro Energia Misteriosa circondava i loro corpi e nei loro occhi era chiaramente visibile la loro determinazione ad andare fino in fondo.


Non appena il Sacro Imperatore ebbe finito di parlare, tutti i Maestri Spirituali, gli Anziani e persino i discepoli del Santuario Absolute Monarch si alzarono dai loro posti e si disposero alle spalle di Huangji Wuyu. Le sue parole avevano riacceso immediatamente le fiamme della dignità e dell'onore nel cuore di ognuno di loro, nessuno escluso. Aveva perfettamente ragione! Erano il Santuario Absolute Monarch, avevano regnato orgogliosamente sul continente del Cielo Misterioso per diecimila anni, quindi come avrebbero potuto accettare di diventare gli schiavi di qualcun altro!?


“Hehehehehe, Huangji Wuyu, a quanto pare sei deciso a essere il primo a disobbedirmi, fra i presenti.” Xuanyuan Wentian non era affatto deluso né arrabbiato. Al contrario, rise con indifferenza, ma con un sorriso diabolico sul volto.


“Xuanyuan Wentian! Vuoi diventare il sovrano di tutto ciò che c'è sotto ai Cieli, e considerando la tua attuale potenza, io, Huangji Wuyu, non ho altra scelta se non ammettere che ne sei perfettamente in grado! Ma se vuoi che noi diventiamo tuoi schiavi e strisciamo ai tuoi piedi... puoi sognartelo!” ringhiò Huangji Wuyu, digrignando i denti. Strinse con forza i pugni, facendo circolare senza freni la sua Energia Misteriosa in tutto il suo corpo, impaziente di rilasciarla.


Lui, Qu Fengyi e Ye Meixie avevano personalmente sperimentato quanto fosse spaventosa la forza di Xuanyuan Wentian, quindi sapevano meglio di chiunque altro che livello aveva raggiunto. Quindi, quando lo disse, sapeva che non sarebbe sopravvissuto fino al giorno successivo, sebbene lui fosse Huangji Wuyu.


“Umpf, tutto sommato posso ancora provare un po' di rispetto per il Santuario Absolute Monarch, ma mi chiedo come risponderanno il Palazzo Supreme Ocean e la Sala Sun Moon Divine.” mormorò fra sé e sé Yun Che, nascondendosi fra le nubi.


“Molto bene. In effetti, questo è davvero fantastico. Avete davvero dato a questo Sovrano l'opportunità di fornire a tutti gli altri un esempio piuttosto convincente.” disse Xuanyuan Wentian, sorridendo allegramente. Ma, subito dopo aver finito di parlare, si voltò improvvisamente e fissò la Sala Sun Moon Divine, dal lato opposto: “Il Santuario Absolute Monarch ha deciso di schierarsi contro questo Sovrano. E tu invece, Ye Meixie, che mi dici dei tuoi uomini?”


“Oh, non avere fretta di rispondere.” concluse Xuanyuan Wentian, con gli occhi lievemente socchiusi, facendo muovere delicatamente il suo braccio destro all'indietro... verso la zona in cui si trovava il Santuario Absolute Monarch.


“State attenti!!”


Huangji Wuyu era rimasto concentrato, pronto a difendersi, studiando ogni singolo movimento di Xuanyuan Wentian. Perciò, quando lo vide far scattare il palmo della mano verso di loro, gridò a squarciagola per avvertire gli altri.


L'aria stessa si fratturò e una mano nera come la pece emerse da una lacerazione spaziale. In un batter d'occhio, si distese fino a diventare lunga trecento metri e sferrò un violento colpo diretto dall'alto verso il basso verso il Santuario Absolute Monarch.


Boom!!


Una luce nera esplose improvvisamente verso l'esterno dell'Arena del Dio del Mare, facendola tremare. Circa un terzo delle oltre duemila persone che erano venute per rappresentare il Santuario Absolute Monarch erano state catturate da quella diabolica mano nera. Con grida miserabili che fecero tremare il cielo, circa seicento discepoli del Santuario Absolute Monarch subirono la stessa sorte del Maestro Spirituale Ancient Wood; furono tutti trasformati in polvere nera come l'inchiostro in pochi istanti. Anche dodici Anziani del Santuario Absolute Monarch erano stati scagliati via da quella luce nera e, dopo essersi schiantati a terra e aver rotolato per un po', tutti rimasero immobili, ormai privi di vita.


Persino i Maestri Spirituali che avrebbero voluto scattare verso i loro compagni per salvarli impallidirono non appena si avvicinarono agli ultimi frammenti di luce nera. Indietreggiarono rapidamente, con espressioni scioccate e spaventate.


Xuanyuan Wentian aveva semplicemente mosso una mano con indifferenza, eppure era stato più che sufficiente a uccidere un terzo dei membri del Santuario Absolute Monarch. A quel punto, si voltò lentamente verso di loro: “Forza, potreste far vedere a questo Sovrano quante persone sono morte stavolta?”


“Xuan... Yuan... Wen... Tian!!”


Huangji Wuyu era fuori di sé dalla rabbia. Emise un ringhio grave e la veste che indossava ondeggiò rapidamente. Con le mani incrociate, scattò direttamente verso Xuanyuan Wentian e una gigantesca Formazione Profound cominciò a roteare rapidamente su se stessa di fronte a lui.


“La Formazione Stellare Absolute Monarch!” mormorò Yun Che, continuando a osservare di nascosto. Xia Yuanba gli aveva detto che l'unica persona in grado di usare quella Formazione Profound al massimo della sua potenza era il Sacro Imperatore, Huangji Wuyu.


Un sorriso glaciale comparve sulle labbra di Xuanyuan Wentian, che fece scattare una mano in avanti, in modo da afferrare direttamente la Formazione Stellare Absolute Monarch. L'intensa luce dorata si scontrò immediatamente con quella nera, ma la Formazione Stellare Absolute Monarch emise un forte stridio e cominciò subito a distorcersi. Huangji Wuyu tremò senza controllo e fu istantaneamente scagliato all'indietro. Tuttavia, mentre ruotava a mezz'aria, gridò con tutto il fiato che aveva in corpo. Poi, riuscì a fermarsi e a rialzarsi in piedi e la Formazione Stellare Absolute Monarch si allargò improvvisamente, sfrecciando verso Xuanyuan Wentian.


“Heh, ti stai decisamente sopravvalutando!”


Dopo che Xuanyuan Wentian ebbe ridacchiato con disprezzo, la luce nera sul suo braccio esplose senza preavviso verso l'esterno, perforando in un battito di ciglia la Formazione Stellare Absolute Monarch. Non appena essa venne distrutta, esplose con forza contro il petto di Huangji Wuyu.


Pffft.


Tutta l'Energia Misteriosa di Huangji Wuyu si disperse e lui fu scaraventato in aria. Mentre era a mezz'aria, dalla sua bocca uscirono grandi fiotti di sangue che giunsero fino a tre metri di distanza da lui.


“Sacro Imperatore!!”


Il Maestro Spirituale Amaro Dolore e il Maestro Spirituale Nove Lamenti spiccarono il volo, prendendo Huangji Wuyu prima che cadesse a terra. Non appena fu tra le loro braccia, entrambi impallidirono dal terrore... un semplice colpo a mani nude di Xuanyuan Wentian aveva ferito Huangji Wuyu così gravemente da mettere in pericolo la sua vita.


“Xuanyuan... Wen... Tian...” i sette orifizi di Huangji Wuyu sanguinavano e tutta la sua Energia Misteriosa era nel caos, perciò faceva estremamente fatica anche solo a parlare.


“Huangji Wuyu, per ora questo Sovrano ti lascerà in vita.” disse Xuanyuan Wentian, guardandolo dall'alto in basso: “Non hai detto che preferiresti vedere distrutto il Santuario Absolute Monarch piuttosto che arrenderti? Ottimo, allora prima che questo Sovrano ti mandi personalmente all'inferno, soddisferà il tuo desiderio e ti permetterà vedere coi tuoi stessi occhi come il Santuario Absolute Monarch sarà completamente cancellato dall'esistenza.”


“Nel mondo dove regna questo Sovrano, ciò che non gli obbedisce, qualsiasi cosa sia, non ha alcuna ragione di esistere.”


“Tu...” Huangji Wuyu distese un dito verso Xuanyuan Wentian, con del sangue che ancora gli colava dagli angoli della bocca.


L'atmosfera che avvolgeva l'Arena del Dio del Mare divenne all'improvviso ancora più soffocante. Tutti inspirarono in preda al terrore, con la fronte sudata, gli occhi che tremavano e le pupille ristrette. Anche se avevano tutti sentito dire che Xuanyuan Wentian era diventato estremamente forte, ora che avevano visto di persona cos'era in grado di fare tremavano dallo shock e dalla paura.


Con un distratto movimento della mano, aveva ucciso istantaneamente centinaia di discepoli del Santuario Absolute Monarch e più di dieci dei loro Anziani, come se stesse tagliando dell'erba... eppure le persone che aveva ridotto in polvere non erano affatto deboli, erano membri del più potente dei Quattro Luoghi Sacri del continente del Cielo Misterioso! I Signori e i Monarchi, che avevano raggiunto livelli ai quali innumerevoli praticanti del mistero potevano soltanto sognare di arrivare in vita loro, di fronte a lui non erano altro che erbacce.


Persino il Sacro Imperatore del Santuario Absolute Monarch, che era pubblicamente riconosciuto nel continente del Cielo Misterioso come il numero uno nella via del Profound, era stato ferito gravemente con due sole mosse.


Nemmeno nei loro sogni avrebbero potuto immaginare che esistesse qualcuno così potente.


“Huangji Wuyu, in passato potevi ancora essere paragonato al nostro Maestro Spadaccino. Ma ormai, il nostro Maestro Spadaccino è diventato il Sovrano Divino, credi davvero di poter essere anche solo degno di essere nominato, di fronte a lui!? Umpf, il Sovrano Divino vi ha già chiaramente concesso un'opportunità, e pensare che l'avete davvero rifiutata come degli stupidi. Tutti voi avete davvero firmato la vostra condanna a morte!”


Disse il Quarto Anziano della regione della Potente Spada Celestiale, Xuanyuan Bo, sorridendo con freddezza. Dopo che tutti e tre i Custodi della Spada e i primi tre Anziani, si era improvvisamente ritrovato con la carica di Primo Anziano, che nella gerarchia era immediatamente al di sotto del Maestro Spadaccino e del Giovane Maestro Spadaccino. Siccome quello era il Raduno del Sovrano Divino, ovviamente doveva mostrare di poter essere un ottimo leader.


Come c'era da aspettarsi, Xuanyuan Wentian non continuò ad attaccare Huangji Wuyu. Al contrario, si voltò di nuovo verso la Sala Sun Moon Divine e disse: “Ye Meixie, puoi rispondere subito a questo Sovrano. Da oggi in poi, obbedirete a questo Sovrano o sceglierete di ribellarvi a lui?”


Se si poteva dire che Ye Meixie, prima, era piuttosto combattuto, ciò che Xuanyuan Wentian aveva fatto con quei tre soli colpi aveva completamente spento il suo desiderio di resistere. Fece un passo n avanti e si inchinò verso Xuanyuan Wentian, dicendo: “Dal momento che la mia Sala Sun Moon Divine ha nel nome le due parole 'SolÈ e 'Luna', ovviamente sappiamo capire qual è il volere dei Cieli. Perciò, da oggi in poi, Ye Meixie e l'intera Sala Sun Moon Divine serviranno con tutte le loro forze il Sovrano Divino.”


“Ah... Monarca Celeste!?” molte persone alle spalle di Ye Meixie ansimarono dallo stupore e dall'orrore.


“Zitti!!” gridò in tono grave Ye Meixie: “Volete forse che la nostra Sala Sun Moon Divine svanisca dalla faccia della terra entro domani!?”


“...” anche se coloro che non erano d'accordo avevano ancora espressioni addolorate, nessuno di loro osò dire altro.


“Ottimo, Ye Meixie, alla fine non hai deluso questo Sovrano.” commentò Xuanyuan Wentian, con un gigantesco sorriso compiaciuto. Lo sguardo con cui guardava Ye Meixie mentre si complimentava con lui era identico a quello di qualcuno che si stesse complimentando con un cagnolino ubbidiente. Dopodiché, si voltò verso il Palazzo Supreme Ocean: “Qu Fengyi, tu cos'hai da dire?”


Proprio quando Qu Fengyi stava per rispondere, Zi Ji, che era al suo fianco, fece un passo in avanti: “Xuanyuan Wentian! Il nostro Palazzo Supreme Ocean e la nostra Gilda dei Mercanti Luna Nera sono diventati ciò che sono grazie a diecimila anni di duro lavoro! Abbiamo faticato, generazione dopo generazione, per arrivare fin dove siamo, e tutto per innalzare la grande potenza del nostro Palazzo Supreme Ocean ed essere degni del nostro nome. Al contrario di altri, non lo abbiamo fatto solo per diventare i cani di un demone come te!!”


“Vuoi morire!” sbuffò crudelmente Ye Meixie, voltandosi e fissando Zi Ji.


“Ben detto, Signor Zi Ji!” i quattro rimanenti Venerabili del Palazzo Supreme Ocean si fecero avanti a loro volta: “Noi non siamo vili e spregevoli come qualche cosiddetto Monarca Celeste. Piuttosto che diventare i cani di qualcun altro, saremmo più che felici di morire combattendo, qui e ora.”


“Tutti voi, state zitti!!”


A interromperli non fu l'intento omicida di Xuanyuan Wentian, ma la furiosa voce di Qu Fengyi. Mentre Zi Ji e gli ultimi quattro Venerabili la fissavano, increduli, Qu Fengyi si rivolse a Xuanyuan Wentian con le mani giunte: “Sovrano Divino Xuanyuan, questa sovrana ha offerto l'Arena del Dio del Mare come luogo dove il Sovrano Divino sarà incoronato e sarà riconosciuto il suo dominio su ogni cosa. Quindi, sono sicura di aver già espresso una sufficiente benevolenza. Da oggi in poi, il mio Palazzo Supreme Ocean sarà felice di ascoltare con attenzione le parole del Sovrano Divino.”


“Tu... Tu... Cosa stai dicendo?” chiese Zi Ji, con gli occhi spalancati, in un tono infinitamente scioccato, deluso e addolorato: “Tu... Sei impazzita? Siamo il Palazzo Supreme Ocean, con diecimila anni di storia alle spalle, come possiamo diventare gli schiavi di qualcun altro... se lo faremo... se lo faremo, come potremo guardare in faccia i padri fondatori del Palazzo Supreme Ocean quando saremo morti!”


“Lasciare che il Palazzo Supreme Ocean sia distrutto come se niente fosse sarebbe ciò che deluderebbe davvero i nostri padri fondatori!” rispose severamente Qu Fengyi: “Questa sovrana ha assaggiato personalmente il potere del Sovrano Divino. Se volesse distruggere il nostro Palazzo Supreme Ocean, gli basterebbe un solo giorno per cancellare tutto ciò che abbiamo costruito in diecimila anni!”


“Preferisco essere un eroe per un giorno solo piuttosto che uno schiavo per diecimila!” annunciò Zi Ji, completamente deluso: “Qu Fengyi, se resterai della tua idea, allora io, Zi Ji, non ti riconoscerò più come Egemone dei Mari e anche il nostro matrimonio finirà qui e ora!”


“Tu...” Qu Fengyi ansimò, diventando pallida come uno spettro: “Perché devi essere così testardo!? Cos'è più importante, il tuo onore o i diecimila anni di storia del nostro Palazzo Supreme Ocean!?”


Tutti i membri del Palazzo Supreme Ocean erano senza parole. Si guardavano a vicenda, ma nessuno osava fare il minimo rumore. Da un lato c'era l'Egemone dei Mari, dall'altro c'era il Signor Zi, che tutti i membri del Palazzo rispettavano. In quel momento, nessuno aveva il coraggio di dire nulla.


“Umpf, Qu Fengyi, quella dannata donna!” disse a bassa voce Yun Che, sbuffando. Anche se disprezzava Huangji Wuyu e Qu Fengyi, non aveva mai messo in dubbio che il Santuario Absolute Monarch e il Palazzo Supreme Ocean potessero essere considerati due Luoghi Sacri meritevoli di rispetto. I dodici Maestri Spirituali emettevano un'aura di rettitudine, e anche i membri del Palazzo Supreme Ocean gli avevano trasmesso una buona impressione. Quel giorno, Huangji Wuyu aveva dimostrato di essere degno di rispetto, invece Qu Fengyi, che sembrava sempre nobile e dignitosa... Yun Che la trovava sempre più odiosa ogni secondo.


“Hahahahaha... Hahahahaha...”


Guardando il conflitto che divideva il Palazzo Supreme Ocean, Xuanyuan Wentian gettò il capo all'indietro e si abbandonò a una risata. Era una risata incredibilmente tranquilla e spensierata, perché per lui quella scena era decine di volte più divertente e soddisfacente che vedere l'intera Sala Sun Moon Divine inginocchiarsi dinnanzi a lui.


“Qu Fengyi, riconoscendo la tua sincera disponibilità nell'organizzare personalmente questo Raduno del Sovrano Divino, questo Sovrano ti lascerà un po' di tempo per risolvere le questioni interne del tuo Palazzo. Tuttavia, avete soltanto trenta secondi. Se entro trenta secondi non avrete posto fine alla discussione, questo Sovrano prenderà provvedimenti al posto tuo.”


Dopodiché, Xuanyuan Wentian si voltò improvvisamente verso la setta della Divina Fenice. Non appena il suo sguardo cupo e raggelante si posò su di loro, quasi metà degli Anziani e dei Discepoli indietreggiò dalla paura.


“Cosa ne dite voi, setta della Divina Fenice?” chiese Xuanyuan Wentian, con le labbra incurvate in un piccolo e disinteressato sorriso.


Feng Hengkong fece un passo in avanti. Sul suo volto non c'era terrore, anzi, sembrava eccezionalmente calmo: “Il nostro setta della Divina Fenice ricevette il favore di un antico Spirito Divino ed ereditammo il suo Sangue. Possiamo perdere ed essere distrutti, ma anche a costo di sacrificare l'ultimo dei nostri discendenti, non ci arrenderemo mai!!”


Con un esplosivo “boom”, il corpo di Feng Hengkong fu avvolto dalle Fiamme della Fenice. Guardando Xuanyuan Wentian, ringhiò: “Xuanyuan Wentian, tutti i membri della setta della Divina Fenice che non temono la morte si sono radunati qui! Perciò, sembrerebbe che oggi dovrai uccidere parecchie persone!!”


….


Nota dell'Autore:
[E Yun Che non si è ancora fatto vivo! Non è frustrante!?]
                                


                                



