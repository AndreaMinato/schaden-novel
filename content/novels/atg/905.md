---
weight: 9050
title: Capitolo 905 – Tutti coloro al di sotto del Stadio Divino Misterioso sono formiche (1)
pubDate: 2025-02-03T07:52:46.888Z
tags:
    - atg
---


<em><strong>CAPITOLO SPONSORIZZATO ringraziamo mahesvara98!</strong>
8 in coda, 0/10 donazione</em>
<em>-Schadenfreude</em>


L'espressione indifferente di Yun Che dimostrava che non avrebbe salvato i membri del Santuario Absolute Monarch e del Palazzo Supreme Ocean. Zi Ji portava in braccio Qu Fengyi che era al suo ultimo respiro e gridò mentre sopportava un immenso dolore: "Signore di Asgard Yun, per favore... data la sua magnanimità... ci aiuti..."


"Aiutarvi?" Senza nemmeno girarsi, Yun Che disse freddamente: "Non importa quante ostilità ho con la setta della Divina Fenice, dopotutto sono per metà genero della setta della Divina Fenice, quindi si può dire che salvarli sia naturale. Ancient Blue è il maestro di Yuanba e sono anche in debito con lui, quindi salvarlo è qualcosa che dovrei fare ancora di più. Voi invece? Ahah. Primo, non siamo familiari tra di noi, secondo, non c'è alcun rapporto tra di noi e terzo, non vi devo nulla. Che hanno a che fare con me le vostre vite? Sono già stato gentile nel non seguire il vostro esempio e non aver infierito come avete fatto con me quando ero in difficoltà!"


Yun Che rise freddamente... Zi Ji probabilmente non sapeva che, nel giorno in cui Jasmine se n'era andata, Huangji Wuyu, Qu Fengyi e Ye Meixie avevano lasciato la setta della Divina Fenice e si erano coalizzati per ucciderlo una seconda volta. Se la piccola Imperatrice Demoniaca non fosse arrivata in tempo, allora le conseguenza sarebbero state disastrose. Se avesse saputo di questo incidente, probabilmente non avrebbe avuto la faccia di chiedergli aiuto.


Zi Ji rimase senza parole e il Maestro Spirituale Amaro Dolore disse: "Signore di Asgard Yun... non temiamo la morte... ma Xuanyuan Wentian è... il nostro nemico comune... Mettiamo da parte... le nostre ostilità precedenti... almeno per ora... combiniamo le forze per affrontare... Xuanyuan Wentian..."


In quanto capo dei dodici maestri spirituali del santuario, la forza misteriosa del Maestro Spirituale Amaro Dolore era inferiore solo a quella di Huangji Wuyu. Tuttavia aveva detto queste parole con un tono confuso ed esausto. Si poteva immaginare quanto dolore stesse soffrendo a causa del veleno. Anche qualcuno di potente come lui era in condizioni del genere, figuriamoci gli altri.


"Umpf, dato che non temete la morte, allora c'è ancora meno bisogno per me di sprecare energia per farmi gli affari degli altri. Per quanto riguarda Xuanyuan Wentian..." Yun Che strinse lievemente gli occhi: "Basto io da solo.


"Ugh..." Le labbra di Amaro Dolore tremarono e non riuscì più a pensare ad altro da dire.


"Ohohohoh." Inaspettatamente Xuanyuan Wentian ridacchiò. "La tua personalità sta iniziando davvero a piacermi. Che arroganza. Sfortunatamente però non c'è più nessuno che ha i requisiti per comportarsi in modo così arrogante di fronte a me."


Allungò una mano rivolgendo il palmo verso Yun Che. "Non puoi immaginare che tipo di potere ho ottenuto."


"Potrei dirti la stessa cosa." Yun Che sorrise lievemente.


"Ad essere sinceri la mia forza ha raggiunto un tale livello che perfino io ne ho avuto paura. In un solo mese la tua forza misteriosa è aumentata di un grande realm e mi ha sbalordito davvero, ma sfortunatamente... sfortunatamente anche se aumentasse anche dieci volte, non riusciresti comunque ad affrontarmi!"


"Eheheheh." Yun Che rise. "Tutti quelli che ho ucciso pensavano che fosse così.


Xuanyuan Wentian non badò minimamente alle parole di Yun Che. Pensava che al suo attuale livello, non esistessero più commenti capaci di irritarlo in questo mondo. Disse con alterigia: "Dov'è la piccola Imperatrice Demoniaca? Non è con te? Insieme a lei potresti ritardare di un po' la tua morte."


"L'ho detto prima. Contro di te basto io!"


Yun Che mosse il braccio e fece brillare una luce rossa. La Spada Colpo Celeste Nemesi dei Diavoli apparì e un raggio vermiglio precipitò dall'alto.


Booooooom....


Solo con un colpo noncurante, Yun Che aveva fatto collassare lo spazio attorno. L'enorme Arena del Dio del Mare si spaccò e fu travolta da una tempesta disastrosa.


Tra le grida terrorizzate, a parte Yun Che e Xuanyuan Wentian, tutti gli altri furono come barche ribaltate dalle onde e vennero spazzati via dall'arena, cadendo nel Palazzo Supreme Ocean di sotto.


Feng Xue'er si mosse velocemente proteggendo Xia Yuanba e le persone della famiglia Reale Ventoblu con una palla di fuoco, permettendo loro di stare al sicuro durante l'atterraggio.


Cadere dall'Arena del Dio del Mare non sarebbe stato pericoloso per gli esperti del Palazzo Supreme Ocean e del Santuario Absolute Monarch. Tuttavia, dato che erano avvelenati, il minimo incanalamento di Energia Misteriosa poteva intensificare il loro dolore. L'altezza che di solito era praticamente nulla per loro, al momento rischiava di essere letale.


Fen Hengkong si avvicinò a Xue'er e disse con ansia: "Non rimanere qui... Sbrigati e scappa... Scappa!! Altrimenti sarà troppo tardi! Xuanyuan Wentian si è già trasformato completamente in un diavolo ed è anche capace di sconfiggere un Sacro Maestro in un solo colpo! Morirai se rimarrai qui!"


Feng Xue'er scosse lievemente la testa, aveva gli occhi puntati verso la figura nel cielo già lontana e disse gentilmente: "Mi fido del fratellone Yun."


"..." Feng Hengkong strinse i denti e batté i piedi per l'ansia.


L'Arena del Dio del Mare si sgretolò, lo spazio stesso collassò e il cielo si riempì di urla... Eppure Yun Che e Xuanyuan Wentian erano ancora rimasti con calma a mezz'aria l'uno di fronte all'altro,  come se fossero isolati dal mondo esterno. Yun Che sollevò orizzontalmente la Spada Colpo Celeste Nemesi dei Diavoli. La puntò verso la fronte di Xuanyuan Wentian, eppure la sua aura era ancora tranquilla.


Xuanyuan Wentian aggrottò le sopracciglia. Ritraendo il suo palmo, chiese con indifferenza: "Anche se non è importante vorrei ancora chiederti dove diavolo hai preso quella spada?"


"Puoi considerare di chiederlo al Re Yama dopo che morirai. Tira fuori la tua spada diabolica... Se non vuoi morire troppo velocemente!" Di fronte ad un Xuanyuan Wentian così arrogante che sdegnava tutti, Yun Che mostrò un atteggiamento ancora più altero.


"Eheh, non c'è più nessuno in questo mondo che è degno di farmi usare la spada diabolica. Questo comprende anche te." Disse sogghignando Xuanyuan Wentian. Fece cenno a Yun Che di farsi avanti: "Dai, permettimi di vedere quanto potrai lottare. Non solo non userò la mia spada diabolica, userò solo una mano... per distruggere la tua sicurezza fragile e ridicola."


"Allora farai meglio a non morire troppo velocemente!!"


Yun Che ringhiò e menò un fendente con la Spada Colpo Celeste Nemesi dei Diavoli. La potenza mostruosa dell'arma si scatenò nell'ambiente attorno e l'Arena del Dio del Mare che aveva fluttuato a mezz'aria per diverse migliaia di anni crollò completamente, riempiendo il cielo di pezzi di giada cadenti. Una tempesta di aura di spada impattò su Xuanyuan Wentian, che però non resistette minimamente, lasciandosi spingere per quasi cinquanta chilometri di distanza. Risuonava solo la sua risata nel cielo.


"Ahahahahah..."


Capì che Yun Che voleva spostare il campo di battaglia per impedire di coinvolgere le persone che erano ancora nel Palazzo Supreme Ocean. Anche lui aveva questa intenzione. Dopotutto il suo unico figlio era di sotto ed era praticamente la persona più fragile lì.


"Xuanyuan Wentian, muori!!"


"Purgatorio!"


Le fiamme del Corvo Dorato e della Fenice si accesero sul corpo di Yun Che e la sua Energia Misteriosa e i suoi occhi si tinsero di scarlatto. Dopo essersi distanziato a cinquanta chilometri dal palazzo, non ebbe più la minima esitazione. Con un ruggito, attaccò Xuanyuan Wentian con la Spada Colpo Celeste Nemesi dei Diavoli avvolta dalle fiamme mostruose e ardenti.


Nell'istante in cui colpì, si dispersero tutte le nuvole nel raggio di cinquanta chilometri.


Avvolto dalla potenza di questo colpo, lo sguardo di Xuanyuan Wentian si illuminò emettendo un bagliore nero molto più eccitato rispetto a prima: "Una pressione davvero sbalorditiva. Ti ho davvero sottovalutato. Non mi sarei aspettato che saresti riuscito a raggiungere questo livello! Hai superato il livello che avevo un mese fa... Ma sfortunatamente..."


"Sfortunatamente, non importa quanto è forte un mortale, come può essere paragonato ad un dio dei diavoli?!"


"Quando sono arrivato a quello stadio, ogni abitante di questo mondo è diventato una formica insignificante!!"


Xuanyuan Wentian si mosse, ma stava ancora tenendo la mano destra dietro la schiena; allungò solo la sinistra. La luce nera circondò la sua mano e apparì un'ombra nera mentre la sua mano si scontrava con l'enorme spada vermiglia di Yun Che.


Con un'esplosione, si crearono delle fessure dimensionali. La posizione di Yun Che fu stravolta e ruzzolò all'indietro a causa dell'onda d'urto. Tuttavia caricò nuovamente in avanti menando un altro fendente verso il nemico.


"Eheh..." Xuanyuan Wentian rise piano, tornò a sporgere la sua mano nera come la pece verso l'arma di Yun Che, creando un'immagine residua dopo l'altra per deviare lo spadone... Anche se ai suoi occhi Yun Che aveva a stento i requisiti per scambiare dei colpi con lui, anzi molto probabilmente non era degno di farlo, ma era comunque riluttante a toccare direttamente quell'enorme spadone.


Non si sarebbe dimenticato del dolore che aveva provato nel Regno Demoniaco Illusorio.


Boom! Boom! Boom! Boom! Boom....


Non appena i due si scontravano, scuotevano il mondo come un fulmine proveniente dal nono cielo. Per la folla al Palazzo Supreme Ocean, ogni singola esplosione sembrava un disastro terrificante. Potevano sentire il tremito del palazzo e non riuscivano a mantenere l'equilibrio. Anche se si coprivano le orecchie, il loro sangue continuava a ribollire.


Boom!!


Dopo un potente riverbero, si sollevò un'onda alta diversi chilometri dal mare.


"Ah... Ah..." Feng Zukui, che era vissuto per più di mille anni, impallidì per la paura. Guardando lo spazio tremante a nord, non riusciva a credere che provenisse tutto da cinquanta chilometri di distanza: "Questa... è una forza che gli umani possono possedere?"


"Fratellone Yun... sei diventato così incredibile." Mormorò sbalordita Feng Xue'er.


Yun Che aveva sferrato quaranta colpi circa e Xuanyuan Wentian li aveva respinti tutti senza toccare la lama... Inoltre stava solo usando la sua mano sinistra, mentre la destra era rimasta dietro la sua schiena per tutto il tempo. Figuriamoci ferire Xuanyuan Wentian, Yun Che non era riuscito ad avvicinarsi a meno di cento metri da lui.


"Sembra che sia questo il tuo limite." Xuanyuan Wentian rise. "Anche se sei davvero diventato più potente di quanto mi aspettassi, si limita a questo. Ai miei occhi sono tutti delle mere formiche e, anche se sei la formica più grande di tutte, rimani comunque tale."


"Ora è tempo che io attacchi." Xuanyuan Wentian, che si stava difendendo con tranquillità per tutto il tempo, alla fine posizionò la mano in modo differente. Non deviò più, invece cercò di sporgersi in avanti. Una mano nera come la pece si allungò nella fessura dimensionale, ampliandosi di diverse decine di metri mentre puntava verso Yun Che.


"Avanti! Lotta con tutte le tue forze con il mio artiglio diabolico. Più lotterai con tenacia, meglio sarà. Sarebbe troppo noioso se il gioco finisse troppo presto, ahahahah..."


Questo artiglio nero come la pece sembrava muoversi molto lentamente, ma sembrava essere balzato attraverso lo spazio, arrivando all'istante di fronte a Yun Che.


La figura di Yun Che si sfocò lievemente.


"Craack!!"


Lo spazio nel raggio di trenta metri, insieme all'immagine residua del giovane, fu lacerata dall'artiglio diabolico. Yun Che era sparito come se si fosse teletrasportato. Con un ringhio menò un fendente verso la testa di Xuanyuan Wentian mentre una strana luce feroce brillò nelle profondità degli occhi di Yun Che.


"Oh?" Xuanyuan Wentian ne fu sbalordito, ma subito dopo sorrise giocosamente e un'ombra nera si scontrò con la Spada Colpo Celeste Nemesi dei Diavoli. "Smamma via ubbidientemente per me!"


Boom!!


La Spada Colpo Celeste Nemesi dei Diavoli si scontrò con l'ombra nera, ma stavolta si fermò solo per un momento e poi le sue fiamme divamparono. Non solo non fu respinta, ma la sua potenza e la sua velocità aumentarono, disperdendo il potere di Xuanyuan Wentian. Piombò sulla testa di Xuanyuan Wentian creando immagini residue.


"Golden Annihilation!"


Xuanyuan Wentian credeva che Yun Che avesse già raggiunto il suo limite... Inoltre la sua forza aveva già superato le sue aspettative e non si sarebbe mai sognato che la sua potenza potesse aumentare di diverse volte in un istante. Si ritirò frettolosamente e mosse il braccio sinistro... Tuttavia prima ancora di poterlo sollevare, fu trattenuto dal potere soverchiante della Spada Colpo Celeste Nemesi dei Diavoli.


Xuanyuan Wentian rimase scioccato per la prima volta e cercò di alzare il braccio destro che aveva tenuto dietro la schiena. Tuttavia era troppo tardi. Il potere del suo braccio destro fu distrutto e la spada Colpo Celeste Nemesi dei Diavoli piombò sul petto di Xuanyuan Wentian con ferocia incredibile. Le fiamme tiranniche del Corvo Dorato esplosero emanando un bagliore intenso.


"Uaaaaaahhhhh!!!"


Xuanyuan Wentian, che volava a mezz'aria con orgoglio, fu scaraventato via come una trottola e urlò come un maiale sgozzato. Volò via per diverse decine di metri prima di riuscire a fermarsi, ma non smise di gridare. Stava ancora tremando e stava urlando in modo ancora più straziante delle persone che aveva avvelenato. Sul suo petto c'era un marchio rosso vermiglio lungo quasi un piede.


Yun Che alzò la Spada Colpo Celeste Nemesi dei Diavoli sogghignando e ancora una volta la puntò verso Xuanyuan Wentian: "Farai meglio a non dimenticarti delle tue parole e continuare ad usare una sola mano. Altrimenti perderai la faccia Sovrano Divino."
                                


                                



