---
weight: 906
title: Capitolo 906 – Tutti coloro al di sotto del Stadio Divino Misterioso sono formiche (2)
pubDate: 2025-02-03T07:52:46.888Z
tags:
    - atg
---


<em>Capitolo Sponsorizzato! Grazie Mahesvara98!!</em>


<em>7 in coda, 0/10 donazione</em>


<em>-Alstor, che quasi di sicuro rilascia il prossimo domani</em>






“AAAAAHHHH ––!!”


L'orribile grido di Xuanyuan Wentian fece praticamente tremare il cielo e la terra, tanto che chi si trovava ancora al Palazzo Supreme Ocean, a cinquanta chilometri di distanza, lo sentì chiaramente. Guardarono verso nord, con espressioni profondamente scioccate e incredule.


“Quell'urlo terribile... era di Xuanyuan Wentian!?”


“Sì, è stato Xuanyuan Wentian a gridare!”


“Può essere che... che Xuanyuan Wentian non sia in grado di tenere testa a Yun Che? Che Yun Che abbia ferito gravemente Xuanyuan Wentian?” chiese con un tono incredibilmente eccitato uno dei praticanti del mistero da una delle Sette Nazioni.


La potenza che Xuanyuan Wentian aveva ostentato di fronte a loro non era inferiore a quella dei leggendari Diavoli Divini, quindi non potevano immaginare nessuno che potesse affrontarlo alla pari. Non si sarebbero mai aspettati che Yun Che fosse in grado di tenergli testa... eppure, quell'orribile grido di dolore era sicuramente di Xuanyuan Wentian.


“Tutto questo sta... sta succedendo davvero?” chiese Feng Hengkong. Tutti si sentivano come se fossero in una sorta di sogno.


“Non... non può essere!” tutti i membri della regione della Potente Spada Celestiale avevano gli occhi spalancati e il loro terrore era chiaramente visibile sui loro volti: “Il Sovrano Divino ha raggiunto il livello di un Diavolo Divino, come può perdere contro Yun Che!?”


“Haah... è davvero incredibile.” disse Qin Wushang, guardando il cielo a nord e entrato nel Palazzo Misterioso e aveva ancora bisogno che io lo proteggessi di nascosto. Ma oggi, dopo soli sette anni, ha davvero raggiunto una vetta così alta. Piuttosto che limitarsi a dire che è stata un'impresa senza precedenti e che probabilmente non si verificherà mai più, sarebbe più corretto affermare che si è trattato di un fantastico sogno a cui si riesce a malapena a credere.”


“Ma considerando la sua età, Yun Che non è forse ancora soltanto un ragazzino in confronto a noi?” continuò Dongfang Xiu, con un lieve sorriso: “Ha una personalità particolare e bizzarra, ha sempre un atteggiamento dominante ed è molto testardo. Il suo desiderio di non lasciarsi controllare da nessuno è impresso nelle sue stesse ossa, e non ha mai accettato di essere il sottoposto di qualcun altro. Chiunque abbia un carattere del genere non è mosso da principi o senso del dovere, e non accetterebbe mai di prendere sulle proprie spalle alcuna responsabilità. Eppure, fu lui a salvare il nostro Impero Ventoblu e oggi il destino di tutto il continente del Cielo Misterioso è nelle sue mani...”


“Sicuramente non gli interessa, ma se riuscirà a uccidere Xuanyuan Wentian, l'ombra che incombe sull'intero continente, diventerà senza alcun dubbio una leggenda mai vista prima nel continente del Cielo Misterioso e che, probabilmnete, non sarà mai superata.”


“UWWAAAAAHHHH...”


Xuanyuan Wentian premette con una mano contro la ferita sul suo petto, che brillava con un bagliore vermiglio. Il suo volto era così distorto dal dolore che sembrava quello di un autentico diavolo. Ma per quanto vi dirigesse la sua energia, non riusciva a far rimarginare quella ferita. In effetti, non riusciva neppure farla smettere di sanguinare e in pochi secondi il palmo della sua mano fu ricoperto dal suo sangue nero e rossastro.


Anche se Yun Che aveva un'espressione incredibilmente sicura, non sapeva di preciso quanto fosse diventato forte Xuanyuan Wentian, perciò non era completamente certo di poterlo sconfiggere. Di conseguenza, aveva pianificato di fingersi vulnerabile, all'inizio, così da poter sfruttare l'arroganza e l'eccessiva sicurezza di Xuanyuan Wentian per sferrare un attacco a sorpresa e colpirlo violentemente col suo spadone.


Sebbene la ferita lasciata dalla lama fosse molto lunga, era anche molto poco profonda. Normalmente non avrebbe fatto battere ciglio neppure a un Monarca regolare, ma, siccome era stata inflitta dalla Spada Colpo Celeste Nemesi dei Diavoli, era il più terribile degli incubi per il “corpo diabolico” di Xuanyuan Wentian. La ferita che brillava di luce cremisi non solo gli causava un dolore lancinante, ma limitava enormemente anche la sua libertà d'azione, poiché ostacolava la circolazione della sua Energia Misteriosa Oscura.


A rendere ancora più terribile quella ferita era il fatto che fosse praticamente impossibile usare l'Energia Misteriosa Oscura per farla rimarginare, quindi anche se Xuanyuan Wentian avesse avuto una forza misteriosa dieci volte maggiore non sarebbe mai riuscito a guarirla rapidamente – anzi, una forza misteriosa maggiore avrebbe soltanto rallentato ulteriormente la guarigione.


“Yun Che... hai davvero osato ferire il nobile corpo diabolico di questo Sovrano!”


Il dolore fisico che provava e l'umiliazione che torturava il suo animo fecero svanire nel nulla l'arroganza soverchiante di Xuanyuan Wentian, così come il suo atteggiamento tranquillo e disinvolto. Per effetto dell'Energia Misteriosa Oscura, tutta la sua rabbia, i suoi istinti violenti e il suo intento omicida eruppero senza freno.


Bang!!


Un bagliore nero esplose da Xuanyuan Wentian verso l'esterno e la già incredibilmente forte e robusta aura di oscurità all'improvviso crebbe vertiginosamente. Uno strato di luce nera come la pece avvolse il suo corpo, scorrendo intorno a esso, con al suo interno dei lampi di Energia Misteriosa oscura simili a fulmini.


Una pressione soffocante raggiunse subito Yun Che, costringendolo immediatamente a indietreggiare di parecchio. Le sue mani si strinsero con maggiore forza intorno all'elsa della Spada Devil Slayer e il suo sguardo divenne allarmato e prudente.


“Ahahaha... Yun Che, questo Sovrano ti farà a pezzi!!”


La ferita sul petto di Xuanyuan Wentian stava ancora sanguinando, e non poteva sapere quando il dolore sarebbe diminuito. Emise un ringhio rauco, e la luce nera che lo avvolgeva continuò a scorrere senza sosta. Tre sagome oscure scattarono improvvisamente fuori dal suo corpo e si trasformarono in tre tentacoli che si precipitarono verso Yun Che dimenandosi.


La potenza di quei tre tentacoli non poteva affatto essere paragonata a quella dei suoi attacchi precedenti, ed erano anche parecchie volte più veloci. Yun Che indietreggiò rapidamente, facendo scattare le braccia così da realizzare una spazzata con la Spada Colpo Celeste Nemesi dei Diavoli, che disegnò un arco di luce cremisi nell'aria... ma non appena ebbe sferrato l'attacco, le sue pupille si restrinsero leggermente.


Infatti centinaia di raggi di spada erano improvvisamente comparsi dietro i tentacoli neri.


Boom!!


Nell'istante stesso in cui i tre tentacoli entrarono in contatto con la Spada Devil Slayer, furono subito ridotti in brandelli e si contrassero come dei vermi tagliati a pezzi, piegandosi su se stessi a mezz'aria e svanendo velocemente. Ma durante il breve istante che servì a Yun Che per preparare il colpo successivo, centinaia di raggi di spada si diressero rapidamente verso di lui, emettendo dei sibili raggelanti. L'aura di ognuno di essi non era affatto più debole di quella dei tre tentacoli da cui si era appena difeso.


“Yun Che... Muori!!”


Gli occhi di Yun Che si spalancarono, e batté in ritirata il più velocemente possibile. Tuttavia, non sarebbe mai stato più veloce di quelle centinaia di raggi di spada che laceravano lo spazio stesso. Non appena i raggi si avvicinarono al suo corpo, il suo sguardo si incupì e lui si fermò senza preavviso, con un grido grave.


l'Energia Misteriosa di Yun Che esplose da ogni poro del suo corpo e aumentò enormemente, attivando subito “Sigillo Supremo”. La Barriera Del Dio Malvagio, priva di forma, lo avvolse immediatamente. Tutti i raggi di spada neri colpirono la Barriera del Dio Malvagio, con un frastuono assordante che avrebbe scosso persino l'anima di chiunque l'avesse sentito.


Le mani di Xuanyuan Wentian formarono due artigli, l'Energia Misteriosa oscura danzava fra le sue dita e intorno a tutto il suo corpo, e spinse in avanti quei raggi di spada con tutte le sue forze. Yun Che strinse i denti e aprì le braccia il più possibile, cercando disperatamente di rinforzare la Barriera del Dio Malvagio.


Lo spazio intono a lui era completamente distorto e tremava violentemente, ma all'improvviso tornò normale. I due erano in uno stallo e si fissavano a vicenda negli occhi, separati da oltre trecento metri di distanza. La luce nera fra le mani di Xuanyuan Wentian ribolliva sempre più ardentemente a ogni secondo e anche l'espressione sul suo volto continuava a diventare sempre più distorta. Sembrava che non riuscisse a credere che Yun Che avesse davvero bloccato quell'attacco.


“Yun Che... questo Sovrano è curioso di sapere... quanto ancora potrai resistere...”


“Heh...” al contrario di quello che si aspettava, Yun Che ridacchiò e ribatté scandendo di proposito le parole: “Non... per... molto...”


Non appena ebbe finito di parlare, il suo sguardo mutò radicalmente e gridò a squarciagola, tanto da far sembrare che i Cieli stessi stessero tremando.


“HAAAAAH!!!!”


Mentre urlava, le Fiamme del Corvo Dorato intorno a lui divamparono e si alzarono nel cielo e contemporaneamente la sua forza misteriosa, che era già cresciuta esponenzialmente, aumentò ancora di più. l'Energia Misteriosa rimasta bloccata nello stallo fu improvvisamente rilasciata a piena potenza e spinse la Barriera del Dio Malvagio dall'interno, facendola esplodere. I raggi di spada neri che erano in contatto con essa emisero uno stridore assordante, per poi essere deviati in lontananza.


Un rinculo di energia estremamente potente travolse Xuanyuan Wentian, che stava spingendo in avanti i raggi di spada, facendolo tremare dalla testa ai piedi e facendo cambiare ancora una volta l'espressione sul suo volto.


Yun Che scattò improvvisamente in avanti, sferrando un attacco con la Spada Colpo Celeste Nemesi dei Diavoli che lacerò l'aria. In un battito di ciglia, distrusse tutti i raggi di spada sparpagliati qua e là. Dopodiché, Yun Che attivò l'Ombra Spezzata del Dio Stellare e si precipitò verso Xuanyuan Wentian. Una lama di pure fiamme, lunga centinaia di metri, eruppe dalla Spada Colpo Celeste Nemesi dei Diavoli e colpì con un fendente in direzione di Xuanyuan Wentian.


Lo sguardo di Xuanyuan Wentian divenne incredibilmente serio e cupo. Scagliò un velo di energia nera verso la lama di fiamme, colpendola quando era ancora molto lontana da lui. Poi, distese improvvisamente una mano e afferrò i margini della ferita sul suo petto, dalla quale sgorgò abbastanza sangue da dipingergli il palmo di rosso.


Distese la sua mano coperta di sangue in avanti e, mentre gocce rossastre cadevano verso il basso, tra le sue dita si formò lentamente una Formazione Profound nera e scarlatta, che cominciò a roteare lentamente su se stessa emettendo un terrificante bagliore sanguigno.


“Yun Che, questa è una Formazione Heavenly Devil Blood Refining nata dal sangue diabolico di questo Sovrano...” dopo aver visto Yun Che bloccare i suoi raggi di spada, evidentemente Xuanyuan Wentian si era infuriato ancora di più: “Questo Sovrano all'inizio voleva lasciarti morire con un cadavere intatto... ma ora... questo Sovrano ti ridurrà a una pozza di sangue!”


Ululando con voce roca quella minaccia, Xuanyuan Wentian fece scattare in avanti il palmo della mano e la Formazione Profound color del sangue, lunga poco più di dieci centimetri, si diresse rapidamente verso Yun Che.


Un'aura estremamente minacciosa raggiunse Yun Che, facendolo sentire subito a disagio. Indietreggiò di qualche passo senza esitare, ma in quello stesso istante la Formazione Profound rosso sangue che stava volando verso di lui cominciò a srotolarsi come una pergamena, diventando centinaia di volte più grande e intrappolandolo al suo interno prima che potesse reagire.


“Hahahaha...” Xuanyuan Wentian disse, ridendo senza controllo: “All'interno della Formazione Blood Refining, verrai immediatamente ridotto in una pozza di sangue e persino la tua anima verrà cancellata dall'esistenza, non potrai mai reincarnarti... questa è la fine che merita chi fa infuriare questo Sovrano!”


Non appena fu trascinato nella Formazione Heavenly Devil Blood Refining, lo spazio intorno a Yun Che divenne rossastro. Era come se fosse stato gettato in un oceano di sangue. Innumerevoli fili di energia oscura e inquietante si diressero verso di lui da ogni direzione. Quei rivoli di energia non sembravano avere alcun potere offensivo, ma Yun Che poteva percepire chiaramente che il suo sangue stava cominciando a ribollirgli nelle vene senza motivo e sentiva un calore ustionante, sempre più intenso, avvolgere ogni suo muscolo.


Yun Che diede un'occhiata al palmo della sua mano e i suoi occhi si restrinsero leggermente. Le Fiamme della Fenice e quelle del Corvo Dorato divamparono all'unisono, respingendo furiosamente l'energia sanguigna e ardendo senza pietà in ogni angolo della Formazione Profound. Yun Che volò verso l'alto, raccogliendo tutta l'Energia Misteriosa che aveva in corpo. La Spada Colpo Celeste Nemesi dei Diavoli scattò in avanti come una tempesta dirompente, colpendo violentemente la Formazione Profound del colore del sangue.


Boom, boom, boom, boom, boom, boom, boom...


Lo spadone cremisi, che pensava più di mille tonnellate, danzava fra le mani di Yun Che con la grazia e la leggerezza di un filo d'erba. Dopo un centinaio di fendenti, la densa energia sanguigna all'interno della Formazione Profound cadde nel caos e iniziò a emettere suoni simili a grida, segno che stava per collassare.


BOOOM!!!


Dopo l'ultimo colpo della spada di Yun Che, si aprì un grosso buco nella Formazione Profound e le fiamme esplosero fuori da esso. Dopodiché, il fuoco che fuoriusciva dalla Formazione scomparve improvvisamente e Yun Che scattò fuori da essa. Mentre sferrava il successivo fendente, alle sue spalle comparvero contemporaneamente le immagini del Lupo Celeste e della Fenice.


“Phoenix Fendente del Lupo Celeste!”


“Co... Cosa!?”


Erano passati soltanto cinque secondi da quando la Formazione Heavenly Devil Blood Refining aveva intrappolato Yun Che a quando era stata distrutta. Quando se ne accorse, Xuanyuan Wentian divenne pallido come uno spettro.


Prima di allora, era stato ferito da Yun Che con un attacco a sorpresa, quindi anche se si era infuriato era convinto che fosse successo soltanto perché aveva sottovalutato il suo avversario. Non aveva mai pensato, neppure per un istante, che Yun Che fosse davvero in grado di tenergli testa. Dopotutto, stava ancora usando solo il venti o trenta percento della sua forza misteriosa.


Tuttavia, i raggi di spada che aveva scagliato contro di lui in preda alla rabbia contenevano tutta la sua forza, siccome voleva davvero ridurre Yun Che in tanti piccoli pezzi... poi, aveva persino usato il suo sangue per creare la Forazione Heavenly Devil Blood Regining, che di conseguenza aveva una potenza incredibile.


Eppure, i raggi di spada erano stati completamente respinti da Yun Che e anche la Formazione Blood Refining era stata distrutta in pochi secondi.


Accecato dalla rabbia e abbandonatosi alla sua sete di sangue, aveva chiaramente attaccato con tutte le sue forze, eppure... non era minimamente riuscito a mettere in difficoltà Yun Che!!


“AAAAAAHHHHHHH!!!”


Ululando dalla rabbia, Xuanyuan Wentian scattò all'improvviso, schivando il Phoenix Fendente del Lupo Celeste di Yun Che. Ma non contrattaccò. Al contrario, gridò a squarciagola con voce rauca: “COME!? Come ha fatto la tua forza misteriosa a crescere così tanto in un solo mese!!”


“Questo Sovrano ha coltivato la sua forza misteriosa per duemila anni, ha pianificato e preparato tutto per un millennio, ha aspettato per secoli. Ho ucciso innumerevoli persone, le mie mani si sono macchiate con oceani di sangue, ho trascorso così tanto tempo ad architettare infiniti complotti. Ho persino affrontato così tanti rischi che solo i Cieli conoscono il loro numero, e alla fine ho persino ridotto il mio stesso corpo a una pozza di sangue... tutto per ottenere questo potere!!”


“Ma tu...” Xuanyuan Wentian ansimava vistosamente, accecato dall'ira, scioccato e incredulo... e anche incredibilmente invidioso e insoddisfatto: “Dannazione, tu come hai fatto... come hai fatto a diventare così forte in un solo mese!? Tu... da cosa hai ottenuto il tuo potere? Si può sapere cos'hai passato per averlo!?”


…


Nota dell'Autore:


[Dannazione... sono così stanco. Tutti voi farete meglio a non abituarvi a questo ritmo di pubblicazione, sono davvero esausto adesso... però, il fattore cruciale è che ultimamente ho ricevuto una quantità incredibile di messaggi d'incoraggiamento, quindi mi sentirei in colpa se smettessi di scrivere così in fretta... DANNAZIONE!! Non devo essere così! Se fossi così, sicuramente diventerei un ciccione per la mia troppa pigrizia!


[su_service title="Alstor" icon="icon: commenting" icon_color="#000000" size="16"]Sinceramente non ho capito bene l'ultima parte di questa nota dell'autore. Comunque, la prima si riferisce sicuramente al fatto che mentre scriveva questa parte un sacco di fan lo supportavano, quindi si sentiva incoraggiato e rilasciava i capitoli molto velocemente[/su_service]
                                


                                



