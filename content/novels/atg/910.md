---
weight: 910
title: Capitolo 910 – Violenta Battaglia nelle Profondità dell'Oceano (1)
pubDate: 2025-02-03T07:52:46.889Z
tags:
    - atg
---


<em>Capitolo regolare,</em>
<em>4 in coda, 0/10 donazione</em>
<em>-Schadenfreude</em>


"Yun Che, è... è morto?" Chiese con un'espressione scioccata e impaurita un Anziano della setta della Divina Fenice.


All'inizio avevano visto l'oscurità estinguere le fiamme e la Spada del Non Ritorno di Xuanyuan Wentian esplodere, scagliando Yun Che nella regione oceanica. Aveva perso molto sangue, quindi anche se non era morto doveva essere gravemente ferito.


Al contrario, Xuanyuan Wentian che era partito all'inseguimento sembrava in perfette condizioni a parte il rivolo di sangue sul suo petto e la sua aura ancora più terrificante.


"Anche se non è morto, morirà a breve... vi consiglierei di pensare a voi stessi prima."


Dopo che Yun Che e Xuanyuan Wentian erano caduti nell'oceano, il mondo finalmente era tornato alla calma. Anche l'oscurità che ricopriva il cielo stava iniziando a dissiparsi velocemente. Ye Meixie e Xuanyuan Bo camminarono lentamente seguiti da un gruppo degli uomini della Sala Sun Moon Divine e della regione della Potente Spada Celestiale. Le loro espressioni erano cupe e contenevano... intento omicida.


"Ye Meixie, cosa credi di... Ugh!!" Zi Ji capì subito che la situazione aveva preso una brutta piega. Tuttavia il veleno diabolico si era già infiltrato nel suo corpo, quindi parlare gli fece provare una tale agonia da desiderare di essere morto e non riuscì quasi a rimanere in piedi.


"Cosa stai facendo? Che il saggio signor Zi non capisca cosa stia per succedere?" Disse Ye Meixie facendo un passo avanti. I suoi occhi brillavano di luce fredda mentre stringeva una spada verde smeraldo e la puntava verso Zi Ji.


"Ye Meixie... Tu... osi..." Il Maestro Nove Lamenti lo rimproverò con furia. Si alzò a stento ma ricadde in ginocchio non appena attivò la sua Energia Misteriosa.


"Eheh, guardate in che situazione siete. Quanto siete patetici e miseri." L'espressione di Ye Meixie era malvagia e sinistra. Dopo aver perso un braccio a causa della piccola Imperatrice Demoniaca ed essere stato sconfitto da Xuanyuan Wentian, la sua personalità era peggiorata. Si riempiva di gioia e soddisfazione guardando le condizioni miserabili dei membri del Santuario Absolute Monarch e del Palazzo Supreme Ocean perché queste persone erano ancora più miserabili di lui, nonostante avesse a lui mancasse un braccio!


"È davvero uno spettacolo pietoso. Ora potrei massacrare facilmente perfino il Sacro Imperatore e i dodici Maestri Spirituali da solo, ahahaahah!" Disse Xuanyuan Bo ridendo fragorosamente. "Anche se non so come quella canaglia di Yun Che sia diventato così potente all'improvviso, non importa a che livello è, come può essere paragonato ad un Sovrano Divino! L'avete visto tutti personalmente. Il suo potere è insignificante come quello di una formica di fronte al Sovrano Divino. Ah, e pensare che voi idioti speravate davvero che Yun Che potesse sconfiggere il Sovrano Divino. È davvero ridicolo."


L'atmosfera nel Palazzo Supreme Ocean, che era diventata incredibilmente fatalista, si gelò in un istante. Quelle organizzazioni delle Sette Nazioni capirono all'istante cosa stavano per fare la Sala Sun Moon Divine e la regione della Potente Spada Celestiale, così scelsero di nascondersi. Rabbrividirono di paura e nessuno di loro osò guardare la scena di fronte a loro.


"Ye Meixie... Xuanyuan Bo!" Huangji Wuyu lottò per rialzarsi. Le sue ferite erano aggravate dal veleno diabolico, facendo fremere tutto il suo corpo. Strinse la mano e la Lama Senza Filo del Caos Primordiale apparì nella sua mano. "Credi che persone come voi... siate abbastanza degne di uccidermi?!"


Huangji Wuyu gridò e la Lama Senza Filo del Caos Primordiale volò dalla sua mano. Quasi nello stesso istante mostrò un'espressione piena di agonia e si inginocchiò a terra, stava tremando. Dopodiché non riuscì più a radunare le forze per rialzarsi.


Huangji Wuyu non poteva raccogliere nemmeno il dieci per cento della sua Energia Misteriosa. Xuanyuan Bo fece un passo avanti, la sua spada colpì la Lama Senza Filo del Caos Primordiale, scagliandola via con un clangore. L'impatto comunque spinse solo di tre passi indietro Xuanyuan Bo. L'uomo rise fragorosamente: "Ahahahahah, così il Sacro Imperatore del Santuario Absolute Monarch è capace solo di questo. Maestro della setta Ye, spero che possa ritirarsi e permettermi di sperimentare come ci si sente ad uccidere il numero uno del continente del Cielo Misterioso nella via del profound."


In passato, in quanto Anziano della regione della Potente Spada Celestiale, anche se Xuanyuan Bo non avrebbe provato riverenza e rispetto nei confronti di Huangji Wuyu e Ye Meixie, non avrebbe comunque osato agire con imprudenza di fronte a loro. Oggi però non solo mostrava arroganza di fronte a Huangji Wuyu, sorprendentemente aveva osato perfino dare un ordine a Ye Meixie. Rise sinistramente e fece un affondo verso il petto di Huangji Wuyu.


Era un attacco fatto senza pietà, un affondo che avrebbe dovuto ucciderlo.


Gridando, Feng Zukui si precipitò su Xuanyuan Bo come un'aquila feroce, la sua mano destra che ardeva con il fuoco della Fenice si scontrò con la spada di Xuanyuan Bo. L'espressione dell'Anziano cambiò drasticamente mentre si ritirava frettolosamente. Proprio quando Feng Zukui stava per incalzarlo, una luce fredda brillò davanti a lui mentre Ye Meixie era apparso come un fantasma tra i due.


BANG!!!


"Ugh!" Feng Zukui sbuffò mentre veniva scagliato via dall'impatto. Quando atterrò si ritirò per più di dieci passi prima di venire sostenuto da Feng Tianwei. Barcollò e il suo viso impallidì, era chiaro che avesse subìto ferite interne.


"setta della Divina Fenice, non essere troppo impaziente, prestò sarà il tuo turno." Disse con voce profonda Ye Meixie.


"Attaccate! Non dovete trattenervi, non possono opporsi, massacrateli tutti!" Xuanyuan Bo, che era stato scagliato via da Feng Zukui, ruggì con un tono esasperato. "I loro cadaveri saranno il dono per il nostro Sovrano Divino come tributo per celebrare la sua apoteosi!!"


Dopo che Xuanyuan Bo diede l'ordine, tutti i membri della regione della Potente Spada Celestiale e della Sala Sun Moon Divine avanzarono velocemente, la loro Energia Misteriosa e i loro intenti omicidi scossero l'Arena del Dio del Mare che era già sul punto di collassare. I membri del Santuario Absolute Monarch e del Palazzo Supreme Ocean si infuriarono così tanto da strabuzzare gli occhi... normalmente la Sala Sun Moon Divine e la regione della Potente Spada Celestiale non sarebbero riuscite ad affrontare il Santuario Absolute Monarch e il Palazzo Supreme Ocean, ora però i loro corpi erano stati influenzati da un veleno diabolico e dei due capi, uno aveva subìto gravi ferite e l'altra era sull'orlo della morte.


Ora potevano scordarsi perfino di pensare di resistere perché erano completamente inermi.


la setta della Divina Fenice, anche se era stato purificato dal veleno, non avrebbe potuto bloccare i due Luoghi Sacri, quindi anche loro sarebbero stati annientati.


"Ye Meixie... Xuanyuan Bo... voi... non la passerete liscia!!" Ruggì il Maestro Spirituale Amaro Dolore. Evocò tutta la sua forza misteriosa che poteva mentre si preparava a lottare.


"Posso non sapere come morirò, ma so che voi state per morire!" Xuanyuan Bo avanzò e menò un fendente verso il Maestro Spirituale Amaro Dolore. Dietro di lui, accorsero anche gli Anziani e i discepoli della Sala Sun Moon Divine e della regione della Potente Spada Celestiale.


SCREEEEEE....


Proprio quando tutti stavano per cadere in un abisso di disperazione, un grido di fenice squarciò la volta celeste del cielo e il mondo si tinse all'improvviso di rosso. Dopodiché l'immagine di una gigantesca fenice apparì nel cielo come uno spirito divino disceso in questo piano mortale.


In un istante il mondo fu immerso dal fuoco che sembrava ardere il cielo. Pareva che tutta l'energia delle fiamme fosse stata attirata da questa gigantesca fenice, irradiando una potenza apocalittica.


"C-c-cos'è quello?" I membri della Sala Sun Moon Divine e della regione della Potente Spada Celestiale si fermarono, la potenza soverchiante fece tremare i loro corpi.


"Ahh..." Perfino i membri della setta della Divina Fenice gridarono con stupore mentre guardavano l'immagine della fenice che volava nel cielo. Avevano la sensazione che stessero assistendo alla discesa della loro Divina Fenice.


Feng Xue'er discese lentamente dal cielo, i suoi bellissimi occhi brillavano con potenza e con una dignità che bloccarono il respiro perfino a Feng Zukui: "Tutti voi dovreste ritirarvi ora. Se farete un altro passo avanti verrete ridotti in cenere!"


La potenza irradiata dallo spirito della fenice era così vasta che fece tremare le loro anime. Tuttavia, dato che nessuno di loro aveva visto il duello violento che aveva combattuto contro Xuanyuan Wentian solo un mese fa, nessuno di loro credette che il potere della ragazza potesse superare quello di un Sacro Maestro. Anche se Xuanyuan Bo tremava di paura, non considerava Feng Zukui una minaccia, figuriamoci Feng Xue'er.


Rise selvaggiamente e con crudele divertimento: "Ah, una fenice così piccola e pietosa. La tua lotta è semplicemente troppo adorabile... Oh no, no, in realtà pietosa è una descrizione più adatta. Avanti, fammi vedere come ci ridurrai in cenere!"


"Perché vi siete fermati? Avanti!! Uccidete tutti! Non risparmiate uno solo di loro! Le loro vite saranno la prova della vostra lealtà al Sovrano Divino."


"Attaccate!" Disse con tono cupo Ye Meixie.


Risuonò un coro di assensi dai membri della regione della Potente Spada Celestiale e della Sala Sun Moon Divine. Tornarono ad avanzare mentre un denso intento omicida avvolse rapidamente i loro nemici.


Feng Xue'er si morse lievemente il labbro inferiore e, dopo un breve momento di lotta interiore, alla fine chiuse gli occhi. Abbassò gentilmente la sua piccola mano color bianco giada, che brillava grazie alle sue fiamme.


BOOOOOOOM!!


L'immagine della fenice emise un grido e sembrò uscire dal cuore di una stella mentre lasciava una scia di fuoco dietro di sé. Lo spaziò si frantumò ovunque passava.


Ye Meixie sbuffò freddamente mentre si levava al cielo, cercò di afferrare direttamente l'immagine della fenice... ma nel momento in cui lo fece la sua espressione cambiò all'improvviso. Tentò di fuggire disperatamente, ma era già troppo tardi e fu inghiottito dalla fenice.


"UWAAAAAAAAAAAHHH!!"


Il grido miserabile di Ye Meixie risuonò per tutto il Palazzo Supreme Ocean.


L'immagine della fenice continuò a discendere portando con sé Ye Meixie, che si era trasformato in una torcia umana. Discese nel Palazzo Supreme Ocean causando un coro di grida terrorizzate. Il mare delle fiamme si levò al cielo divorando tutti i membri della Sala Sun Moon Divine e della regione della Potente Spada Celestiale che si erano precipitati in avanti...


Abisso dell'oceano. Il posto in cui Yun Che e Xuanyuan Wentian stavano duellando.


"Finalmente ti sei rassegnato di fronte al fato?" Disse Xuanyuan Wentian ridacchiando. "Sei riuscito a resistere per così tanto tempo affrontando il mio potere divino, in effetti sei degno delle mie lodi."


"Rassegnarmi? Eheh... eheheheh." Yun Che stava ridendo. Quando smise di fuggire e prese l'iniziativa di affrontare Xuanyuan Wentian, cominciò a ridere senza fermarsi. "Non ho mai saputo cosa vuol dire rassegnarsi di fronte al fato."


"Xuanyuan Wentian." Disse Yun Che con un lieve sorriso. "Non trovi che ci sia qualcosa di strano nelle mie ferite?"


"In effetti avevo questa sensazione." Disse con noncuranza Xuanyuan Wentian. "Sei stato ferito così tante volte da me, qualunque altra persona sarebbe già morta diecimila volte, ma nonostante questo la tua aura non si è indebolita minimamente. Quindi sembra che il tuo corpo sia di gran lunga superiore alla tua forza misteriosa e potrebbe essere paragonabile al mio fisico da diavolo. Sono estremamente interessato ai segreti nel tuo corpo, quindi prima di ottenerli, non credo che lo distruggerò."


"No, no, no." Yun Che sorrise in modo ancora più strano. Alzò il braccio e disse con tranquillità: "Non ti sei reso conto che le mie ferite sono state create solo dalla tua spada e il tuo cosiddetto potere da diavolo non ha lasciato un solo segno sul mio corpo?"


"..." Xuanyuan Wentian strinse gli occhi, la luce nera in essi tremò lievemente.


l'Energia Misteriosa di tipo fuoco creerebbe bruciature, quella di tipo ghiaccio delle ferite a causa del gelo. Quella dell'oscurità era ancora più terrificante, nel momento in cui feriva, avrebbe divorato la carne e il sangue del nemico. Nel migliore dei casi la lesione sarebbe diventata nera, nel peggiore dei casi perfino le ossa si sarebbero ridotte in poltiglia nera.


Quando Yun Che aveva combatutto contro il Sovrano Diabolico Moon Slaughter all'interno del Nido Diabolico, il suo corpo era stato devastato così tanto dall'Energia Misteriosa di tipo oscurità che era diventato orribile a vedersi.


Anche se al momento Yun Che aveva molte ferite, erano tutte lievi o pesanti. Non c'erano tracce di decomposizione e il sangue che colava da esse era rosso scuro.


L'energia di Xuanyuan Wentian sembrava non aver toccato minimamente Yun Che.


"Cosa stai cercando di dirmi?" Disse Xuanyuan Wentian con un tono profondo e rimbombante.


"Eheh... eheheheh..." La risata di Yun Che divenne ancora più strana e sia il suo sguardo che la sua espressione cambiarono. Davano una sensazione sinistra. Alzò lentamente gli occhi verso Xuanyuan Wentian, una luce nera come la pece brillava nelle sue pupille.


Xuanyuan Wentian sussultò: "Uh? Questa è..."


Whoosh!!!!


Parve che un diavolo dormiente si fosse appena svegliato nel corpo di Yun Che mentre una densa energia nera divampò dal suo corpo. I suoi capelli si rizzarono mentre danzavano nella luce nera. Una potenza sinistra e opprimente avvolse gelidamente Xuanyuan Wentian.


"Co... COSA?!"


Le pupille di Xuanyuan Wentian si espansero, l'oscurità dell'abisso non poteva attenuare la sua vista. Il bagliore emanato dal corpo di Yun Che e la sua aura erano chiaramente...


Energia diabolica!!


Inoltre era incredibilmente pura e densa!!
                                


                                



