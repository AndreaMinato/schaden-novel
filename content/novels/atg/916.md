---
weight: 916
title: Capitolo 916 – Nuovo Imperatore del Santuario Absolute Monarch
pubDate: 2025-02-03T07:52:46.890Z
tags:
    - atg
---


<em>Capitolo Sponsorizzato! Grazie Mahesvara98, questo era l'ultimo dei tuoi!</em>


<em>4 capitoli in coda (2 da Angelo + 2 nuovi da Andrea), 0/10€ donazione</em>


<em>-Alstor</em>






Quando Dongfang Xiu e Qin Wushang, che erano rimasti nascosti nel più lontano e isolato angolino della zona, sentirono le parole di Yun Che, erano cosi scioccati che quasi sussultarono contemporaneamente.


Che tipo di organizzazione era la Gilda dei Mercanti Luna Nera?


La ricchezza totale di tutte le nazioni del continente del Cielo Misterioso, escluso l'Impero della Divina Fenice, non avrebbe potuto rivaleggiare con quella della Gilda. La reputazione e la fondazione delle sei nazioni erano ben lontane dall'avvicinarsi a quelle della Gilda dei Mercanti Luna Nera.


Che razza di cifra era il trenta percento dei guadagni totali della Gilda dei Mercanti Luna Nera... era astronomica e neppure Dongfang Xiu né Qin Wushang riuscivano a immaginare a quanto ammontasse.


Inoltre, il pagamento richiesto da Yun Che era puramente un tributo, la Famiglia Imperiale Ventoblu non avrebbe dovuto rispettare alcuna condizione o restrizione. In effetti, la Famiglia Imperiale Ventoblu non avrebbe avuto neppure bisogno di partecipare alla gestione della Gilda o amministrare quel denaro; dovevano soltanto ricevere il pagamento, nient'altro! E poi, si parlava del trenta percento... questo era ben peggiore che scuoiare la Gilda dei Mercanti Luna Nera, era praticamente come prendere anche parte della sua carne. Come se non bastasse, il pagamento avrebbe dovuto ripetersi ogni anno.


Questo era sicuramente il più spietato caso in cui qualcuno aveva ottenuto grandi ricchezze senza aver fatto nulla nella storia del continente del Cielo Misterioso.


Se l'Impero Ventoblu avesse davvero ricevuto così tante ricchezze ogni anno, sicuramente il potere della nazione sarebbe cresciuto vertiginosamente.


“Questo... questo...” la Gilda dei Mercanti Luna Nera era il frutto del lavoro e della fatica di tutta la vita di Zi Ji. La considerava praticamente una parte di sé e teneva a essa quanto alla sua vita. Inoltre, era la linea di rifornimenti che supportava l'intero Palazzo Supreme Ocean. Se avessero accettato di essere derubati del trenta percento delle entrate annue, sarebbe stato come amputarsi un arto da soli. In pratica, il Palazzo Supreme Ocean avrebbe perso il trenta percento delle sue risorse vitali.


“Maestro di Asgard Yun, questo... sarebbe possibile negoziare un po'? Il venti percento... che ne pensa del venti percento?” Zi Ji aveva un'espressione sconvolta dal dolore, ma era impossibile sapere se fosse dovuta al veleno diabolico nelle sue vene o perché dovesse rinunciare a parte di ciò che aveva ottenuto lavorando per tutta la vita. Inoltre, essendo un uomo d'affari, per lui era quasi istintivo cercare di ridurre al minimo le perdite.


“Oh... a quanto pare non è molto soddisfatto della mia proposta, Signor Zi.” rispose Yun Che ridacchiando debolmente: “D'accordo, la capisco. In questo caso, accetterò la sua richiesta e negozierò un po'. Quindi, che ne dice di... versare ogni anno il quaranta percento!?”


“Co... Cosa?” Z Ji tremò violentemente dalla testa ai piedi.


Dongfang Xiu e Zi Ji sussultarono ancora più di prima.


“Oh? Signor Zi Ji, non è ancora soddisfatto della mia proposta?” domandò Yun Che, con un lieve sorriso.


“No... No, NO!” rispose disperato Zi Ji, agitando con ansia una mano: “Quaranta percento! Va bene il quaranta percento!”


Zi Ji si sentiva distrutto e provò un intenso odio per se stesso, infuriato per il fatto che la sua prima reazione fosse davvero stata di provare a negoziare... fra tutti, aveva davvero pensato di poter negoziare con Yun Che!


“Ottimo.” Yun Che annuì con aria soddisfatta: “È solo il quaranta percento. Non è che vi ho chiesto il settanta o ottanta percento. In fin dei conti io, Yun Che, non potrei mai accettare di diventare il tipo di persona che sfrutta il proprio potere per estorcere agli altri tutto ciò che vuole. Dato che vi ho dato la mia parola, l'accordo è concluso.”


Zi Ji: “!～＠＃￥％… (MMP)”


[su_service title="Nota del Traduttore: " icon="icon: commenting" icon_color="#000000" size="16"]MMP è un insulto usato nel Sichuan che, in pratica, significa "tua madre è una prostituta"[/su_service]


Quando ebbe finito di parlare, Yun Che distese la mano sinistra e una luce verde smeraldo avvolse immediatamente tutti i membri del Palazzo Supreme Ocean affetti dal veleno diabolico. Nel giro di qualche secondo, quasi tutte le tossine nelle loro vene erano state purificate.


Coloro che erano stati avvelenati percepirono chiaramente che il dolore che li tormentava stava diminuendo e subito scomparve gradualmente nel nulla. Tuttavia, i loro corpi erano stati comunque corrosi per parecchio tempo dal veleno, perciò avrebbero avuto bisogno di un po' di tempo per guarire del tutto.


“Ringraziamo il Maestro di Asgard Yun per aver salvato le nostre vite.” in vari Venerabili ai vertici del Palazzo Supreme Ocean si alzarono in piedi per poi inchinarsi in direzione di Yun Che, ringraziandolo. Anche se avevano dovuto pagare un prezzo estremamente alto, perlomeno erano sfuggiti a quella terribile agonia e allo spaventoso spettro della morte incombente. E in questo modo, anche il resto del Palazzo Supreme Ocean si sarebbe salvato.


Inoltre, non erano Zi Ji, quindi non avevano ben chiaro cosa significasse davvero rinunciare ogni anno al quaranta percento delle entrate della Gilda dei Mercanti Luna Nera.


“Il Palazzo e gli altri vostri edifici hanno incontrato una terribile calamità, perciò devono aver subito danni piuttosto gravi.” commentò con indifferenza Yun Che: “Se tutti voi volete continuare a fluttuare sopra questo oceano blu, potete ripararli lentamente. Nel caso in cui non vogliate... la fonte dell'energia oscura nella Tana del Sovrano Diabolico Moon Slaughter più a sud ormai è scomparsa. Quindi, quella barriera che mantenevate eretta poteva essere disattivata molto tempo fa. Tutti voi non avete più alcun motivo per continuare a sorvegliare questo luogo.”


Parecchi dei Venerabili si scambiarono delle occhiate, poi il loro leader, il Venerabile Purple, si rivolse a Yun Che con le mani giunte in segno di gratitudine: “Riguardo a questa faccenda... ringraziamo il Maestro di Asgard Yun per averci informato.”


Zi Ji, che era sfuggito dalle grinfie del veleno diabolico, respirava inspirando a fondo. Abbracciò Qu Fengyi, moribonda, e si alzò in piedi. Con un'espressione profondamente addolorata e lugubre, chiese: “Maestro di Asgard Yun, questo vecchietto sa fin troppo bene di non avere il diritto di implorarla di perdonare gli errori dell'Egemone dei Mari, ma... ormai è quasi giunta la sua ora ed è destinata a perdere la vita. Perciò, Maestro di Asgard Yun, la prego di permettere a questo vecchietto di andarsene per un po' e portarla in un luogo più tranquillo...”


Qu Fengyi giaceva raggomitolata fra le braccia di Zi Ji, ricoperta di sangue, e la sua aura era ormai sottile come un capello. Non emanava più il potere e il prestigio di un tempo, né un'aura che facesse palpitare il cuore dei presenti. In effetti, Yun Che riusciva a malapena a percepire delle tracce di Energia Misteriosa nel suo corpo...


L'energia diabolica, perversa e corrosiva di Xuanyuan Wentian avevano distrutto quasi completamente la sua forza misteriosa.


Forse, in questo momento Qu Fengyi era più debole e indifesa di quanto non fosse mai stata in vita sua... ma almeno, c'era ancora un uomo che continuava a tenerla stretta fra le braccia durante quell'inferno e quell'uomo, anche se aveva dovuto sopportare l'atroce dolore causato dal veleno diabolico, non l'aveva lasciata neppure per un istante.


Persino i più potenti membri del Palazzo Supreme Ocean si ricordarono chiaramente soltanto in quel momento che i due erano marito e moglie.


Zi Ji abbracciò Qu Fengyi, con il volto simile a una fredda maschera funebre, e si allontanò camminando lentamente, con le spalle incurvate da una tristezza impossibile da descrivere. Yun Che si voltò e nella sua mente riaffiorò la disperazione che aveva provato quando tutti quegli anni prima aveva stretto fra le braccia Ling'er, in punto di morte. Poi, inspirò a fondo e chiese: “Se potessi salvarla, cosa mi daresti in cambio?”


I passi di Zi Ji si fermarono improvvisamente, come se fosse stato congelato. Poi, si voltò di scatto con grande foga e, guardando Yun Che, cadde in ginocchio. La sua voce tremava senza controllo, e rispose: “La vita... La mia vita! Se sarà disposto a salvarla, non importa cosa dovrò pagare... la vita del vecchio Zi Ji... tutto ciò che ho... accetterò qualsiasi sua richiesta... la prego... la prego, Maestro di Asgard Yun, abbia pietà e mi faccia questo enorme favore. Se io, Zi Ji, non dovessi riuscire a ripagare il mio debito in questa vita, sarei disposto a dedicare anche tutta la prossima a ripagarlo e mostrare la mia gratitudine... La prego, Maestro di Asgard Yun, abbia pietà, la salvi...”


Le labbra di Qu Fengyi, immobile fra le sue braccia, si mossero leggermente e due rivoli di lacrime scesero lentamente dai suoi occhi.


“...” Yun Che si voltò di lato, inspirando a fondo. Se tutti quegli anni prima qualcuno gli avesse detto di poter salvare Ling'er, sicuramente anche lui sarebbe stato disposto a inginocchiarsi di fronte a quella persona, a implorarla e a offrire ogni cosa in suo possesso perché la curasse...


Odiava Qu Fengyi, ma le azioni di Zi Ji avevano toccato il punto più debole di tutto il su cuore. Si avvicinò e distese una mano, dicendo in tono indifferente: “Signor Zi, per favore, si alzi. Dopotutto, sono soltanto un ragazzo, non posso ricevere tutte queste cortesie da parte sua... la faccia sdraiare per terra, la salverò.”


Zi Ji rimase con la bocca spalancata per qualche istante, stava per dire qualcosa ma alla fine deglutì in silenzio. Tremò senza controllo per un paio di secondi, poi fece sdraiare a terra Qu Fengyi con grande cura. Yun Che non fece altro che chinarsi affianco a lei, con il palmo della mano premuto contro la ferita letale sul suo petto. Si concentrò e le pure energie del cielo della terra si condensarono lentamente, roteando fra le sue dita, poi le fece scorrere interamente nel corpo di Qu Fengyi.


In breve tempo, l'energia diabolica rimasta dentro di lei si dissipò completamente e anche la sua energia vitale quasi del tutto avvizzita iniziò a riprendersi rapidamente.


Ma durante il trattamento, la persona con lo sguardo più radioso era Zi Ji. I suoi occhi si inumidirono sempre più e, mentre attendeva, strofinava disperatamente le mani contro il pavimento. Anche se era estremamente agitato, non osò fare il minimo rumore.


Prima che Yun Che sollevasse la mano dal petto di Qu Fengyi passarono seette interi minuti. Dopodiché, sospirò lievemente. Qu Fengyi aveva perso conoscenza, ma ora sul suo viso c'era una chiara tonalità rosata che prima era assente.


“Per ora, la sua vita non è più in pericolo.” disse Yun Che, con calma: “Considerando le risorse e la grandezza del Palazzo Supreme Ocean, non avrete bisogno del mio aiuto per nient'altro. Tuttavia, le sue Vene Misterioses sono gravemente danneggiate, quindi anche dopo essere guarita completamente la sua forza misteriosa scenderà al Stadio Tiranno Misterioso. Inoltre, anche se dovesse riprendere a coltivare, i suoi progressi saranno incredibilmente più lenti di prima.”


Quando Zi Ji percepì che l'aura emanata da QU Fengyi era decine di volte più intensa e robusta di prima, si inchinò profondamente verso Yun Che e gli disse con le mani giunte: “Grazie, Maes...”


“Non serve che mi ringrazi, né voglio un compenso per averla salvata.” lo interruppe Yun Che, voltandosi: “Non l'ho salvata per te. Nè l'ho salvata per lei. L'ho salvata soltanto per me. Farete meglio a sbrigarvi a portarla in luogo più adatto, dove possa riposare e riprendersi.”


Sollevando da terra Qu Fengyi, Zi Ji rispose a Yun Che, ancora di spalle, con un tono solenne: “Maestro di Asgard Yun, questo debito che io, Zi Ji, le devo... è qualcosa che non potrò mai dimenticare in vita mia!”


Quando Zi Ji ebbe finito di parlare, non perse altro tempo e portò frettolosamente Qu Fengyi via da quel luogo. Se prima era piuttosto infuriato con Yun Che per la sua crudeltà e la sua spudorata estorsione, ora in lui non c'era la minima traccia di rabbia. Le uniche sensazioni che provava nel suo cuore erano un'infinita gratitudine e un enorme sollievo.”


Anche tutti gli altri membri del Palazzo Supreme Ocean si sentivano nello stesso modo.


“Li ha colpiti con una terribile bastonata, ma subito dopo ha fatto loro un gigantesco dono... Yun Che non è potente soltanto in termini di forza misteriosa, è ancora più straordinariamente bravo a manipolare le emozioni delle persone.” commentò Dongfang Xiu con un profondo sospiro. Ma non sapeva che il motivo per cui Yun Che aveva salvato Qu Fengyi era soltanto quello di provare a riempire un certo vuoto nel suo cuore. Sicuramente, non l'aveva fatto per manipolare i sentimenti delle altre persone o qualcosa del genere.


I membri del Palazzo Supreme Ocean ora erano sani e salvi, e Yun Che si era persino mostrato incredibilmente benevolo salvando Qu Fengyi, che per ben due volte si era schierata contro di lui. Tuttavia, il Santuario Absolute Monarch era ancora prigioniero della tortura del veleno diabolico. Dopo che Zi Ji se ne fu andato, i loro sguardi divennero carichi sia di speranza che di timore per Yun Che e lo implorarono a gran voce: “Maestro di Asgard Yun, la imploriamo di avere pietà di noi e curare il veleno nelle nostre vene.”


Yun Che si voltò verso di loro e disse con un tono terribilmente freddo e indifferente: “Il Palazzo Supreme Ocean non ha ricevuto il mio aiuto senza darmi nulla in cambio, le cose non andranno diversamente per voi. Tutti voi avete visto cos'è successo. Se volete che io vi curi tutti dal veleno che vi sta corrodendo le vene, dovete propormi un buon accordo. Come minimo, deve essere qualcosa che valga quanto le vostre vite.”


Il Maestro Spirituale Nine Lamentations disse con la voce roca: “Se il nostro Palazzo Absolute Monarch potesse esserle utile in qualsiasi modo, in futuro... promettiamo che... esaudiremo ogni sua richiesta...”


“Non ho bisogno di voi.” rispose immediatamente Yun Che: “Qualsiasi cosa possa fare il vostro Santuario Absolute Monarch, io posso farla meglio. E se c'è qualcosa che non sono in grado di fare, allora di sicuro neppure il vostro Santuario è in grado di farla. Non riesco davvero a immaginare nulla per cui in futuro potrei aver bisogno del vostro Santuario.”


“Cough cough...” Huangji Wuyu avanzò leggermente, ma ogni movimento gli faceva sputare almeno due boccate di sangue. La sua aura era debole e fragile, ma riuscì a dire: “Io, Huangji Wuyu, sono pienamente consapevole di non essere degno di parlarle e ancora meno di implorarla chiedendole aiuto. Per soddisfare la sua rabbia, Maestro di Asgard Yun, sono disposto a porre immediatamente fine alla mia stessa vita, purché lei accetti di concedere al mio Santuario Absolute Monarch... la salvezza...”


“Heh, se vuoi suicidarti, sono affari tuoi. Fai pure come preferisci.” rispose Yun Che, voltandosi indifferentemente di lato: “In quanto a salvare il tuo Santuario Absolute Monarch, non capisco affatto il senso delle tue parole. Il veleno che vi sta torturando proviene da Xuanyuan Wentian, non ha niente a che fare con me. Eppure, parli come se fossi stato io a intossicarvi.”


“Cognato.” Xia Yuanba si avvicinò, chiedendo in un tono supplicante: “Anche se hanno commesso molti errori e hanno fatto cose che per te sono difficili da perdonare, in fin dei conti loro... in fin dei conti... loro sono tutti come il mio Maestro, sono tutti persone rette e virtuose. Perlomeno, non ho mai visto nessuno di loro compiere azioni malvagie. Per ottenere lo Specchio del Samsara, il Lord Sacro Imperatore... ha commesso l'unico crimine che io lo abbia mai visto commettere, che però è stata la cosa più crudele e scorretta che potesse fare...”


“Basta così, Yuanba.” Yun Che gli diede una pacca sulla spalla, dicendo: “Il Maestro Spirituale Ancient Blue è il tuo Maestro, quindi salvarlo è stato assolutamente naturale e corretto da parte mia. Ma queste persone, anche se appartengono al tuo stesso Santuario Absolute Monarch, non sono né il tuo Maestro né i tuoi discepoli. Inoltre, non molto tempo fa hanno quasi causato la mia morte, quindi non ho né il dovere né l'obbligo di salvarli.”


“Ma... Ma...” Xia Yuanba cadde subito in preda al panico, senza sapere come rispondere.


Ma in quel momento, negli occhi di Huangji Wuyu comparve uno sguardo deciso. A fatica, si rialzò in piedi usando tutte le sue forze e chiamò a sé Xia Yuanba: “Yuanba, vieni qui.”


Xia Yuanba obbedì e si diresse subito verso Hangji Wuyu, ma non appena giunse di fronte a lui si accorse che la sua espressione era incredibilmente solenne e seria. Poi, Huangji Wuyu comandò con voce tonante: “Discepolo del Santuario Absolute Monarch Xia Yuanba, inginocchiati e ubbidisci ai miei ordini!”


“Lord Sacro Imperatore.” Xia Yuanba era scioccato, ma si inginocchiò frettolosamente, senza però capire cosa stesse succedendo.


Quando tutti i membri del Santuario Absolute Monarch presenti in quel luogo videro quella scena, i loro occhi brillarono e intuirono subito cosa stava accadendo.


Huangji Wuyu sollevò la Lama Senza Filo del Caos Primordiale con la mano sinistra, mentre nella destra teneva un sigillo che risplendeva di una strana luce dorata. Quel sigillo dorato emanava un'aura particolare e antica. Portò la Lama Senza Filo del Caos Primordiale e il sigillo dorato di fronte a Xia Yuanba. Nonostante il dolore causato dal veleno diabolico, annunciò con un tono estremamente solenne: “Il Tredicesimo Sacro Imperatore del Santuario Absolute Monarch, Huangji Wuyu, con questo gesto consegna il Sigillo del Sacro Imperatore e la Lama Senza Filo del Caos Primordiale al Discepolo Xia Yuanba. Da ora in avanti, Xia Yuanba sarà il quattordicesimo Sacro Imperatore del Santuario Absolute Monarch.”


“Yuanba, prendi il Sigillo e la Lama!”


Xia Yuanba rimase a bocca aperta, con lo sguardo perso nel vuoto: “Io...”


Yun Che diede una pacca sulla schiena a Xia Yuanba: “Se ti hanno chiesto di prenderli, dovresti prenderli!”


Xia Yuanba barcollò in avanti, prendendo in mano la Lama Senza Filo del Caos Primordiale e il Sigillo del Sacro Imperatore senza quasi rendersene conto. In quell'esatto istante, tutti i membri del Santuario Absolute Monarch si inchinarono a fondo verso di lui. Persino il suo Maestro, il Maestro Spirituale Ancient Blue, si era piegato in due, inchinandosi, e tutti insieme gridarono a squarciagola:


“Porgiamo i nostri saluti al Sacro Imperatore!”
                                


                                



