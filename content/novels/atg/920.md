---
weight: 9200
title: Capitolo 920 – In Piena Luce del Giorno
pubDate: 2025-02-03T07:52:46.890Z
tags:
    - atg
---


<em>Capitolo Sponsorizzato! Grazie mille Angelo!!</em>


<em>2 in coda, 0/10 donazione</em>


<em>-Alstor</em>






“Yongan, sta attento, non avere fretta... Ah, sta attento, sta attento. Heheheh...”


Xiao Yongan stava gattonando agilmente sul lettino di legno, gridando contento. Xiao Lie era accanto a lui e lo guardava, vigile. Temeva soltanto che potesse cadere, ma mostrava comunque un ampio sorriso.


“Yongan è davvero bravo. Non ha nemmeno due mesi, ma sa già gattonare così velocemente.” disse Xiao Lingxi tenendosi il mente, mentre sorrideva allegramente al bambino. Ogni volta che Xiao Yongan la guardava, non poteva trattenersi dal mostragli un'espressione buffa e adorabile.


“Forse tra altri due o tre mesi avrà già imparato a camminare.” disse con una risata Xiao Lie. Dopotutto, Xiao Yongan non era un bambino ordinario, sua madre era la principessa della razza elfica, quindi aveva una costituzione straordinaria e un grande talento innato.


“Ah.” in quell'istante, Xiao Lie sembrò ricordarsi di qualcosa e dalle sue labbra sfuggì un lieve sospiro. Mormorò fra sé e sé, a bassa voce: “Non me ne sono quasi reso conto, ma è già passato qualche mese da quando abbiamo lasciato clan della Nuvola Vagante.”


Xiao Lingxi: “...”


“Ling'er.” disse Xiao Lie, osservando seriamente Xiao Lingxi: “Non sei più una ragazzina. Ormai è ora di cominciare a pensare al tuo matrimonio.”


“Ah?” Xiao Lingxi non si sarebbe mai aspettata che Xiao Lie parlasse improvvisamente della questione, perciò fu completamente colta alla sprovvista e rimase in silenzio, stupita. Dopo qualche secondo rispose in tono frettoloso e agitato: “Io, io, io... io non ci ho mai pensato. Mi sono sempre preoccupata soltanto di prendermi cura di te, padre.”


“Hoho.” Xiao Lie ridacchiò: “Ah, figliola mia, sei sempre stata fin troppo buona e non sei mai riuscita a smettere di preoccuparti per me. In tutti questi anni in cui ho avuto problemi di salute, sono davvero stato un fardello per te. Sono trascorsi quasi otto anni dal primo matrimonio di ChÈer, se non ti troverò alla svelta un marito temo che tua madre si arrabbierà a morte con me, anche dall'aldilà.”


“Qui nella Città Imperiale dei Demoni ci sono parecchi gentiluomini che hanno puntato i loro occhi su di te. Inoltre, ognuno di loro proviene da una famiglia straordinaria. Qualcuno di loro ha catturato il tuo interesse? Se fosse così, vuoi che tuo padre ti aiuti a farglielo capire?”


“No, no! Certo che no!” Xiao Lingxi si affrettò a scuotere la testa. Proprio mentre si chiedeva cosa dovesse fare, sbalordita e confusa, Yun Che arrivò a salutarli: “Nonno, Zietta.”


La cavalleria era arrivata, perciò Xiao Lingxi si alzò immediatamente in piedi e disse: “Piccolo Che, le tue ferite sono guarite?”


“Mi sono già completamente ristabilito e ho appena accompagnato Ling'er a fare un giro in città.” rispose sorridendo Yun Che. Poi, distese una mano verso Xiao Yongan: “Yongan, fatti abbracciare dallo zio!”


“Wahahahaha!” Non appena Yun Che si avvicinò a Xiao Yongan, una risata incredibilmente vivace e chiassosa risuonò fuori dalla porta. Massima Ambizione Al Mondo entrò spalancando la porta, con un sorriso radioso e spensierato. Teneva in mano un piccolo cavallo di legno: “Mio adorato nipotino, il tuo nonno è venuto a trovarti. Guarda che bel regalo che il nonno ti ha portato oggi!”


La voce di Massima Ambizione Al Mondo poteva essere descritta come “assordante”. Quando la sentì, Xiao Yongan smise di gattonare, le sue labbra si incurvarono per un istante, ma subito dopo cominciò a strillare strofinandosi gli occhi.


Numero Sette Al Mondo lo sentì piangere e si precipitò al volo nella stanza. Prese Xiao Yongan fra le braccia e cominciò immediatamente a coccolarlo e cullarlo. Non si dimenticò però di sgridare prontamente Massima Ambizione Al Mondo: “Padre! Questa è già l'ottava volta! Ti ucciderebbe stare zitto quando vieni a trovarci!?”


“...” Massima Ambizione Al Mondo rimase in silenzio, terribilmente in imbarazzo. Ridacchiò timidamente guardando Xiao Lie, poi disse: “Ah, vecchio amico, ho davvero una pessima memoria... Oh, oh, oh, mio adorato nipotino, non piangere, non piangere. Il tuo nonno promette che la prossima volta farà meno rumore.”


Yun Che rise di cuore e scosse la testa, osservando la scena. Poi, si avvicinò a Xiao Lingxi e si fermò al su fianco, dicendo: “Zietta, andiamo fuori un attimo. C'è una cosa di cui vorrei parlarti.”


Quando i due uscirono dal cortile, Yun Che notò che Xiao Lingxi era piuttosto agitata e le chiese in tono sospettoso: “Lingxi, c'è qualcosa che ti turba?”


“Mio padre, ecco... credo che abbia nostalgia di casa.” rispose Xiao Lingxi, piuttosto dispiaciuta.


“Nostalgia di casa, huh...” disse Yun Che, annuendo: “A dire il vero, anche io me ne sono accorto. Il Nonno è sempre stato profondamente legato a clan della Nuvola Vagante e stavolta ha dovuto lasciarla per vivere in luogo così lontano, per così tanto tempo.”


Yun Che qualche anno prima aveva portato Xiao Lie anche alla Città Imperiale Ventoblu, dove Cang Yue stessa lo aveva ospitato. Tutto, lì, era cento volte migliore che nella piccola clan della Nuvola Vagante, ma alla fine non si era fermato a lungo e aveva insistito a voler tornare a clan della Nuvola Vagante... anche se in quel luogo, per lui c'erano molti brutti ricordi. Ora era rimasto per qualche mese nella Città Imperiale dei Demoni e, anche se aveva cercato di fare del suo meglio per nasconderlo, Yun Che capiva chiaramente che di giorno in giorno aveva sempre più nostalgia di casa.


Era come se ci fosse qualcosa che gli impediva di lasciare clan della Nuvola Vagante.


“A dire il vero... mio Padre non è proprio affezionato a clan della Nuvola Vagante, piuttosto sarebbe più corretto dire che non riesce a dimenticare mia madre.” rispose Xiao Lingxi a bassa voce.


“Tua madre?” chiese Yun Che, sorpreso.


Xiao Lingxi non aveva mai conosciuto sua madre, perché era morta poco dopo la sua nascita. Forse Yun Che la aveva vista qualche volta, ma all'epoca aveva soltanto un anno quindi non si ricordava affatto di lei. Non ricordava nulla, neppure una sagoma sfocata.


“Anche se non ho mai conosciuto mia madre, so che il rapporto fra i miei genitori era eccezionale. Mio padre ha custodito con cura tutto ciò che mia madre ci ha lasciato dopo la sua morte. Quasi ogni giorno osserva quegli oggetti e tutte le volte che va a visitare la tomba di mia madre, rimane fermo e le parla per molto tempo. Inoltre, anche dopo tutti questi anni, non ha mai pensato neppure per un istante di risposarsi...”


“...” Yun Che in realtà sapeva bene tutto questo e, dentro di sé, era anche sicuro che se non avesse dovuto prendersi cura del piccolo Yun Che e di Xiao Lingxi, appena nata, Xiao Lie probabilmente si sarebbe lasciato morire con lei. Quando Yun Che era diventato famoso in tutto il mondo e Xiao Lingxi era certa di poter vivere una vita spensierata e senza pericoli, dentro di lui era nato un fortissimo desiderio di morire... perché non aveva più nulla per cui preoccuparsi, perciò avrebbe finalmente potuto raggiungere la sua amata nell'aldilà. Se non fosse stato per Yun Che, che aveva convinto Xiao Yun a mettere incinta Numero Sette Al Mondo, Xiao Lie non si sarebbe salvato, siccome ormai aveva deciso di morire. Anche se le sue capacità mediche fossero state dieci volte maggiori, Yun Che non avrebbe potuto salvare qualcuno che non voleva essere salvato.


Si poteva immaginare facilmente quanto fosse profondo l'amore di Xiao Lie per la sua defunta moglie.


“Il motivo principale per cui mio padre è così legato a clan della Nuvola Vagante è che quella è la città dove ha vissuto con mia madre, quindi lì ci sono tutti i ricordi che loro due hanno condiviso. Ma al tempo stesso, non vuole lasciare Xiao Yongan, anche se entrambi i suoi genitori vivono qui. Ahh... cosa dovremmo fare?” continuò Xiao Lingxi, scuotendo la testa con una certa frustrazione.


“Non preoccuparti, presto questa faccenda sarà risolta.” Yun Che, al contrario di quello che lei si aspettava, aveva un'espressione estremamente sicura di sé: “Tra dodici giorni, la Formazione Profound di teletrasporto fra il continente del Cielo Misterioso e l'Illusory Demon Realm sarà pronta. Inoltre, probabilmente la gente nel continente del Cielo Misterioso si sta occupando anche di costruire una Formazione Profound di Teletrasporto a clan della Nuvola Vagante stessa. Quando sarà tutto pronto, se il Nonno vorrà spostarsi liberamente fra le due città, sarà facile come bere un bicchiere d'acqua.”


“Ah?” Xiao Lingxi emise un sorpreso grido di gioia: “Dici davvero?”


“Certo che sì.” rispose Yun Che, con un sorriso allegro: “Non importa quello che si dica, quelle che se ne stanno occupando sono le cinque più grandi potenze del continente del Cielo Misterioso. Se non riuscissero neppure a portare a termine un compito così semplice, allora per tutto questo tempo sarebbero stati stupidi a tenere da parte tutte le risorse che hanno accumulato nel corso degli anni.”


“Fantastico!” il problema che la tormentava era stato risolto in un istante, quindi Xiao Lingxi divenne immediatamente vivace e gioiosa. Poi, pensò improvvisamente a quello che Yun Che le aveva detto poco prima: “Oh giusto, Piccolo Che, prima hai detto che vorresti parlarmi di qualcosa. Di cosa si tratta?”


“Mn...” Yun Che ci pensò per un po' e alla fine decise di essere diretto e dire tutto apertamente: “Qualche mese fa, Xuanyuan Wentian ha usato un metodo speciale per impossessarsi del corpo di Fen Juechen. Da allora, entrambe le loro anime hanno continuato a esistere in un solo corpo. Quindi, quando Xuanyuan Wentian è morto... anche Fen Juechen è morto.”


“...” Xiao Lingxi abbassò lo sguardo e la sua espressione divenne piuttosto triste e solenne: “A dire il vero, avevo già intuito che questo fosse successo. Non so perché il destino sia stato così crudele con il Fratellone Fen. Anche se sembrava davvero spaventoso, in realtà non era una cattiva persona. Al contrario, in molte situazioni è stato molto più gentile di quasi tutti gli altri.”


“Quando mai il destino non è stato crudele con qualcuno?” domandò Yun Che, con un tono piuttosto deluso e frustrato, ma subito dopo la sua voce tornò normale: “In effetti, non era soltanto malvagio, ma da qui a dire che fosse gentile... credo che tu sia l'unica persona in tutto il mondo a pensarla così.”


“Ah?” la bocca di Xiao Lingxi si spalancò dallo stupore: “Ma io sono davvero sicura che il Fratellone Fen fosse molto gentile. Quando eravamo ancora completi estranei, mi ha salvata. Dopodiché, non solo ha salvato clan della Nuvola Vagante, l'ha persino protetta per molto tempo. All'inizio desiderava così disperatamente di poterti uccidere, Piccolo Che, ma alla fine ha accettato persino di rinunciare alla sua vendetta. E poi, è stato lui a salvarci ancora una volta nella Regione del Ghiaccio Estremo.”


Yun Che la guardò, poi le disse sinceramente: “A dire il vero, tutto questo non aveva nulla a che fare con il suo essere gentile oppure no. Anzi, ha fatto tutte queste cose perché... ti amava.”


Ah?” i meravigliosi occhi di Xiao Lingxi si spalancarono e subito dopo dalle sue labbra sfuggì improvvisamente una risatina appena accennata.


“Stai davvero ridendo.” commentò Yun Che, alzando le spalle: “Sapevo che non mi avresti creduto.”


“Come se potessi crederti.” disse Xiao Lingxi: “Come avrebbe potuto il Fratellone Fen innamorarsi di me... No, no, ti sbagli. Con il suo cuore freddo come il ghiaccio, il Fratellone Fen non avrebbe assolutamente mai potuto innamorarsi di una donna.”


“Ecco perché te l'ho detto. Ormai sei così grande, eppure sei ancora ingenua come una bambina.”


La frammentazione della sua anima, causata dalla tecnica proibita attraverso la quale si era reincarnato, aveva reso Fen Juechen estremamente solitario e intransigente. Era incredibilmente orgoglioso, e Yun Che lo aveva visto coi suoi occhi al Palazzo Misterioso Ventoblu. Se avesse odiato qualcuno, sarebbe stato un odio estremo e viscerale. Ma allo stesso modo, se avesse amato qualcuno lo avrebbe amato con tutto se stesso.


Xiao Lingxi era riuscita, secondo lei grazie ai suoi metodi, a liberare Fen Juechen dall'odio per Yun Che. Ci era riuscita, ma non sapeva che questo non aveva nulla a che fare con le sue parole brillanti e convincenti. Ci era riuscita soltanto perché era l'unica persona al mondo che Fen Juechen sarebbe stato disposto ad ascoltare.


Ecco perché lui non uccideva crudelmente persone innocenti senza motivo, nonostante fosse stato cambiato dall'Energia Misteriosa Oscura. Ecco perché aveva protetto clan della Nuvola Vagante e li aveva salvati nella Regione del Ghiaccio Estremo... tutto questo non aveva a che fare con la sua gentilezza o la sua malvagità. Al contrario, aveva fatto tutto questo soltanto per una persona, per Xiao Lingxi.


Xiao Lingxi non aveva mai capito davvero Fen Juechen, perché di fronte a lei e di fronte a tutti gli altri era due persone completamente diverse.


Per quanto un uomo fosse forte, sicuramente nella sua vita ci sarebbe stata una donna che sarebbe diventata la sua più grande debolezza. Xiao Lingxi era il punto debole di Fen Juechen, ma al tempo stesso gli aveva permesso di guadagnarsi la salvezza alla fine della sua vita, sebbene prima avesse sacrificato la sua intera anima all'oscurità. Perlomeno, quando la sua anima si era dissipata in lui non c'erano state traccie di odio o follia. Al contrario, era scomparso con una tranquillità eccezionale e una grande pace interiore.


Tuttavia, Xiao Lingxi era completamente all'oscuro di tutto questo.


“Ingenua come una bambina?” le guance di Xiao Lingxi si gonfiarono, e disse imbronciata: “Ah, razza di maleducato, sono la tua Zietta, sai? Di fronte a me, sei tu a essere un bambino.”


“Soltanto quando siamo di fronte al Nonno sei la mia Zietta. Ma in questo preciso istante, tu sei soltanto la mia Lingxi.”


Yun Che si voltò improvvisamente e abbracciò Xiao Lingxi. Mentre lei squittiva, scioccata, lui la spinse contro il muro lì accanto e si appoggiò lentamente al suo soffice petto.


“Ahh – Piccolo Che, cosa... cosa stai facendo...”domandò innervosita Xiao Lingxi, tentando di indietreggiare senza rendersene conto.


Yun Che avvicinò lentamente il suo viso a quello di Xiao Lingxi e sussurrò dolcemente al suo orecchio: “Quando poco fa sono entrato nella stanza, ho sentito il Nonno parlarti del tuo matrimonio sai? Non dirmi che... hai intenzione di sposare qualcun altro, vero?”


“...sì, esatto.” Xiao Lingxi fece roteare all'indietro i suoi bellissimi occhi, poi disse con un'espressione sincera: “Ormai ho compiuto ventitré anni. Se non mi sposerò al più presto, non mi vorrà davvero più nessuno.”


“Non puoi!” l'espressione di Yun Che divenne molto seria: “Non hai il permesso di sposare nessun altro! Non hai neppure il permesso di innamorarti di qualcun altro!”


“Umpf.” Xiao Lingxi voltò lo sguardo e rispose senza guardarlo: “Quindi non ho il permesso di sposare nessun altro, eh? Allora mi sposerai?”


Allora mi sposerai? – Otto anni prima, aveva pronunciato le stesse identiche parole il giorno del suo matrimonio con Xia Qingyue. Tuttavia, i sentimenti espressi da quelle parole avevano ormai da tempo subito un lieve cambiamento.


“Se tu non fossi la mia Zietta, ti sposerei di sicuro.” rispose Yun Che, sorridendole leggermente e guardandola negli occhi... proprio quel giorno, lui e Xiao Lingxi erano rimasti tutta notte a guardare le stelle, appoggiati l'uno all'altra, anche se era la sua prima notte di nozze con Xia Qingyue. Quella volta Yun Che non era riuscito a trattenersi e a nascondere le sue emozioni, facendo prontamente quella promessa.


“...” Xiao Lingxi non aveva mai dimenticato quelle parole. Fissò Yun Che con lo sguardo perso nel vuoti e i suoi occhi si inumidirono rapidamente.


“E ora, tu non sei più la mia Zietta, ma la mia Lingxi.” disse Yun Che, sorridendo lievemente.


Xiao Lingxi si morse debolmente il labbro inferiore e tremò delicatamente: “Quindi, avrai il coraggio di dire al Nonno che vuoi sposarmi?”


“Non oserei mai...”


“Lo sapevo che non ne avresti avuto il coraggio.” disse Xiao Lingxi, quasi sussurrando.


“Non oserei mai farlo subito, è vero, ma presto...” proseguì Yun Che, con un misterioso e quasi impercettibile sorriso sulle labbra: “Molto presto potrò dire una cosa del genere al Nonno, apertamente e coraggiosamente.”


“Ah?” i bellissimi occhi di Xiao Lingxi brillarono: “Molto presto?”


“Mn, molto, molto presto. Ma...” gli occhi di Yun Che assunsero un'espressione minacciosa per un breve istante: “Per ora, devi capire con assoluta chiarezza una cosa.”


“Ah? Di cosa si...”


“Ovvero, devo essere sicuro che tu ti ricordi che... non sono un bambino!”


“Ahh –” proprio mentre un gridolino stupito le sfuggiva dalla bocca, Yun Che baciò con decisione le sue labbra profumate. Tutte le sue grida divennero immediatamente piagnucolii impercettibili. All'inizio, continuò senza rendersene conto a cercare di sfuggirgli, ma poi oppose sempre meno resistenza e alla fine si sciolse, appoggiandosi interamente al petto di Yun Che. Chiuse delicatamente i suoi meravigliosi occhi e gli lasciò fare ciò che voleva.


Yun Che sollevò leggermente una mano e, con estrema abilità e familiarità, slacciò la sua cintura e i bottoni di giada dei suoi vestiti. La sua mano serpeggiò all'interno della sua veste, fiondandosi immediatamente oltre la sua biancheria. Risalì dalla sua vita sottile e slanciata, per poi afferrare una soffice, morbida e delicata collina di neve.


“Nn...” dalle labbra di Xiao Lingxi sfuggì un singhiozzo stupito e i suoi occhi si spalancarono. Quel luogo era pur sempre uno dei piccoli sentieri che attraversavano la tenuta della Famiglia Yun, perciò la luminosa e affascinante luce del sole li illuminava. Non si sarebbe mai aspettata che Yun Che osasse spingersi a tanto in quel luogo. Si liberò in fretta dalle labbra avide di Yun Che, ansimando, e le sue sopracciglia sottili e delicate tremarono dal nervosismo. Ma non riuscì a sfuggire alla mano demoniaca che stava vagando indecentemente all'interno della sua biancheria. La sua coppia di morbide e innevate colline di giada, che di solito non toccava neppure lei, tanto era timida, erano diventate i giocattoli di quella mano lussuriosa, che le massaggiava e pizzicava in vari modi.


“Dimmi, dirai ancora che sono un bambino?” le sussurrò Yun Che in un orecchio.


Xiao Lingxi appoggiò completamente tutta la sua faccia contro il suo petto, rossa in viso. Non osava guardare Yun Che negli occhi, e dalle sue labbra si sentì un piagnucolio simile a quello di un piccolo e indifeso animaletto: “Piccolo Che... Sei... Sei diventato così... così cattivo... Ahh!”


Mentre lei si lasciava sfuggire un altro gridolino di stupore, Yun Che sollevò la sua biancheria, esponendo immediatamente i suoi seni all'aria. Anche se non erano pieni e voluminosi, erano comunque brillanti e perfetti come la giada; sembrava che Xiao Lingxi avesse due luminose ciotole di giada sul petto.


“Ahhh... Non...” Xiao Lingxi si coprì i seni con le mani, arrossendo e guardandosi intorno con ansia: “Ci... ci vedrà qualcuno...”


Come avrebbe potuto qualcuno sfuggire alla percezione spirituale di Yun Che? Sogghignò come un lupo affamato di fronte a un piccolo agnello innocente: “Non preoccuparti. Se qualcuno osasse guardare, non avrei altra scelta se non cavargli gli...”


Prima ancora che finisse di parlare, avvertì improvvisamente uno sguardo alle sue spalle, che dopo averlo visto scivolò subito oltre. Si voltò di scatto, come un fulmine, guardando il cielo alle sue spalle. Una ragazza piccola e graziosa fluttuava in silenzio nel cielo, guardandolo senza alcuna espressione sul volto. La sua lunga veste dai colori dell'arcobaleno brillava con una luce caleidoscopica e il sole nascente alle sue spalle creava meravigliosi giochi di luce su di essa.


La Piccola Imperatrice Demoniaca!


“Ahhhh!”quando Yun Che si voltò di scatto, anche Xiao Lingxi vide la Piccola Imperatrice Demoniaca e gridò subito, allarmata. In preda al panico, si tirò giù i vestiti, coprendosi, e il rossore sul suo volto si diffuse fino al suo collo. Si vergognava così tanto ed era così mortificata da sembrare sul punto di scoppiare a piangere.


In vita sua, non si era mai sentita così in imbarazzo. Era stata violata da Yun Che in piena luce del giorno... e qualcuno li aveva addirittura scoperti.


“Caiyi, sei... venuta.” Yun Che si voltò, cercando di mantenere sul proprio volto un grande sorriso: “Haha... oggi è davvero... una bellissima giornata, non trovi?”


I suoi vestiti e la sua biancheria erano già di nuovo al loro posto, ma Xiao Lingxi non riusciva a calmarsi, perciò aveva ancora entrambe le mani sulla parte anteriore della veste. Non osava guardare negli occhi la Piccola Imperatrice Demoniaca. Abbassò molto lo sguardo, ma nonostante tutto non si dimenticò di allungare una mano per pizzicare con forza la vita di Yun Che.


“Voi due... avete chiaramente qualcosa di molto importante da dirvi... io... andrò via un attimo.”


Detto questo, Xiao Lingxi praticamente scappò via dalla scena del crimine, con ancora le braccia incrociate sul petto per proteggersi.


Piccola Imperatrice Demoniaca: “...”


“Ecco... Io e Lingxi...”


“Non c'è bisogno di spiegare.” proprio quando Yun Che aprì bocca, la Piccola Imperatrice Demoniaca lo interruppe bruscamente, dicendo con freddezza: “Non è che siamo tutti degli idioti. Credevi davvero che non lo sapessimo?”


“Eh...” mormorò Yun Che, con un'espressione da stupido sul volto.


“Oggi sono venuta per parlarti di due cose.” la Piccola Imperatrice Demoniaca non sembrava diversa dal solito, ma Yun Che percepiva una lieve traccia di rabbia nella sua voce: “La prima è il punto in cui costruire la Formazione Profound di teletrasporto. Ho deciso di farla erigere nel cortile esterno della tenuta della Famiglia Yun. Avevo preso in considerazione molti altri posti, ma questa è l'unica che mi è sembrata adatta e che non mi farà preoccupare.”


Yun Che ci pensò per qualche secondo, poi annuì con decisione: “Mn, esatto, esatto. Ah, la mia cara mogliettina Caiyi dopotutto è pur sempre la più intelligente di tutti.”


“La seconda questione di cui voglio parlarti...” disse la Piccola Imperatrice Demoniaca, distogliendo lo sguardo: “Ormai le tue ferite sono più o meno guarite, quindi da domani in poi farai meglio a tornare ad abitare nel Palazzo Imperiale dei Demoni!”


“Heh heh.” Yun Che ridacchiò, volando a fianco della Piccola Imperatrice Demoniaca: “Caiyi, sapevo che ti sarei sicuramente mancato anche stavolta. Stavo giusto per dire a mio padre e a mia madre che sarei tornato a vivere a Palazzo... Oh, esatto, vorrei portare con me anche Ling'er. Quindi da stanotte in poi, permetti anche a lei di stare nel Palazzo Imperiale dei Demoni, ok?”


“...” la Piccola Imperatrice Demoniaca lo squadrò per un istante: “Non hai ancora spiegato una cosa a nessuno di noi. Qual è di preciso il tuo legame con Ling'er?”


“Ecco...” Yun Che balbettò, senza sapere come rispondere: “Non è che non voglio spiegarvelo. È solo che è molto difficile da spiegare. Quando tutto sarà sistemato, troverò il momento adatto e vi spiegherò tutto. Per ora, la cosa più importante è che Ling'er ti curi dalla situazione che sta mettendo in pericolo la tua vita. Questo è anche il motivo per cui voglio che resti a Palazzo con noi.”


“?” la Piccola Imperatrice Demoniaca inarcò le sopracciglia. Era chiaro che si stesse chiedendo perché Ling'er avrebbe dovuto vivere a Palazzo per curarla. Ma non indagò ulteriormente.


“Ah giusto, Caiyi, stavo per andare nella Valle del Fulmine e del Fuoco del Corvo Dorato. Vuoi venire con me?” chiese Yun Che, con un tono apparentemente serio, ma subito dopo le sue braccia avvolsero senza preavviso il petto della Piccola Imperatrice Demoniaca e strinse forte i suoi seni.


“Nnnn...” la Piccola Imperatrice Demoniaca si lasciò sfuggire un versetto che non avrebbe mai fatto sentire a nessuno eccetto Yun Che. Cercò prontamente di sfuggire alla sua stretta, guardandosi intorno con agitazione. Poi, sbuffò leggermente, come se fosse infastidita, ma sembrando in realtà eccessivamente adorabile e dolce, per poi volare via. La sua unica paura era che gli istinti bestiali di Yun Che esplodessero del tutto, facendola finire come Xiao Lingxi.


Quella sensazione di morbido e di calore rimase sul palmo della mano di Yun Che per parecchio tempo prima di sparire. Si guardò le dita e mormorò fra sé e sé: “La Rugiada di Giada Celeste è davvero degna della sua fama. I risultati si fanno sempre più evidenti. Mn... dovrei elaborare uno stratagemma per farne prendere un po' anche a Xiao Lingxi...”
                                


                                



