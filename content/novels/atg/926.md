---
weight: 926
title: Capitolo 926 – Il ritiro della Mano Illusoria
pubDate: 2025-02-03T07:52:46.891Z
tags:
    - atg
---


<em>Capitolo regolare, 0 in coda, 0/10 donazione
-Schadenfreude</em>


Fulmine nero...


Nessuna ferita...


Una gravidanza che era durata tredici mesi?!


.....


"Giovane maestro? Giovane maestro!"


Yun Che alzò la testa e si riprese dal suo stupore. Secondo la sua conoscenza della via del profound, non sarebbe dovuto esistere un fulmine nero. Inoltre non sarebbe potuta accadere nemmeno una gravidanza di tredici mesi e, anche se fosse successo, il neonato non sarebbe stato normale... ma dopo la nascita, Xiao Lingxi era stata sempre in salute e Yun Che non l'aveva mai vista ammalarsi mentre cresceva.


"Ah, così la nonna è mancata a causa di questo." Mormorò Yun Che pieno di sospetto. Dato il livello che aveva raggiunto, non sarebbe dovuto accadere nulla che andasse oltre i limiti della sua conoscenza. Se Xiao Hong aveva detto la verità, allora non avrebbe potuto spiegare né il fulmine nero, né la gravidanza di tredici mesi.


Proprio come era stato stupefatto dai cinquanta chili di Cristalli Purple Veined Divine trovati in questo posto.


"Sì." Disse Xiao hong per poi sospirare. "Tuttavia il maestro non ha detto a nessuno della questione. Dopotutto la gente avrebbe pensato che la Signora fosse stata colpita da un fulmine a causa dell'ira del cielo. Dopodiché la signora è morta e il maestro ha annunciato che la sua malinconia l'aveva fatta ammalare e che era mancata per la tristezza. Tuttavia non è più tornato in quel posto. Questo era anche il motivo per cui non ha mai permesso a te o alla signorina di avvicinarsi a questo posto."


"...Capisco." Disse Yun Che annuendo lievemente. "Nonno Hong, grazie per avermi detto tutto questo."


"Ohoh." Xiao Hong ridacchiò. "Da quando il maestro è tornato, sta molto meglio e sorride sempre. Questo mi ha dato un grande sollievo, quindi penso che sia meglio che non menzioni le questioni riguardo alla signora di fronte a lui, per evitare di riaprire vecchie ferite."


"Mn, capisco." Rispose Yun Che.


Xiao Hong andò ad est per continuare a cercare quelle orchidee elusive. Yun Che rimase nello stesso posto per molto tempo. Ripensò alle parole di Xiao Hong, ma non riuscì a trovare una spiegazione per questi eventi. Alla fine sospirò e mormorò: "Vabbè, è qualcosa che è accaduto più di venti anni fa, chissà cos'è successo esattamente allora. Il fulmine color nero... è estremamente probabile che il fulmine ci abbia giocato un brutto scherzo. Una gravidanza di tredici anni... l'unica possibilità è che abbiano pensato per errore che fosse incinta per i primi tre mesi."


A Yun Che venne in mente questa spiegazione e non ci pensò ulteriormente. Dopotutto era qualcosa che era accaduto oltre venti anni fa e i morti sarebbero rimasti comunque tali. Inoltre Xiao Lingxi era cresciuta senza problemi, quindi anche se avesse continuato a pensare al passato, non solo non sarebbe riuscito a capire cos'era accaduto, ma sarebbe stato completamente inutile.


Yun Che tirò fuori il suo talismano mentre tornava a clan della Nuvola Vagante e recuperò un'impronta di trasmissione del suono registrata anni fa.


"Hua Minghai, dove sei ora?"


Passarono solo pochi secondi prima che la giada di trasmissione del suono ronzasse e risuonasse la risposta di Hua Minghai. Una voce piena di emozione riecheggiò dalla giada: "Yun Che... fratellone, sei davvero tu? Non... non sto sognando, vero?"


"Naturalmente sono io. Dove sei ora?"


"Sono... sono da qualche parte a nord della città della Divina Fenice, sono a meno di cinque chilometri dalla città." La sua voce era piena di emozione.


"La regione a nord della città della Divina Fenice?" Yun Che alzò le sopracciglia, si fermò a mezz'aria e rispose immediatamente: "Resta dove sei, ti troverò immediatamente... e ti darò anche un regalo quando passerò."


Dopo che mise da parte la giada di trasmissione del suono, Yun Che tornò velocemente a clan della Nuvola Vagante e prese una certa persona da Luo Chi. Dopodiché salì nell'Arca Primordiale Misteriosa per dirigersi nell'area a circa cinque chilometri di distanza dalla porta settentrionale della città della Divina Fenice.


Anche se non aveva visto Hua Minghai per molto tempo, la sua aura era ancora famigliare per Yun Che. Individuò la posizione di Hua Minghai nel momento in cui apparve e discese dal cielo atterrando di fronte a lui.


Hua Minghai non si era ancora ripreso dall'ondata di emozioni che lo avevano sconvolto quando aveva ricevuto il messaggio di Yun Che; stava ancora stringendo la giada di trasmissione tra le mani. Quando però vide Yun Che apparire all'improvviso, tremò e quasi fece cadere la giada di trasmissione del suono. Dopodiché disse con emozione: "Fratellone Yun!! Tu... Io... Ah... Ah! Xiaoya, vieni velocemente! Sbrigati e porgi i tuoi rispetti all'uomo che ci ha salvato!"


Proprio come quando Yun Che lo aveva incontrato in precedenza, Hua Minghai aveva un doppio strato di travestimento. Una donna elegante e dall'aspetto gentile era accanto a lui. Il suo sguardo era limpido e brillante e dal suo corpo non trapelava alcuna debolezza. Dopo che sentì le parole di Hua Minghai, avanzò frettolosamente e cercò di inchinarsi in segno di rispetto: "Ru Xiaoya ringrazia davvero il fratellone Yun Che per avermi salvato la vita..."


"Coff..." Yun Che alzò frettolosamente una mano, fermò i movimenti dei due con un filo di Energia Misteriosa. Dopodiché disse con un'espressione esasperata: "Mascalzone! Tutti quegli anni fa eri intrepido e facevi lo spaccone, ora invece ti comporti così timidamente?"


"Ahahahah." Hua Minghai rise fragorosamente e con spensieratezza. "Naturalmente sarei impavido di fronte agli altri. Sono anche entrato e uscito diverse volte dal setta della Divina Fenice, ma il fratellone Yun è diverso. Ora sei la persona più potente della storia del continente, anche i Quattro Grandi Luoghi Sacri sono ai tuoi piedi... Fiuu, non avrei mai pensato che la persona che ho incontrato nella città della Divina Fenice in passato sarebbe diventata un pezzo grosso. Ah, la mia sconfitta di allora è stata proprio giustificata."


"Come può essere solo giustificata? Sarà l'onore più grande che potrai sfoggiare per tutta la vita." Disse con un gentile sorriso la donna.


"Eheheh, ma natur..." Hua Minghai stava per sorridere, ma si irrigidì all'improvviso. Perché si era reso conto di chi aveva portato Yun Che. Anche se la sua espressione non mostrava la minima magnificenza e autorità... Hua Minghai lo aveva riconosciuto.


"Ye... Xuan... GE!!" L'espressione di Hua Minghai divenne sinistra, un'energia incredibilmente malevola si irradiò dal suo sguardo. Strinse i pugni e, quando gridò, la sua compagna sussultò e afferrò il suo braccio.


Yun Che lanciò Ye Xuange ai piedi di Huan Minghai per poi dire: "Ye Meixie è già morto così come gli Emissari Divini e tutti gli altri Anziani. Rimane solo questo Ye Xuange perché hai detto che in passato era la persona che desideravi uccidere di più. La sua forza misteriosa è stata distrutta, quindi puoi farne quello che vuoi. La Sala Sun Moon Divine presto scomparirà dal continente del Cielo Misterioso, quindi non devi preoccuparti delle conseguenze."


Yun Che aveva fatto uno sforzo in più per consegnare Ye Xuange non solo a causa delle parole che aveva detto Hua Minghai allora...  ma perché era qualcuno che non era disposto a lasciare dei conti in sospeso, aveva usato questo Ye Xuange per ricambiare il favore che gli aveva fatto il ladro dandogli la tecnica del Fulmine Illusorio. Dopotutto questa abilità gli era stata di grande aiuto e gli aveva salvato la vita molte volte.


"Fratellone Yun... Io..." Huan Minghai alzò la testa, era stato così sopraffatto dall'emozione che non seppe cosa dire. Ye Xuange che era crollato a terra, cercò di alzare la testa per guardare Hua Minghai. Si dimenò e disse scontento: "Tu... chi sei... che ostilità... avevo con te?"


"Che ostilità?" Hua Minghai rivelò uno sguardo incredibilmente cupo e feroce: "Vecchio malvagio, ti ricordi ancora del nome Hua Guhuan?!"


"Ah..." Ye Xuange si irrigidì quando si ricordò di quel nome: "Sei... sei... la Mistica Mano Illusoria, Hua Minghai!"


"Esatto, sono io!" Hua Minghai rimosse il suo travestimento e mostrò il suo vero aspetto. "Per rubare la tecnica del Fulmine Illusorio, la tua Sala Sun Moon Divine ha perseguitato il mio clan divino dei ladri per molte generazioni. Inoltre i miei genitori sono morti miserabilmente per mano tua, vecchio malvagio... e ora il clan divino dei ladri si è ridotto ad una sola persona! Me! Hua Minghai! Tutti quegli anni fa mia moglie è stata colpita dal tuo veleno freddo ed è quasi morta... Ho sempre desiderato ardentemente di farti a pezzi! E oggi finalmente sei caduto nelle mie mani!!"


Mentre gridava con furia, Hua Minghai scagliò un pugno sulla testa di Ye Xuange. Come poteva il vecchio sopportare un colpo del genere? Roteò gli occhi e svenne all'istante.


"Cosa farai di lui ora?" Chiese Yun Che. Sembrava che Hua Minghai non avesse intenzione di ucciderlo subito.


Hua Minghai calpestò le gambe di Ye Xuange con rabbia per poi sussultare e dire: "Ucciderlo semplicemente sarebbe un trattamento troppo leggero. Lo riporterò nella mia città natia e userò il suo sangue come sacrificio per gli spiriti di mio padre e mia madre."


"Mn." Yun Che annuì per poi dargli un medicinale. "Questa è una Pillola del Signore. Una volta che la tua forza misteriosa raggiungerà il picco dello Stadio Imperatore Misterioso, ti permetterà di avanzare velocemente e di diventare un Signore."


Hua Minghai rimase a bocca aperta. In quanto Mistica Mano Illusoria che aveva toccato innumerevoli e rari tesori, come poteva non sapere quanto fosse preziosa una pillola medicinale in grado di fare avanzare al Stadio Tiranno Misterioso? Non stese la mano per prenderla, invece scosse la testa e disse: "Fratellone Yun, mi hai permesso di esaudire il mio desiderio di vendetta e non posso già ripagarti per questo. Come posso ricevere anche qualcosa di così prezioso?"


"Non ti preoccupare. È qualcosa di molto comune per me, ne ho ancora mille." Disse Yun Che con un lieve sorriso.


Hua Minghai scosse la testa anche dopo aver sentito queste parole. Strinse la donna al suo fianco e la sua espressione divenne più calma e serena: "Credo che sia comunque meglio non sprecare un oggetto così prezioso con me. Perché d'ora in avanti il nome della Mistica Mano Illusoria non dovrebbe più risuonare nel continente del Cielo Misterioso."


"Oh?" Yun Che fu stupito da questa dichiarazione. "Che sia..."


Hua Minghai e la donna accanto a lui si scambiarono un'occhiata e sorrisero: "I miei nonni e i miei genitori sono stati uccisi uno dopo l'altro e ora il nostro clan divino dei ladri ha solo un erede. Quindi rimane solo la nostra reputazione, in realtà non esistiamo nemmeno più. Dopo tutte le disgrazie che abbiamo passato, ho già capito cosa voglio fare. Per radunare cristalli profound per sostenere Xiaoya, ho rubato e saccheggiato da ogni posto. Ora è il momento di ripagare i miei debiti. Inoltre il mio Fulmine Illusorio ha ottenuto il successore più incredibile della storia, quindi non ho gettato disgrazia sull'onore e sulla gloria del mio clan."


Yun Che tenne la Pillola del Signore e annuì sorridendo: "Va bene anche questo. Recuperare ciò che si è perso permette alle persone di capire molte cose. Anche se sei il successore del clan divino dei ladri, forse una vita pacifica sarebbe più adatta per te."


"Tuttavia, la mia impronta di trasmissione del suono non cambierà. Se il fratellone Yun mi darà mai un ordine, risponderò sicuramente alla chiamata e non esiterò minimamente ad esaudirla." Disse Hua Minghai giurando solennemente.


"Sarebbe meglio se dedicassi più attenzione alla linea del tuo clan divino dei ladri."


Disse Yun Che ridendo. Salutò Hua Minghai per poi allontanarsi volando.


"Fratellone Yun... non ti dimenticherò mai!!" Il grido di Hua Minghai risuonò dietro di lui.


La sua voce divenne sempre più distante. Gli angoli della bocca di Yun Che si arricciarono mentre mostrava un sorriso contento e tranquillo. In quanto solo successore del clan divino dei ladri, aveva scelto di rinunciare al nome di cui era sempre stato orgoglioso per la sua amata moglie che aveva rischiato di perdere per sempre. Si sarebbe ritirato in isolamento e avrebbe condotto la vita pacifica di una persona normale. Avrebbe continuato a fare atti di eroismo e ad espiare le sue colpe passate... Forse, in confronto alla vita animata e la sua reputazione sconvolgente, sarebbe stato il modo migliore per trascorrere il resto della vita.


Questa era stata la decisione di Hua Minghai... e in effetti anche Yun Che avrebbe dovuto fare presto una scelta.


Dopo aver portato Xuanyuan Wendao a Xiao Lie permettendogli di ottenere la sua vendetta, Yun Che avrebbe potuto parlare a suo nonno della questione che c'era tra lui e Xiao Lingxi...
                                


                                



