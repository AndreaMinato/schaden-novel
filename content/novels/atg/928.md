---
weight: 9280
title: Capitolo 928 – Manuale della Sfida alle Leggi Naturali (2)
pubDate: 2025-02-03T07:52:46.891Z
tags:
    - atg
---


<em>Capitolo Sponsorizzato! Grazie mille Mahesvara98!!!!</em>


<em>4 in coda, 0/10 donazione</em>


<em>-Alstor</em>






“Piccolo Che? Cosa c'è che non va? Oggi sembri piuttosto strano.” quando vide Yun Che perdersi di nuovo nei suoi pensieri, Xiao Lingxi non poté fare a meno di preoccuparsi. Camminò fino a giungere al suo fianco e disse a bassa voce: “C'è qualcosa che ti turba? Vuoi parlarmene?”


Quando Xiao Lingxi tornò dove si trovava prima, il bagliore debole e opaco tornò a essere di nuovo intenso e luminoso, riacquistando il suo brillante colore argenteo.


Quel cambiamento era avvenuto in un istante, ma Yun Che lo aveva visto chiaramente.


Tutti i cambiamenti nella giada nera erano causati da Xiao Lingxi... quando si avvicinava, la luce diventava più intensa e quando si allontanava si indeboliva.


Anche se Yun Che riusciva a malapena a credere che questa fosse la conclusione corretta, lo aveva visto coi suoi stessi occhi... era chiaramente tutto dovuto a Xiao Lingxi.


Cosa stava succedendo di preciso?


Yun Che prese in mano la giada nera, che stava emettendo il bagliore argenteo, e la porse a Xiao Lingxi. Poi, le disse con il tono più calmo che riuscisse ad avere nonostante l'agitazione: “Lingxi, prima d'ora hai mai visto questa pietra da qualche parte?”


“Ah? No, è la prima volta che la vedo.” Xiao Lingxi scosse la testa con un'espressione stupita: “Perché me lo chiedi?”


“...” in tutto il mondo non c'era nessun altro che capisse Xiao Lingxi quanto Yun Che. Erano cresciuti insieme e da piccoli trascorrevano quasi tutto il tempo l'uno con l'altra, quindi ognuno dei due conosceva alla perfezione tutti i segreti dell'altro.


Anche se un tempo per lui era la sua Zietta, in realtà aveva un anno in meno di lui. Il suo talento nella Via del Profound era ordinario e, soprattutto, non le interessava molto coltivare la sua forza misteriosa. Ma lo aveva sempre fatto diligentemente. Questo perché desiderava proteggere Yun Che, che anni prima aveva le Vene Misterioses menomate e che veniva quotidianamente umiliato e deriso. Ma man mano che Yun Che era diventato più forte, i progressi di Xiao Lingxi si erano fatti sempre più lenti e ora, nonostante la sua età, la sua forza misteriosa non aveva neppure superato il Stadio del Vero Misterioso.


Se Yun Che avesse dovuto paragonare Xiao Lingxi alle altre donne al suo fianco, ovvero Cang Yue, Xue'er, la Piccola Imperatrice Demoniaca, Ling'er e Xia Qingyue, non sarebbe stata all'altezza di nessuna di loro né in bellezza, né in talento, né in forza misteriosa, né in status sociale.


Era eccessivamente normale. Ma forse, proprio per questo era rimasta la persona pura e affettuosa che Yun Che aveva sempre amato con tutto il suo cuore.


Ma perché... perché avrebbe dovuto improvvisamente suscitare una reazione così bizzarra in quel frammento di giada nera che aveva trovato nel Nido del Sovrano Diabolico Moon Slaugther?


Era qualcosa che non sarebbe mai dovuto accadere... qualcosa di semplicemente assurdo.


Dopo un breve periodo di silenzio, Yun Che afferrò la mano destra di Xiao Lingxi: “Lingxi, prendi questa pietra. Poi, concentrati e cerca di capire con tutta te stessa se provi qualche sensazione particolare.”


“Ah... okay.” da quando aveva visto Yun Che ad adesso, Xiao Lingxi aveva trovato la sua espressione e il suo sguardo molto strani. Distese una mano, prendendo con attenzione il pezzo di giada nera dalle dita di Yun Che.


Nell'istante stesso in cui Xiao Lingxi toccò la misteriosa giada nera, la luminosa luce argentea esplose verso l'esterno, diventando abbagliante. Quel cambiamento imprevedibile spaventò Xiao Lingxi, che si lasciò sfuggire un grido allarmato e scagliò involontariamente per terra la pietra. Contemporaneamente, perse l'equilibrio e cadde all'indietro subito dopo.


“Lingxi!”


Yun Che, che era stato colto alla sprovvista dall'improvvisa esplosione di luce, scattò frettolosamente verso Xiao Lingxi e la afferrò un istante prima che cadesse per terra, abbracciandola con forza: “Stai bene? Ti sei fatta male da qualche parte?”


“No, no... sto bene.” Xiao Lingxi scosse la testa, poi rise con imbarazzo: “Non mi aspettavo che all'improvviso la luce diventasse così accecante, quindi mi sono agitata... Wuuuu, che imbarazzo.”


“La tua mano si è fatta qualcosa?” Yun Che prese rapidamente la mano con cui Xiao Lingxi aveva afferrato la misteriosa giada nera. Temeva molto che quell'improvvisa esplosione di luce le avesse fatto del male. Ma per fortuna, la sua mano era ancora bianca e delicata come sempre, senza alcun segno di ferite.


“Certo che no, è tutto a posto. È solo che quello che è successo mi ha davvero fatta agitare.” Xiao Lingxi scivolò via dall'abbraccio di Yun Che e sollevò lo sguardo. Dopodiché, fissò improvvisamente un punto alle spalle di Yun Che ed esclamò, scioccata e affascinata: “Ah? Quello... quello cos'è...?”


Yun Che si voltò, veloce come un fulmine, ma poi anche lui si unì al silenzio stupefatto di Xiao Lingxi.


La misteriosa giada nera che Xiao Lingxi aveva scagliato via in preda allo spavento era atterrata sul pavimento, poco distante da loro. Tuttavia, la luce argentea che aveva emanato fino ad allora era scomparsa, facendo tornare la pietra come al solito, nera e lucida. Ma sopra di essa, a metà fra il pavimento e il soffitto, ora fluttuava un grosso groviglio di caratteri di luce argentea che si stavano rapidamente diffondendo, separando e deformando... alla fine, il groviglio scomparve e al suo posto rimasero parecchie centinaia di caratteri più o meno delle stesse dimensioni. Le loro forme erano varie e diverse e si erano tutti disposti ordinatamente nell'aria.


“...” Yun Che sembrava pietrificato. Quei caratteri di luce non emettevano nessun tipo di aura e se avesse chiuso gli occhi non avrebbe in alcun modo potuto percepire la loro esistenza.


I caratteri argentei sembravano fondersi continuamente, come per formare alcune parole, ma al tempo stesso davano l'impressione di essere tutti un unico simbolo. Tuttavia, quando Yun Che li guardò, da sinistra a destra, non riuscì a capire nulla di ciò che c'era scritto... non riconosceva neppure un singolo carattere.


Il linguaggio usato nel continente del Cielo Misterioso, nel Regno Demoniaco Illusorio e nell'continente Nuvola Azzurra era conosciuto come “Lingua del Mondo”. La “Lingua del Mondo” era stata creata dagli Dei durante l'Era Primordiale ed era identica in tutta la Dimensione del Caos Primordiale. Questo perché ogni volta che un Dio della Creazione aveva creato un pianeta, aveva sempre diffuso su di esso quella lingua. Per questo motivo, sia i tre continenti di quel pianeta, sia il Regno degli Dei da cui proveniva Jasmine, così come tutti gli altri pianeti e sistemi stellari, usavano la stessa identica lingua, sia nel parlato che nello scritto.


Forse alcuni avevano creato dei propri linguaggi e delle proprie parole per un motivo o per l'altro, ma ognuno di essi avrebbe comunque utilizzato largamente anche la Lingua del Mondo diffusa in tutto lo sconfinato universo.


Eppure, anche se Yun Che era certo che quelle di fronte a lui fossero parole, chiaramente non erano scritte nella Lingua del Mondo. Per quanto le fissasse, persino il modo in cui erano scritti i caratteri era completamente diverso dalla Lingua del Mondo.


Forse, quelle davanti ai suoi occhi in realtà non erano parole... ma un qualche insieme di simboli particolari?


Mentre rifletteva su tutto ciò, profondamente stupito e insospettito, Yun Che sentì improvvisamente Xiao Lingxi sussurrare qualche parole con voce delicata e sognante:


“Manuale... della Sfida... alle... Leggi Naturali...”


Yun Che si voltò, scioccato, e si accorse che Xiao Lingxi stava fissando con lo sguardo perso nel vuoto quelle parole che fluttuavano a mezz'aria. Il suo sguardo era completamente spento e vacuo, come se la sua anima avesse lasciato il suo corpo.”


“Lingxi, cos'hai appena detto?” chiese Yun Che, incredulo.


Xiao Lingxi distese una mano e indicò lentamente il gruppo di parole argentee che volteggiavano nell'aria. I suoi occhi erano privi di emozioni, ma tremavano leggermente: “Queste parole... io... io...”


“...intendi dire che riesci a capire cosa c'è scritto?” gli occhi di Yun Che si spalancarono e quasi non riuscì a parlare dallo stupore.


Xiao Lingxi annuì, poi all'improvviso cominciò a tremare violentemente. Il suo sguardo era perso nel vuoto, ma la sua espressione era profondamente scioccata e agitata: “Non lo so... sono sicura di non aver mai visto questa scrittura prima d'ora, ma... ma riesco davvero... riesco davvero a leggere. Conosco ogni singola parola... eppure, chiaramente non le riconosco... sono davvero sicura di... non aver mai visto prima questi caratteri.”


“Piccolo Che, cosa... cosa sta succedendo, esattamente? Sto sognando?” Le mani di Xiao Lingxi si strinsero intorno al braccio di Yun Che. Era chiaro che era appena entrata in contatto con qualcosa che non aveva mai visto prima, eppure senza apparente motivo aveva scoperto che aveva molta familiarità con esso. Quello stupore non aveva suscitato in lei gioia. Anzi, ora provava soltanto un terrore che proveniva dal profondo della sua anima, una paura che non si poteva descrivere a parole.


“Riesci... davvero a riconoscere queste parole?” l'affermazione di Xiao Lingxi aveva scioccato terribilmente Yun Che.


“Mn!” Xiao Lingxi annuì con ancora più decisione di prima. Distese una mano e indicò un carattere isolato da tutti gli altri: “I primi quattro simboli significano... Manuale della Sfida alle Leggi Naturali. Inoltre, anche tutte le altre parole sotto di essi... riesco a... riesco a capirle perfettamente.”


“...” Yun Che rimase in silenzio per parecchio tempo, confuso e agitato. Guardando Xiao Lingxi, gli era chiaro che lei non avesse mai visto prima quei caratteri. Inoltre, era cresciuto con lei ed era sicuro che non avesse mai studiato un'altra lingua... del resto, nel continente del Cielo Misterioso fin dall'antichità era stata usata solo la Lingua del Mondo e non c'erano mai stati documenti che menzionassero l'esistenza di altre lingue o forme di scrittura.


Eppure, Xiao Lingxi riusciva a comprendere perfettamente quelle parole sebbene fosse la prima volta che le vedeva.... cosa diavolo stava succedendo?


E poi, c'era stata anche la reazione della giada nera alla presenza di Xiao Lingxi... tutti quegli eventi bizzarri non potevano essere spiegati in nessun modo che rispettasse la logica o il buonsenso.


“Lingxi, non devi preoccuparti.” anche se nella sua mente c'era solo un groviglio di idee confuse, come avrebbe potuto Yun Che lasciare che Xiao Lingxi continuasse a tremare dal terrore e dallo smarrimento? La confortò prontamente: “Cose come questa in realtà sono abbastanza comuni. Ci sono alcuni tesori incredibilmente rari che possiedono una grande intelligenza e una volontà propria, secondo la quale scelgono un proprietario. Se qualcuno che essi non riconoscono come loro proprietario prova a usarli, è impossibile che ci riesca. Inoltre, questi tesori di solito prendono l'iniziativa di concedere il loro potere alla persona che scelgono. Anche questa pietra nera è un tesoro di grande valore che ho trovato durante le mie avventure. Ho provato a usarla con tutti i metodi che conosco, ma non ci sono mai riuscito. Ma appena sei entrata ha improvvisamente cominciato a brillare... a quanto pare, la tua aura le piace quindi deve aver deciso di rilasciare spontaneamente il suo potere e formare un legame spirituale che ora vi lega. Ecco perché riesci improvvisamente a riconoscere le scritte uscite dalla pietra. Inoltre, sei l'unica persona in grado di leggerle.”


“Ah? È davvero... così?” il panico e l'agitazione negli occhi di Xiao Lingxi scomparvero rapidamente. Era chiaro che avesse creduto a tutto ciò che Yun Che le aveva detto. Del resto, con il livello che la sua forza misteriosa aveva ormai raggiunto, doveva conoscere molto meglio di lei innumerevoli cose. E poi, era il suo Piccolo Che, era naturale che gli credesse.


Ovviamente, era tutta una bugia... Yun Che sospirò mentalmente, rassegnato, ma non disse ciò che pensava davvero. Al contrario, rispose: “Certo che è così. Ci sono alcuni tesori rarissimi ancora più assurdamente straordinari di questo. Ce ne sono persino alcuni che, quando vengono trovati, diventano invisibili e nessuno eccetto il loro proprietario può vederli.”


Xiao Lingxi si diede una leggera pacca sul petto e si abbandonò lentamente a un sospiro di sollievo: “Ah, allora è così. Mi sono spaventata a morte poco fa e credevo anche che... che fossi stata improvvisamente maledetta. Però la mia forza misteriosa è così debole, perché mai questa pietra nera dovrebbe scegliermi come sua proprietaria? Come può piacerle la mia aura?”


“Uh... questo non ha nulla a che fare con la forza della tua Energia Misteriosa. Ci sono alcuni oggetti rari e misteriosi che richiedono una grande forza misteriosa per essere utilizzati, ma ce ne sono anche alcuni che preferiscono le auree pure e limpide. Lingxi, ovviamente la tua Energia Misteriosa rientra nella seconda categoria, quindi non c'è niente di cui stupirsi.” disse Yun Che, inventandosi una spiegazione.


“Mn.” Xiao Lingxi annuì e i suoi meravigliosi occhi brillarono. Chiaramente, guardava Yun Che con uno sguardo carico di ammirazione: “Piccolo Che, sai davvero un sacco di cose. Hee, ormai non credo neppure che ci sia qualcosa su questo mondo che non sai. In passato ci facevi preoccupare così tanto, Piccolo Che, chi avrebbe mai immaginato che crescendo saresti diventato così forte... mi sembra davvero di essere in un sogno.”


“Cough...” Yun Che arrossì leggermente, ma subito dopo il suo sguardo tornò a posarsi su quegli strani caratteri che fluttuavano a mezz'aria: “Lingxi, potresti tradurmi quello che c'è scritto? Vorrei davvero sapere cosa dice.”


Quelle parole sicuramente custodivano il mistero di quella giada nera... e forse avrebbero potuto persino spiegare il legame che essa aveva con Xiao Lingxi e perché lei era in grado di leggere quella lingua.


“Okay.” Xiao Lingxi sollevò lo sguardo e i suoi occhi puntarono verso i caratteri argentei. Poi, cominciò a leggere ad alta voce quello che c'era scritto:


“Prima della grande esplosione del Caos Primordiale, non c'era ordine tra il Cielo e la Terra, non c'era differenza tra luce e oscurità. L'originale potere del mondo era limitato solo dalla legge celeste; era arido nella prima era, sconfinato dopo centinaia di ere e infinitamente rigoglioso dopo miriadi di altre ere. Le stelle formarono l'universo, il cielo cadde e formò i regni. Tutto ciò che era straordinario era all'opposto, tutto ciò che prosperava non erano altro che illusioni...”


Yun Che ascoltò attentamente ogni parola che Xiao Lingxi cantilenava. Sembrava un testo estremamente criptico, fin troppo difficile da capire. Ascoltando in silenzio, Yun Che riuscì a malapena a capire alcuni dei primi insegnamenti. Ma poi, il significato delle frasi mutò improvvisamente e divenne qualcosa che sembrava assolutamente ordinario. Nonostante questo, non appena giungevano alle sue orecchie, le parole recitate da Xiao Lingxi scuotevano profondamente la sua anima e la sua mente, facendo tremare lievemente il suo corpo e il suo spirito... era una strana sensazione che nessuna parola avrebbe mai potuto descrivere e, forse, in un certo senso era persino terribile e sconvolgente.


Poco alla volta, la coscienza di Yun Che sembrò essere trascinata inesorabilmente da una forza invisibile che lo portò a concentrarsi con tutto se stesso sulle parole pronunciate da Xiao Lingxi. La sua vista, il suo udito, il suo olfatto... tutti e cinque i suoi sensi si sigillarono e il mondo all'interno della sua anima divenne completamente bianco. L'unica cosa rimasta al mondo, per lui, era la voce di Xiao Lingxi.


Per lui era estremamente familiare, ma sentendola recitare quelle parole gli sembrò che ogni singola sillaba fosse stata pronunciata dallo stesso universo antico e primordiale, tanto da fargli percepire leggermente un vasto, sconfinato e distante concetto che sembrava distendersi di fronte a lui. La sua anima riusciva vagamente a percepirne l'esistenza, ma non riusciva neppure a entrare in contatto con esso, né tanto meno a comprenderlo o assimilarlo.


Cominciò indistintamente a realizzare che quello non era un testo comune, ma in realtà era una Formula Profound, anche se non ne aveva mai vista una simile prima di allora. In passato, era riuscito a comprendere in breve tempo persino la Grande Via del Budda, che conteneva illuminazioni sul potere dei Cieli e della Terra. Ma quelle parole che sembravano una Formula Profound gli davano la vaga sensazione che esistesse una sorta di concetto misterioso e percepiva che ognuna di esse aveva un'aura incredibilmente antica. Eppure, non riusciva neanche a sfiorare quel concetto, né a capire nessuna di quelle parole.


L'intero “testo” era molto corto, per un totale di circa seicento parole, e mentre Yun Che era ancora in quelle condizioni, incredibilmente stupito, Xiao Lingxi finì di recitarlo. Quando i suoi occhi si posarono sull'ultima parola, mormorò: “L'ultimo carattere sembrerebbe lasciato a metà, come se non avessero finito di scriverlo. Questi strani versi probabilmente non sono completi, devono essercene altre parti.”


“...” Yun Che riprese i sensi e il suo sguardo non era più perso nel vuoto, ma la sua mente era ancora una completa tabula rasa.
                                


                                



