---
weight: 9290
title: Capitolo 929 – La Miglior Conclusione Possibile
pubDate: 2025-02-03T07:52:46.891Z
tags:
    - atg
---


<em>Capitolo Sponsorizzato! Grazie Mahesvara98!!</em>


<em>3 in coda, 0/10 donazione</em>


<em>-Alstor, che ora va a letto</em>






Considerando l'attuale forza mentale di Yun Che, per memorizzare chiaramente sessantamila parole gli sarebbe bastato leggerle o ascoltare una volta sola, quindi ricordarne seicento sarebbe stato ancora più facile.


Ma dopo aver ascoltato i versi cantilenati da Xiao Lingxi, la sua mente era del tutto vuoto e con suo grande stupore si accorse che non riusciva a ricordare neppure una singola parola di quel testo che sembrava una sorta di scrittura sacra o Formula Profound. Inoltre, aveva la vaga sensazione che la sua coscienza e i suoi pensieri erano sfuggiti al suo controllo. Poi chiuse gli occhi, concentrandosi, e quegli strani versi cominciarono con lentezza a comparire nella sua mente. A ogni secondo che passava, li ricordava più chiaramente... ma non appena aprì gli occhi, realizzò di averli completamente dimenticati di nuovo.


“Lingxi, riesci a capire il significato di questo strano testo?” chiese Yun Che, provando a indagare ulteriormente.


Xiao Lingxi scosse la testa: “Riesco a leggere quello che c'è scritto, ma non capisco affatto cosa significhi. Piccolo Che, neanche tu riesci a capirne il significato?”


Proprio in quell'istante, i caratteri argentei sospesi a mezz'aria tremolarono senza preavviso e tutti il bizzarro testo si distorse, formando flussi di luce. Poi, ancora una volta tutte le lettere si concentrarono in un solo punto, formando una sfera di luce color argento che tornò volando nella misteriosa giada nera, scomparendo in pochi secondi.


Inoltre, la pietra tornò come era prima, immobile. Anche se Xiao Lingxi era proprio accanto a essa, non emanava più alcun bagliore.


Yun Che distese una mano e creando una corrente d'aria riportò la misteriosa giada nera fra le sue dita. Poi, la mise immediatamente nella Perla del Veleno Celeste – impedendole di avere qualsiasi ulteriore contatto con Xiao Lingxi.


“Piccolo Che, cos'è di preciso quel pezzo di pietra?” Xiao Lingxi non riuscì a trattenere la sua sincera curiosità.


“Non ne sono sicuro. L'ho trovato in un luogo molto strano.” rispose Yun Che, con un tono di voce piuttosto indifferente, poi cambiò subito argomento: “Probabilmente è una pietra spirituale utilizzata molto tempo fa per trascrivere un testo antico. Lascia perdere, non ha senso preoccuparsene, non dovrebbe essere nulla di importante. Andiamo dal Nonno.”


Dopo aver finito di parlare, prese immediatamente per mano Xiao Lingxi e i due si diressero verso il cortile di Xiao Lie.


Xiao Yongan si era già addormentato e Xiao Yun e sua moglie erano andati a offrire dei sacrifici ai suoi defunti genitori. Xiao Hong non era ancora tornato, quindi nel cortile c'era solo Xiao Lie. Quando arrivarono da lui, Xiao Lingxi tentò senza rendersene conto di lasciare la mano di Yun Che. Ma con sua sorpresa, Yun Che la strinse ancora più forte e, mentre lei era in preda al panico, giunsero di fronte a Xiao Lie.


“Nonno, io... c'è una cosa di cui vorrei discutere con te.” anche se aveva già da tempo raccolto tutto il suo coraggio e la sua determinazione, quando si trovò faccia a faccia con Xiao Lie, incredibilmente calmo, Yun Che si sentì soffocare dall'ansia.


“Ah...” Xiao Lingxi sembrò intuire vagamente qualcosa ed emise un lieve gemito, poi il cuore cominciò a batterle all'impazzata.


“Hehe, ChÈer, sei arrivato proprio al momento giusto. Stavo proprio per venire da te, anche io devo discutere con te di una questione molto importante.” Xiao Lie li guardò entrambi, sorridendo allegramente.


Yun Che fu colto di sorpresa da quelle parole e chiese prontamente: “Una questione molto importante? Di cosa si tratta?”


“Riguarda Xi'er.” disse Xiao Lie, squadrando dalla testa ai piedi Yun Che. Sembrava non essersi accorto del fatto che lui e Xiao Lingxi si stavano tenendo per mano, e sospirò delicatamente: “Xi'er ormai ha già compiuto ventitré anni, quindi ha raggiunto da tempo l'età in cui la sua famiglia dovrebbe preoccuparsi del suo matrimonio. ChÈer, tu sei già sposato da otto anni, ma Xi'er è sempre stata limitata dalla mia presenza. È sempre stata al mio fianco per prendersi cura di me. Di conseguenza, non abbiamo mai potuto riflettere sul suo matrimonio. Ma ora, sia il mio corpo che la mia mente sono in perfetta salute. Yun'er e sua moglie si amano profondamente e Yongan è un bambino sano e ubbidiente. Quindi, l'unica cosa che ancora mi preoccupa è il matrimonio di Xi'er.”


“...Nonno, cosa intendi dire?”


“ChÈer.” Xiao Lie guardò Yun Che dritto negli occhi e parlò con un tono caloroso: “Hai viaggiato molto e hai molta esperienza del mondo, quindi di sicuro devi aver conosciuto molti giovani uomini straordinari. Se uno di loro è adatto a Xi'er, cerca di farli conoscere. Sicuramente sarò soddisfatto, chiunque tu scelga.”


“Nonno, io... io...” Non era la prima volta che Xiao Lie discuteva della questione con Xiao Lingxi. Ma stavolta, lo aveva detto di fronte a Yun Che. Le sue parole causarono grande scompiglio nel cuore di Xiao Lingxi, che si sentì come se stesse per impazzire.


“...” Lo sguardo di Yun Che tentennò per qualche istante, ma poi divenne deciso e risoluto. Dopo alcuni secondi, disse con estrema sincerità: “Nonno, a dire il vero ho trovato la persona giusta molto tempo fa.”


“Oh?” Xiao Lie sembrò incuriosito.


Yun Che si inginocchiò di colpo, guardando Xiao Lie dritto negli occhi. Poi, disse chiaramente e ad alta voce, tanto che ogni sua parola sembrava il rintocco di un gong metallico: “Nonno, quella persona sono proprio io! Nonno, ti imploro... di concedermi la mano di Lingxi!”


“Piccolo Che...” le parole che avevano appena raggiunto le sue orecchie erano sicuramente quelle che l'avevano fatta fremere di più in tutta la sua vita. Yun Che lo aveva davvero detto, di fronte a lei e Xiao Lie. Aveva pronunciato quelle parole che lei desiderava sentire con tutta se stessa, ma che per lei erano anche un tabù così grande che non aveva mai osato credere di poterle ascoltare.


Anche Xiao Lingxi cominciò lentamente a cadere in ginocchio. I suoi occhi si bagnarono di lacrime e disse a bassa voce: “Nonno, io... Se mio marito non fosse il Piccolo Che... preferirei non sposarmi mai in vita mia.”


Anche lei lo aveva detto di fronte a Xiao Lie. Lo aveva detto ad alta voce e non appena quelle parole le erano uscite di bocca, tutta la paura e la preoccupazione che le attanagliavano il cuore erano scomparse senza lasciare traccia, sostituite da una serenità e una calma che non aveva mai provato prima in vita sua. Non appena lo disse, le sembrò che la risposta di Xiao Lie non fosse più importante. Perché finalmente aveva pronunciato quelle parole, che erano rimaste rinchiuse nel profondo del suo cuore e della sua anima per troppo tempo. Si sentiva come se il suo spirito fosse stato liberato da delle catene, come se avesse improvvisamente raggiunto un grande traguardo e fosse completamente rinata.


“...” l'espressione di Xiao Lie non era affatto stata mutata dallo stupore, l'incredulità, la delusione o la rabbia che i due si aspettavano. In effetti, Xiao Lie non ebbe alcun tipo di reazione intensa. Al contrario, sembrava straordinariamente calmo. Poi, si limitò a voltarsi, dando loro le spalle, e sospirare con tristezza.


“Nonno?” Yun Che sollevò lo sguardo.


“Hoho.” Xiao Lie rise con incredibile gentilezza: “Finalmente voi due vi siete decisi a esprimere i vostri veri sentimenti, dopo aver sofferto per tutti questi anni.”


Yun Che spalancò gli occhi, scioccato: “Nonno, intendi dire che lo hai sempre...”


“Io vi ho visti crescere insieme. Voi due siete sempre stati molto legati, fin da quando eravate bambini, eravate praticamente inseparabili. Da quando hai lasciato clan della Nuvola Vagante dopo aver compiuto sedici anni, Xi'er è sempre stata al mio fianco. L'ho vista preoccuparsi per te ogni giorno e sentire la tua mancanza notte e giorno... queste emozioni superano di gran lunga l'amore che si prova per i propri parenti. Da allora, anche se non ero sicuro di cosa tu provassi per Xi'er, ho avuto la certezza che Xi'er per te non provava amore familiare, ma sincero amore nella forma più pura. E il suo amore ha definitivamente avuto via libera quando ha scoperto che fra voi due non ci sono legami di sangue.”


“Ecco perché ero così preoccupato. Non perché anni fa il vostro rapporto fosse quello di zia e nipote, ma perché temevo che l'amore di Xi'er non fosse corrisposto, il che l'avrebbe fatta soffrire terribilmente per il resto della vita.” Xiao Lie sollevò leggermente lo sguardo e chiuse gli occhi. Se Yun Che avessero potuto vedere la sua espressione in quel preciso istante, avrebbero notato un lieve sorriso sulle sue labbra.


I due erano pietrificati dallo stupore. Xiao Lingxi chiese, incredula: “Padre, davvero... davvero per te non è un problema?”


Xiao Lie scosse leggermente la testa e sorrise: “Voi due avete più o meno la stessa età e non avete alcun legame di sangue. Inoltre, entrambi siete i miei adorati figli. Sentire quello che voi due avete detto quest'oggi mi ha reso incredibilmente felice, come potrebbe tutto questo essere un problema per me? Anche se sono legato alle tradizioni, non sono mai stato inflessibile.”


“Allora... quando negli ultimi tempi continuavi a parlarmi del mio matrimonio, era... era perché...”


“Era perché non potevo fare a meno di preoccuparmi, ah.” Xiao Lie sospirò debolmente: “Sapevo bene cosa provavi per ChÈer, ma riguardo a lui... ha raggiunto vette davvero fin troppo alte. Le donne al suo fianco sono tutte imperatrici di nazioni, imperatrici di imperi, o Fenici Divine... in confronto a loro, sei comune quanto la sabbia in confronto alle pietre preziose. Anche se ChÈer ha continuato a trattarti con affetto come in passato, temevo davvero che con quelle donne straordinarie al suo fianco non provasse più per te l'amore che un uomo prova per la propria moglie. Avevo paura che la tua fosse un'infatuazione non corrisposta. Quindi, ho iniziato a indagare... Hoho, la determinazione di ChÈer e l'espressione nervosa che aveva quando si è inginocchiato poco fa mi hanno fatto capire che per tutti questi anni mi sono preoccupato inutilmente. Finalmente, la questione che più mi turbava ha raggiunto una conclusione perfetta.”


“Padre...” Xiao Lingxi si coprì la bocca con una mano e delle lacrime colarono lentamente dagli angoli dei suoi occhi.


“Non preoccuparti, Nonno.” Yun Che inspirò a fondo e si trattenne dal gridare dalla gioia: “Mi prenderò cura di Lingxi per tutta la mia vita.”


“Hoho, se sei tu a dirlo, allora non avrò mai più preoccupazioni riguardo al futuro di Xi'er. Però...” Xiao Lie sospirò leggermente: “Anche se voi due non avete alcun legame di sangue, il mondo è pieno di stupidi e i pettegolezzi possono essere davvero crudeli. Se un giorno vorrete sposarvi, è meglio che lo facciate nel Regno Demoniaco Illusorio.”


“D'accordo.” Yun Che accettò immediatamente, senza la minima esitazione. Guardò Xiao Lingxi, e anche lei lo guardò di nascosto. Quando i loro sguardi si incrociarono, sorrisero contemporaneamente. Avevano sempre pensato che fosse Xiao Lie a costringerli a nascondere i loro sentimenti, ma soltanto oggi avevano realizzato che il loro più grande limite erano stati loro stessi.”


Yun Che inizialmente era pronto ad affrontare la peggiore delle conclusioni, ma non si sarebbe mai aspettato un finale così perfetto, quasi troppo bello per essere vero. Il muro di silenzio che lui e Xiao Lingxi non avevano mai osato abbattere era subito svanito, senza nessun problema.


…..............


Illusory Demon Realm, Valle del Fulmine e del Fuoco del Corvo Dorato.


L'aura dell'energia del fuoco si era ancora una volta indebolita notevolmente.


Quando Yun Che arrivò al termine della Valle, anche l'immagine dello Spirito del Corvo Dorato comparve nel mezzo di un'esplosione di luce dorata: “Yun Che, stavolta perché sei tornato?”


Yun Che sollevò lo sguardo e chiese senza giri di parole: “Spirito del Corvo Dorato, hai mai sentito il nome 'Manuale della Sfida alle Leggi Naturali'?”


“Manuale della Sfida alle Leggi Naturali?” lo Spirito del Corvo Dorato sbuffò con freddezza: “Questo Nobile Spirito non lo ha mai sentito nominare. A giudicare dal nome, sembrerebbe una qualche sorta di arte misteriosa. Umpf, che audacia, avere il coraggio di usare le parole 'Sfida alle Leggi Naturali' nel suo nome.”


“Neanche tu ne hai mai sentito parlare?” Yun Che era stupito. Deluso, mormorò: “Allora è davvero troppo strano... cosa c'è scritto di preciso in quel testo?”


“Sembri turbato da qualcosa di serio. Comunque, dove hai sentito questo nome, di preciso?” chiese lo Spirito del Corvo Dorato.


“No, non l'ho sentito nominare.” Yun Che prese la misteriosa giada nera: “Era all'interno di questa.”


Poi, raccontò l'accaduto allo Spirito del Corvo Dorato, dalla strana reazione avuta dalla giada quando Xiao Lingxi era entrata nella stanza al misterioso testo che era comparso a mezz'aria.


“È davvero successa una cosa del genere!?” dopo aver sentito il racconto di Yun Che, lo Spirito del Corvo Dorato fu molto più sbalordito di quanto lui si aspettasse.


“Scrivi quei versi per questo Nobile Spirito.”


“D'accordo!”


Yun Che chiuse gli occhi e si concentrò. Dopo un bel po', quegli strani e distorti caratteri comparvero nella sua mente. Distese un dito e disegnò nell'aria le prime sei bizzarre parole usando le Fiamme del Corvo Dorato... quelle che significavano “Manuale della Sfida alle Leggi Naturali”.


Dopo parecchie decine di secondi, Yun Che riuscì finalmente a disegnare i sei caratteri con delle fiamme che rimasero sospese a mezz'aria. Gli occhi color oro dello Spirito del Corvo Dorato si illuminarono, osservandoli, poi si chiusero rapidamente.


“Spirito del Corvo Dorato, non è che... non è che neppure tu riconosci queste parole, vero?” chiese Yun Che, accigliato.


“Non le ho mai viste, né sentite.” rispose lo Spirito del Corvo Dorato.


“Allora... com'è possibile che Lingxi riesca a leggerle? Posso giurare che non ha mai visto questa lingua prima di oggi. Non sa neppure perché è in grado di leggerle, ed è rimasta scioccata quando se n'è accorta.” Yun Che strinse con ancora più forza la pietra nera: “Forse quello che ho inventato per confortarla era vero? Forse per qualche strano motivo a questa giada nera piace la sua aura, quindi c'è stata una reazione? Potrebbe davvero aver attivamente creato una sorta di connessione spirituale con lei senza preavviso, permettendole di leggere questa lingua senza averla mai vista prima?”


“La Xiao Lingxi di cui parli, qual è il livello della sua forza misteriosa e quali arte misteriosa coltiva?” chiese solennemente lo Spirito del Corvo Dorato.


“Ecco...” Yun Che era piuttosto imbarazzato: “Lingxi non comprende molto la Via del Profound, è solo al settimo livello del Stadio del Vero Misterioso. E in quanto alle arte misteriosa, coltiva le Eagle Arts del Clan Xiao in cui è nata. È una arte misteriosa di basso livello.”


“...” lo Spirito del Corvo Dorato rimase in silenzio, poi disse in un sussurro: “Lascia questo luogo e portala di fronte a questo Nobile Spirito.”
                                


                                



