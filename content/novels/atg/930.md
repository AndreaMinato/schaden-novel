---
weight: 930
title: Capitolo 930 – Porgere Visita al clan della Fenice
pubDate: 2025-02-03T07:52:46.891Z
tags:
    - atg
---


<em>Capitolo regolare,
3 in coda, 0/10 donazione
-Schadenfreude</em>


"Sì."


Promise Yun Che, poi si preparò ad andarsene. Prima che potesse fare un solo passo però si voltò per dire allo spirito: "Ho cambiato idea." La sua espressione divenne all'improvviso molto più rilassata: "Ho deciso, non indagherò più su questo."


"Oh?" L'anima del Corvo Dorato ne fu lievemente sorpresa e poi capì: "Umpf, sembra che tema che influenzi quella donna di nome Xiao Lingxi."


"Sì." Yun Che annuì e ammise: "Lingxi non si dedica alla via del profound. Non ha aspirazioni, né desidera il potere, il suo mondo è semplice e puro. Anche se sono estremamente curioso riguardo a questa giada nera e al Manuale della Sfida delle Leggi Naturali, se il prezzo è coinvolgerla... allora fingerò che non siano mai esistiti."


Yun Che lanciò la giada misteriosa nella Perla del Veleno Celeste: "D'ora in poi non la porterò più fuori. Che importa cos'è, la lascerò rimanere in silenzio per sempre."


"...Se questa è la tua scelta, così sia. Nel tuo piano sei un'esistenza impareggiabile. In effetti non c'è motivo di cercarlo a meno che non desideri andare nel Regno degli Dei."


Yun Che alzò la testa e disse: "Tu... sembra che tu voglia davvero che vada nel regno degli dei."


"Ahahahah." Il Corvo Dorato rise fragorosamente. "Naturalmente! Hai ereditato l'ultimo sangue e spirito originale e hai anche l'eredità del Dio Malvagio. Gli elementi troppo scarsi e l'atmosfera torbida di questo mondo porrà solo restrizioni alla tua crescita. Sarebbe uno spreco per il tuo talento e il sangue che ti ho dato. Vorrei proprio vedere quanto diventerai mostruoso una volta che andrai nel regno degli dei."


"Sfortunatamente, anche se andassi davvero nel regno degli dei, non lo riuscirei a vedere."


"Vorrei andarci, voglio rivedere Jasmine... altrimenti mi rimarrebbe questo rimpianto per tutta la vita." Yun Che strinse i pugni mentre parlava. "Dopo che partirò, dovrò iniziare ad allenarmi. Entro cinque anni dovrò entrare nel Regno degli Dei, ad ogni costo."


Non a causa della sua curiosità del Regno degli Dei e non perché cercasse di diventare più potente... desiderava partire perché voleva rivedere Jasmine.


La nostalgia che provava non si era ancora attenuata nonostante il passare del tempo, anzi si era intensificata.


"Molto bene." Lodò lo spirito del Corvo Dorato. "Se fosse stato qualcun altro non avrei mai creduto ad una dichiarazione del genere, ma tu, forse puoi riuscirci. Tuttavia sono destinata a non vedere quel giorno."


Yun Che scorse con lo sguardo lo spirito e disse preoccupato: "Il tempo che ti rimane..."


"Hai detto che hai trovato un modo per curare Huan Caiyi l'ultima volta. È vero?" L'anima del Corvo Dorato lo interruppe con una domanda improvvisa.


Yun Che annuì: "Sì. E credo che funzionerà. Solo che dobbiamo aspettare un po' più di mesi. Allora tutto il potere che Caiyi ha ricevuto da te scomparirà."


"..." Lo spirito rimase in silenzio per molto tempo e poi disse con tono profondo: "Se funziona davvero, portala da me. Ho qualcosa per lei."


Dopo aver sistemato tutto, Xiao Lie e Xiao Lingxi restarono a clan della Nuvola Vagante. Xiao Yun e sua moglie viaggiavano da lì alla città imperiale dei demoni e si godevano la vita. Cang Yue riprese il controllo della famiglia imperiale e il prestigio della Nazione Ventoblu fioriva giorno dopo giorno. Su Ling'er si concentrò a studiare medicina sotto Yun Gu. Aveva un alto livello di comprensione e le sue abilità miglioravano con incredibile. Era ossessionata dall'arte della guarigione. Il suo più grande desiderio era aiutare Yun Che e non limitarsi a godere della sua protezione.


Xia Yuanba rimase nel Santuario Absolute Monarch e stava cercando di fare del suo meglio per abituarsi alla sua carica di Sacro Imperatore. Le sue Tyrannical Emperor's Divine Vein e il suo rapporto con Yun Che rendevano stabile la sua posizione nonostante l'età e la sua forza misteriosa insufficiente.


Per quanto riguardava Xia Qingyue, non avevano ancora sentito notizie di lei.


Yun Che si era rilassato per molto tempo e il suo desiderio di vedere Jasmine diventò sempre più forte con il passare del tempo. Finalmente riuscì a calmarsi e ad iniziare a concentrarsi sul suo allenamento. Era determinato a superare il Stadio Sovrano Misterioso entro cinque anni, raggiungere la leggendaria via del divino e viaggiare nel Regno degli Dei.


Il posto migliore per coltivare era indubbiamente la Regione del Ghiaccio Estremo. Era un luogo silenzioso e l'antico freddo poteva congelare ogni distrazione.


Prima di allenarsi, Yun Che portò Feng Xue'er in un posto in cui aveva promesso di portarla molti anni fa.


"La catena montuosa davanti a noi è la Catena Montuosa delle Diecimila Bestie."


Yun Che e Feng Xue'er volarono fino ad arrivare in una regione dalle vette cupe. Anche se era definita una catena montuosa, le colline non erano troppo alte ed era lunga soli cento chilometri circa.


"Anche se la Catena Montuosa Catena Montuosa delle Diecimila Bestie è molto piccola, a causa dell'aura di fenice al centro ci sono molte Bestie Misteriose. Non si chiama così per niente." Spiegò Yun Che.


Allora, quando Cang Yue e lui erano stati inseguiti da Xiao Zaihe della frazione della setta Xiao, erano stati costretti a cadere nella Catena Montuosa delle Diecimila Bestie. Allora quel posto era stato estremamente pericoloso, ora invece, anche se tutte le bestie li avessero attaccati insieme, non avrebbero rappresentato la minima minaccia.


"Anche se ci sono molte bestie, il loro livello di solito è molto basso. Il più alto è all'Stadio della Terra Misteriosa... forse ci sono alcune Sky Bestie Misteriose. Per il livello della Nazione Ventoblu è un posto estremamente pericoloso. Contando anche il fatto che quelle creature girano in branco, quasi nessun praticante del mistero nella Nazione Ventoblu osa avventurarcisi."


"Fratellone Yun, la maledizione che hai menzionato prima è davvero così spaventosa?" Chiese Feng Xue'er.


Yun Che annuì lievemente. "L'anima della Fenice qui è diversa dalla Divina Fenice Ancestrale della tua setta, ha una personalità molto retta e schietta. Molti anni fa un antenato del clan della Fenice ha bruciato e distrutto accidentalmente un villaggio con le sue fiamme. Per la rabbia, lo spirito ha imposto una maledizione estremamente crudele nella loro stirpe... e questo tipo di maledizione è stata tramandata ad ogni generazione successiva, impedendo ai membri del clan di superare lo stadio Elementare Misterioso. Per sopravvivere potevano solo nascondersi per sempre in un posto come questo dove nessuno può avvicinarsi... Finalmente questa generazione non ne è più influenzata, ma non so cos'è successo nel frattempo."


"Perché l'errore di una persona dev'essere espiato dalle generazioni successive di un intero clan? Poveretti." Disse Feng Xue'er. "Quando li vedrò trasmetterò loro la sincerità del mio onorabile padre. Se sono disposti ad coalizzarsi con noi, li accoglieremo sicuramente. Se non vogliono, provvederemo comunque quanto aiuto possiamo."


"Incontriamoli prima. Non so se si ricorderanno di me. Dopotutto sono passati così tanti anni." Disse con nostalgia Yun Che. Questo posto era stato il primo enorme punto di svolta della sua vita ed era stato anche il luogo in cui aveva ricevuto la sua prima goccia di sangue divino.


"Il fratellone Yun è stato il loro salvatore e ha rimosso la maledizione che portavano per tutti quegli anni, come possono essersi dimenticati di te?" Disse sorridendo Feng Xue'er.


Ben presto arrivarono sopra la Catena Montuosa delle Diecimila Bestie. Yun Che condusse Feng Xue'er finché non raggiunsero il centro della regione... il posto in cui lui e Cang Yue erano caduti.


Quando iniziarono ad avvicinarsi, percepirono un'aura insolita da lontano. Yun Che rallentò immediatamente e Feng Xue'er esclamò: "Che aura di fenice forte!"


"...Controlliamo laggiù."


I due atterrarono. Dalla loro posizione mancavano solo quindici chilometri dal clan della Fenice. Tuttavia proprio di fronte a loro c'era una barriera enorme che rilasciava una forte aura.


Questa protezione copriva la regione centrale della Catena Montuosa delle Diecimila Bestie, avvolgendo trenta chilometri di area. Yun Che toccò la barriera di fronte a lui. Come previsto, il suo palmo riuscì a superarla molto facilmente. Non lo ostruì minimamente.


Nel momento in cui la toccò, capì che doveva essere una barriera di isolamento e solo coloro che possedevano la stirpe della fenice sarebbero potuti passare. Quelli senza la stirpe della fenice sarebbero potuti uscire, ma non entrare.


"Fratellone Yun, c'è sempre stata una barriera qui?" Chiese Feng Xue'er.


"No." Yun Che scosse la testa. "Solo coloro con la stirpe della Fenice possono entrare in questa barriera. Se fosse esistita prima, allora io e Cang Yue non saremmo riusciti ad entrarci. Questa barriera dev'essere opera dell'anima della fenice. Ripensandoci, dopo aver rimosso la maledizione, ha pensato che la punizione fosse stata troppo crudele. Ha costruito questa barriera così non dovranno preoccuparsi di un disastro del genere e possono crescere pacificamente sotto questa protezione finché non sono abbastanza potenti da uscire liberamente."


Yun Che ritrasse il braccio, si girò e disse: "Xue'er, andiamo."


"Mn." Feng Xue'er non esitò e annuì. "Anche se provo un po' di rimpianto, hanno sofferto per così tanti anni prima di recuperare la pace e la protezione della Divina Fenice. Non dovremmo disturbarli."


Yun Che sorrise: "Ora che la loro stirpe non è più maledetta, devono essersi allenati con tutte le loro forze. Quando saranno abbastanza forti tra un po' di anni questa barriera scomparirà. Torneremo quando ci riusciranno."


"Va bene."


L'esistenza di questa barriera fece rinunciare ai due all'idea di porgere visita al clan della Fenice. Fluttuarono in alto nel cielo e si prepararono ad andarsene... In quel momento il profilo di una piccola ragazza corse fuori dalla barriera. Dietro di lei la seguiva frettolosamente un ragazzo un po' magro.


I due giovani sembravano avere circa quindici o sedici anni. La ragazza aveva uno sguardo limpido, i denti bianchi ed era vestita di rosso. Il suo viso immaturo rivelava già una bellezza incredibile. Le sue sopracciglia sottili si incurvavano mentre sorrideva. Era come una farfalla rossa che era stata rilasciata dalla barriera e ogni tanto rideva con dolcezza.


Il ragazzo dietro di lei, anche se il suo aspetto era simile, la sua espressione era completamente diversa, la sua espressione mostrò panico e ansimava: "Xian'er, no! Non puoi lasciare la barriera, è troppo pericoloso! Torna indietro ora... I nostri genitori ci rimprovereranno."


"Eheh, non importa. Non è così pericoloso come descrivevano i nostri genitori. La scorsa volta che sono uscita, quel grosso mostro dall'aspetto strano non era nemmeno così forte." Disse con noncuranza la ragazza.


"No, no! Xian'er! Ferma, è davvero pericoloso!"


Anche se il ragazzo la stava inseguendo con tutte le sue forze, la giovane era davvero veloce. Non riuscì a raggiungerla e presto arrivarono a qualche chilometro dalla barriera.


Yun Che stava per volare via insieme a Feng Xue'er, ma si fermò. Vedendo i due, esitò e poi chiamò: "Zu'er, Xian'er!"


"Il fratellone Yun li riconosce ancora?" Chiese sorridendo Feng Xue'er.


"Sono i gemelli del capoclan Feng Baichuan. Allora quando li ho visti per la prima volta, avevano solo otto anni. In un batter d'occhio sono cresciuti così tanto." Disse con emozione Yun Che mentre seguiva i loro movimenti con lo sguardo. In otto anni, i due bambini coraggiosi ed innocenti di allora ora una era snella e graziosa, mentre l'altro era diventato alto sei piedi. Solo vedendo la loro trasformazione Yun Che sentì chiaramente il passare degli anni.


"Nell'arco di otto anni la loro forza misteriosa è arrivata all'Stadio della Terra Misteriosa. Hanno davvero un talento sbalorditivo. Metà di esso è a causa della stirpe della fenice, mentre l'altra... dovrebbe essere grazie al loro duro lavoro." Disse con gioia Yun Che. La forza misteriosa di Feng Xian era al secondo livello dell'Stadio della Terra Misteriosa e Feng Xue'er incredibilmente era al quarto livello. Superavano completamente Ling Yun, il numero uno della giovane generazione di Ventoblu allora, quando era alla loro età.


Di questo passo sarebbero arrivati allo Stadio del Cielo Misterioso entro i vent'anni.
                                


                                



