---
weight: 940
title: Capitolo 94 – Estorsione
pubDate: 2024-05-26T12:27:25.193Z
tags:
    - atg
---


“Un nucleo draconico?” Xiao Tiannan fu colto alla sprovvista, e anche dopo averci pensato per un po’ continuava a esitare: “Non può essere… il nucleo di un drago?”
“Esatto.” Yun Che annuì e fece dei gesti che sembravano nascondere un profondo significato, dicendo lentamente: “Le Profound Vein sono uno dei più grandi doni che il genere umano abbia ricevuto dai Cieli. Hanno permesso all’uomo di possedere una forza ben maggiore di quanta ne avrebbe avuta se avesse dovuto contare solo su sé stesso. Ma poiché le Profound Vein esistono, i Cieli dovevano necessariamente imporre ad esse delle regole, facendo seguire loro le leggi della natura. Che si sia un genio o un praticante di livello mediocre, è obbligatorio che le proprie capacità aumentino progressivamente, se così non fosse sarebbe come ribellarsi contro i Cieli stessi.”
“Tuttavia, se le Profound Vein vengono danneggiate, non sono più considerabili integre e, in un certo senso… non devono più seguire per forza le regole delle Profound Vein normali. Al momento, mio nipote Xiao Luocheng ha le Profound Vein completamente a pezzi, è quasi un invalido. Per risolvere questa situazione, ammesso che riusciamo ad ottenere il nucleo di un drago, posso trovare un modo per incanalare l’energia del nucleo e infonderla nelle sue Profound Vein distrutte. A quel punto potrò guarirle ulteriormente e dare a Luocheng la possibilità di ripartire daccapo, ma con delle Profound Vein al di sopra della media. Tra i nuclei di tutte le Profound Beast, quelli dei Draghi emettono l’energia più simile in assoluto a quella degli esseri umani. Di conseguenza, solo il nucleo di un drago mi permetterà di fare come ho detto e, più sarà di alto livello, maggiori saranno i risultati.”
Ovviamente le parole di Yun Che erano un mucchio di stupidaggini, ma Xiao Tiannan e Xiao Luocheng ascoltarono come se a star parlando fosse un dio. Del resto, non c’era da stupirsi; dopotutto avevano di fronte l’Eccentrica Mano Divina ed era solo naturale che non avessero idea di cosa parlasse. Avevano semplicemente l’impressione che fossero misteriose, incredibili. Eppure, in quel momento Xiao Tiannan si fece scuro in volto: “In questo mondo, esistono davvero delle tecniche segrete dai poteri fantastici… Ma, *Sigh*, i Draghi sono venerati poiché tra le creature più potenti e rispettate, e persino i più deboli tra i draghi adulti sono come minimo delle Sky Profound Beast. I nuclei Sky Profound sono così costosi che persino il Sect Principale può permettersi di comprarne pochissimi, figurarsi il nucleo di un Drago. Per Luocheng potervi incontrare, Senior, è già stato un miracolo donatoci dal cielo. Ma questo nucleo draconico è senza dubbio impossibile da trovare.”
“Ahahahahah!” Yun Che rise di gusto: “Impossibile da trovare? No, proprio davanti ai tuoi occhi hai già un luogo in cui cercarlo. E non solo, si tratta persino di un nucleo draconico Emperor Profound!”
“Co… Cosa! Nucleo draconico Emperor Profound?” Xiao Tiannan urlò involontariamente, tanta era la sua sorpresa. Che cosa diavolo era un nucleo Emperor Profound? Nemmeno il Sect Principale avrebbe mai osato sperare di mettere le mani su qualcosa del genere! Per una piccola Frazione Esterna come la loro, era ancora di più come un oggetto divino sul quale si erano sentite solo leggende. E per quanto riguarda un nucleo draconico Emperor Profound, poteva persino essere considerato il leggendario “Nucleo Divino”, che avrebbe addirittura permesso a qualcuno alla vetta dello Sky Profound Realm di superare senza difficoltà l’ostacolo rappresentato dal passaggio dallo Sky Profound Realm all’Emperor Profound Realm.
“Dove potrei mai trovarlo? Se posso comprarlo qui vicino, sicuramente lo farò, anche se significasse spendere tutto il denaro del Sect.” disse Xia Tiannan, agitato. Anche se quell’informazione era stata confidata dall’Eccentrica Mano Divina, Xiao Tiannan non osava crederci. Com’era possibile che un tesoro così miracoloso da causare trambusto in tutto l'Impero Ventoblu apparisse nella piccola New Moon City? Se anche fosse stato vero, la città sarebbe stata sicuramente già invasa da stranieri provenienti da tutta la nazione.
“Quattro giorni fa, mentre passavo dalla filiale di New Moon City della Gilda dei Mercanti Black Moon, mi è capitato di intravedere per un attimo un nucleo draconico ed era persino di grado Emperor Profound. In tutta la mia vita, se anche il numero di nuclei di alto livello con cui ho lavorato non raggiunge le centomila unità, di sicuro si aggirerebbe comunque intorno alle ottantamila; era senza dubbio un nucleo draconico Emperor Profound. In quel momento nemmeno io osavo crederci all’inizio e mi sono anche fermato per qualche istante sulla soglia della porta per accertarmi di aver ragione.” Yun Che guardò l’espressione scioccata di Xiao Tiannan e aggiunse: “È davvero strano che un nucleo draconico Emperor Profound salti fuori in una città piccola come New Moon City, ma a possederlo è la Gilda dei Mercanti Black Moon, quindi tutto sommato è ragionevole. Quel nucleo draconico Emperor Profound deve provenire dalla loro sede principale, ma è un mistero dove debba essere inviato.”
Xiao Tiannan ascoltò per un po’ con lo sguardo perso nel vuoto e col cuore che sobbalzava continuamente. Gli occhi di Xiao Luocheng avevano già raggiunto le dimensioni di due piatti e gridò: “Padre, il Nonno è il miglior dottore di tutto il mondo; di sicuro non ha sbagliato! Devi trovare un modo per aiutarmi ad entrare in possesso di quel nucleo draconico Emperor Profound. La mia intera vita e anche il futuro della nostra Frazione Esterna dipendono completamente dal Nonno e dal nucleo draconico Emperor Profound.”
La notizia che la Gilda dei Mercanti Black Moon possedesse davvero un nucleo draconico Emperor Profound aveva già lasciato senza parole Xiao Tiannan, ma si fidava ciecamente delle parole di Yun Che. L’angolo delle sue labbra tremò e mormorò amaramente: “Siccome a dirlo siete voi, Anziano, non può che essere vero. Ma un luogo come New Moon City è indegno di ospitare un tesoro divino come un nucleo draconico Emperor Profound. Forse la sede principale della Gilda dei Mercanti Black Moon si sta preparando a venderlo a un cliente straordinario e lo sta conservando a New Moon City solo temporaneamente. Non sono altro che il Maestro di una piccola Frazione Esterna sottoposta allo Xiao Sect; anche sapendo che la Gilda dei Mercanti Black Moon possiede un nucleo draconico Emperor Profound, è impossibile che siano disposti a vendermelo. E anche se raggiungessimo un compromesso e riuscissimo a ottenere il permesso di acquistarlo… sicuramente non abbiamo abbastanza soldi per comprare un nucleo draconico Emperor Profound.”
“Ho già riflettuto su questo problema.” Yun Che si mise a frugarsi nelle tasche. Dopo aver cercato per parecchio tempo, ne estrasse una Profound Currency card che brillava di una luce viola – era esattamente la stessa che il venditore gli aveva consegnato la prima volta che aveva visitato la Gilda dei Mercanti Black Moon. Dopo averla appoggiata tra le mani di Xiao Tiannan, disse con indifferenza: “Circa trent’anni fa, l’attuale proprietario della Gilda dei Mercanti Black Moon era caduto in un’imboscata, restando gravemente ferito dopo un feroce combattimento. Dopo essere riuscito a salvarsi la vita per miracolo, è guarito del tutto grazie alle mie cure. Mi diede questa Profound Currency Card, affermando che in tutto il continente, avrei potuto usarla per comprare qualsiasi cosa volessi da qualsiasi sede della Gilda dei Mercanti Black Moon a prezzi terribilmente bassi. In trent’anni non l’ho mai usata, ma l’ho sempre portata con me nel caso ci fosse un’emergenza. Mi è stata donata dal proprietario in persona, quindi dovrebbe esserci di grande aiuto.”
Quando la ispezionò la prima volta, a Xiao Tiannan sembrò solo una normalissima carta di colore viola e oro. Ma ascoltando il racconto di Yun Che, le sue mani iniziarono a tremare così violentemente che quasi la fece cadere. Il proprietario della Gilda dei Mercanti Black Moon; era praticamente la persona più influente di tutto il Profound Sky Continent. Era un individuo imponente, con così tanto potere e denaro da ascendere al cielo! Se uno come lui aveva donato personalmente quella tessera, e considerando quello che aveva detto… il valore di quella tessera Profound non doveva essere affatto inferiore a quello di un nucleo draconico Emperor Profound!
“Senior, se a darvi questa tessera è stato il proprietario della Gilda dei Mercanti Black Moon, allora è semplicemente troppo preziosa… ma voi, Senior, non avete esitato a decidere di usarla per il bene di Luocheng, questo Junior non sa veramente come ripagare un favore così enorme.” disse emozionato Xiao Tiannan, stringendo la Profound Currency Card tra le dita.
Yun Che ridacchiò, e il suo volto si fece malinconico: “Luocheng è mio nipote. In quanto suo nonno, è normale che io faccia questo per lui… Sigh, si potrebbe dire anche che sto usando Luocheng per fare ammenda e superare i miei rimpianti per il passato.”
“Luocheng, sbrigati a ringraziare tuo nonno!” gridò Xiao Tiannan.
Xiao Luocheng si impegnò immediatamente ad alzarsi dal letto e si inchinò solennemente verso Yun Che. Era così emozionato e commosso da star per scoppiare in lacrime: “Luocheng custodirà per sempre nel suo cuore il generoso dono di suo Nonno… Luocheng sarà senza dubbio fedele al Nonno, in futuro. Se non dovessi esserlo, che io sia colpito da un fulmine, poiché né i Cieli né la Terra potranno tollerarlo.”
Gli angoli delle labbra di Yun Che si sollevarono, e rise di gusto con uno sguardo “gratificato”. Diede una pacca sulla spalla a Xiao Luocheng e disse in tono raggiante: “Bene, bene, sei davvero un buon Nipote. Tuo Nonno non chiederà nient’altro che essere chiamato “Nonno” qualche volta al giorno. Sarà sufficiente a scaldarmi il cuore… Maestro dello Xiao Sect, questa faccenda non può essere rinviata. Devi prendere immediatamente questa Purple Profound Currency Card e andare personalmente nella filiale della Gilda dei Mercanti Black Moon a New Moon City. Sono sicuro al cento percento che lì troverai un nucleo draconico Emperor Profound. Tuttavia, spetta a te nascondere il modo in cui sei venuto a conoscenza di questa informazione. Inoltre, sarebbe meglio che tu ti facessi accompagnare da Xiao Baicao; dovrebbe essere in grado di verificare che si tratti realmente di un nucleo draconico Emperor Profound.”
“Sì, questo Junior chiamerà immediatamente l’Anziano Baicao e andremo insieme alla Gilda dei Mercanti Black Moon!”
Anche senza che Yun Che glielo ricordasse, Xiao Tiannan sapeva che quella era una faccenda di cui occuparsi personalmente, e che la cosa migliore sarebbe stata viaggiare di nascosto, senza farsi notare. Se si fossero diffuse voci sulla presenza di un nucleo draconico Emperor Profound a New Moon City, le ripercussioni sarebbero state impossibili da prevedere.
In brevissimo tempo, Xiao Tiannan fece chiamare Xiao Baicao. I due si stavano preparando a partire, quando Yun Che li fermò e disse: “New Moon City è abbastanza distante. Inoltre, questa è una questione importantissima, quindi anche se riusciste a comprarlo, ci vorrà molto tempo. Durante questo periodo, dovrò prendere dalla vostra tesoreria alcuni medicinali, in base alle condizioni di Luocheng. Quindi, dovreste lasciare le chiavi della tesoreria a qualcuno di cui potete fidarvi.”
“Questo…” Xiao Tiannan e Xiao Baicao si guardarono a vicenda negli occhi, e Xiao Baicao prese velocemente in mano le chiavi, dicendo: “Senior, queste due sono le uniche chiavi della tesoreria, e sono sempre state custodite da questo Junior e dal Maestro Tiannan. Non sono mai state affidate a una terza persona, e in ogni caso non avremmo mai osato farlo. Ma anche riflettendoci, l’unica persona a cui possiamo consegnarle, al momento, siete voi, Anziano. Se doveste aver bisogno di erbe medicinali o pietre preziose, potrete entrare nella tesoreria quando volete.”
Yun Che le guardò per un istante, poi agitò violentemente il braccio, allontanandolo dal corpo, e disse infuriato: “Che stupidaggini! Le chiavi conducono nella vostra tesoreria, come potete metterle volontariamente nelle mani di un estraneo! Voi due avete entrambi quasi cent’anni di età; come potete agire ancora così irresponsabilmente!”
Xiao Tiannan rise: “Le chiavi della tesoreria, ovviamente, non devono essere affidate a qualcuno con leggerezza. Ma anche se vi ho conosciuto per solo un paio di giorni, Anziano, Baicao e io nutriamo un profondo rispetto per le vostre doti nella medicina e per la vostra indole nobile; non potremmo mai sentirci più a nostro agio che lasciando a voi le chiavi. Eccetto voi, Senior, non oseremmo darle a nessun altro. Del resto, mentre saremo via le condizioni di Luocheng potrebbero peggiorare da un momento all’altro. Se succederà, dovremo chiedervi di fare ancora di più per noi, Anziano, e se le cure tardassero solo perché non potete prendere nulla dalla tesoreria, sarebbe… quindi, siamo costretti a chiedervi di prendere queste chiavi, Anziano.”
Yun Che aveva ancora un’espressione combattuta dipinta sul volto, ma dopo averci ragionato per un po’, alla fine si lasciò sfuggire un silenzioso sospiro e prese le chiavi dalle mani di Xiao Baicao: “Va bene. Voi due dovreste partire immediatamente, e tornare indietro il più in fretta possibile. Per quanto riguarda il nucleo draconico Emperor Profound, portate con voi più denaro che potete. Potrebbe non essere eccessivo neppure portare tutto il denaro del Sect.”
Infinitamente grati, Xiao Tiannan e Xiao Baicao si affrettarono a partire. Dopo più di un quarto d’ora Yun Che tornò nella Sala di Medicina. Seguendo il percorso che aveva ormai memorizzato, si diresse direttamente verso la tesoreria, a testa alta e con la schiena dritta.
Superò le guardie senza alcuna difficoltà; non lo bloccarono, e ricevette persino saluti rispettosi man mano che passava loro accanto. Raggiunta la porta della tesoreria, prese una delle chiavi e aprì consecutivamente le tre porte di pietra, per poi entrare nell’enorme stanza, che traboccava di aria gelida.
Dopo aver dovuto recitare attentamente così a lungo, finalmente era il momento di raccogliere la ricompensa.
I tesori accumulati da un Sect in mille interi anni. Era una fortuna immensa, e se fosse sparita completamente in un solo giorno, tutta la Frazione Esterna si sarebbe ritrovata a un passo dal collassare su sé stessa…
Purtroppo, è questo quello che succede se si provoca una stella luminosa come me!!
Se non avessi avuto un asso nella manica, a essere in rovina non sarebbe Xiao Luocheng, ma sarei io… forse a quest’ora sarei stato già morto!
Non mantenere la parola e venire al Palazzo Profound New Moon per occuparvi di me? Eheh… in questo caso, occupiamocene a dovere in questo preciso istante! Tutto quello che avete accumulato in mille anni, lo considererò un risarcimento per lo stress psicologico che ho dovuto sopportare… lo accetterò volentieri!!
Yun Che camminò velocemente tra le incalcolabili file di scaffali in legno nero, premendo contro di esse con la mano ed esercitando un piccolo sforzo. Montagne di erbe medicinali, insieme agli scaffali stessi, furono inglobate nella Perla del Veleno Celeste. L’effetto dell’assorbimento e la capacità della Perla del Veleno Celeste superavano di gran lunga, anzi, erano incomparabili rispetto all’inizio e anche se gli scaffali erano molto grandi, non avrebbe dovuto fare molta fatica ad assorbire tutto. Dopo soli trenta minuti, oltre mille scaffali di medicinali erano spariti nel nulla. Poco dopo, a seguirli furono quelli di giada fredda…
Quella tesoreria era abbastanza grande, ma con lo spazio illimitato all’interno della Perla del Veleno Celeste, anche se fosse stata mille volte più grande Yun Che avrebbe potuto assorbirla interamente, a patto di avere abbastanza tempo.



