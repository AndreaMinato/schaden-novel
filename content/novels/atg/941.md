---
weight: 9410
title: Capitolo 941 – Il Gigantesco Regno degli Dei
pubDate: 2025-02-03T07:52:46.893Z
tags:
    - atg
---


<em>Capitolo regolare, 0 in coda, 0/10 donazione</em>


<em>-Alstor, che ha la febbre, quindi potrebbero esserci un po' di strafalcioni. Nel caso, segnalatemeli nei commenti e li correggerò il prima possibile</em>


[Attenzione: grandissima raccolta di informazioni più avanti]


....


“Fata Mu, potrebbe per favore parlarmi del Regno degli Dei... per esempio, mi piacerebbe saperne di più sul vostro Regno della Canzone Glaciale.”


Yun Che non sapeva quasi nulla sul Regno degli Dei. Ne aveva sentito parlare soltanto da Jasmine, che ogni tanto lo menzionava. Dato che il primo Reame Stellare che avrebbe visitato sarebbe stato il Regno della Canzone Glaciale, voleva conoscere almeno qualche informazione basilare su di esso.


Giorni prima, Mu Bingyun gli aveva apertamente detto che gli avrebbe raccontato molto sul Regno degli Dei. Quando Yun Che la interrogò, annuì e spiegò: “Il Regno degli Dei è il luogo in cui vivevano gli Dei e i Diavoli durante l'Era Primordiale. Anche se la loro Era è terminata ormai da tempo e di loro non è rimasta traccia, hanno lasciato molti tesori mistici nei luoghi in cui vivevano. Alcuni Dei non erano disposti a svanire nel nulla, perciò lasciarono in eredità il loro Sangue, le loro arte misteriosa o persino frammenti della loro Anima.”


“La cosa più importante è che, poiché miliardi di anni fa vi vissero gli Dei e i Diavoli, l'aura elementale del Regno degli Dei è incredibilmente ricca. Di conseguenza, le leggi naturali che lo governano sono di gran lunga superiori a quelle degli altri piani. Lì, le persone avanzano nella Via del Profound molto più velocemente che nei piani d'esistenza inferiori. È anche molto più semplice comprendere le leggi del Profound e superare i colli di bottiglia fra i vari Profound Realm.”


Giunta a questo punto, Mu Bingyun osservò in silenzio Yun Che.


“Dal momento che la velocità dei tuoi progressi è così scioccante persino nel continente del Cielo Misterioso, la cui aura è così rarefatta, torbida e qualitativamente inferiore, se fossi cresciuto nel Regno della Canzone Glaciale probabilmente ora saresti allo stesso livello di Xiaolan e avresti intrapreso la Via Divina prima dei vent'anni.”


“...” Yun Che ascoltò con attenzione, annuendo. Mu Xiaolan aveva diciannove anni... e la sua forza misteriosa terrificante, come lui si aspettava, era già al livello della Via Divina.


La Via Divina ricercata follemente da Xuanyuan Wentian era già stata intrapresa da una ragazzina di diciannove anni, nel Regno degli Dei... Se quella coppia maestra-discepola fosse comparsa sei mesi prima e Mu Xiaolan avesse incontrato Xuanyuan Wentian, probabilmente Yun Che non avrebbe neppure dovuto affrontarlo; Xuanyuan Wentian sarebbe immediatamente morto di rabbia.


“Questo significa che quella ragazz... cough cough cough, intendevo dire, che Mu Xiaolan ha un talento eccezionale anche secondo gli standard del Regno degli Dei?” chiese Yun Che.


“Beh, è stata ammessa al Palazzo della Fenice di Ghiaccio, è normale che abbia un buon talento.” disse Mu Bingyun, come se fosse scontato. Nei suoi occhi comparve per qualche istante un'espressione terribilmente combattuta, poi riprese: “Xiaolan deve essersi fatta un'idea sbagliata di te, ecco perché è stata ostile nei tuoi confronti, ma è davvero una brava ragazza. Questi anni... sono stati molto duri anche per lei.”


“...” Yun Che rimase a bocca aperta... perché Mu Bingyun aveva chiaramente detto che Mu Xiaolan “aveva un buon talento”.


Nel continente del Cielo Misterioso, se qualcuno avesse intrapreso la Via Divina a diciannove anni sarebbe stato un evento senza precedenti, e che probabilmente non si sarebbe mai più ripetuto. Ma nel Regno degli Dei... no, nel Regno della Canzone Glaciale, il talento di Mu Xiaolan veniva considerato soltanto “buono”!?


Quanto doveva essere terrificante quel Regno della Canzone Glaciale?


Yun Che era considerato la persona più straordinaria nella storia del continente del Cielo Misterioso e dell'Illusory Demon Realm. Ma sebbene sul suo pianeta godesse di quella fama, nel Regno della Canzone Glaciale come lo avrebbero giudicato?


Quale doveva essere lo status del Regno della Canzone Glaciale nel Regno degli Dei?


“Questa domanda potrebbe essere un po' offensiva.” dopo qualche secondo di stupore, Yun Che alla fine chiese: “Qual è lo status del Regno della Canzone Glaciale nel Regno degli Dei?”


Mu Bingyun non batté ciglio nonostante la domanda fosse chiaramente maleducata. Rispose in tono indifferente: “Il Regno degli Dei non è grande quanto immagini. Ci sono in totale solo quarantamila Reami Stellari, suddivisi in base alla loro forza. Ci sono Reami Inferiori, Reami Intermedi e Reami Superiori.”


“Ci sono trentamila Reami Inferiori, ottomila Reami Intermedi... e gli altri duemila sono i Reami Superiori, i più potenti.”


“...” Ancora una volta Yun Che rimase con la bocca spalancata per parecchio tempo.


<em>Un totale di qua... quarantamila Reami Stellari?</em>


<em>E secondo te non sarebbe poi così grande?</em>


<em>Cosa!?</em>


Anche se Yun Che aveva vissuto due vite, non aveva mai lasciato la Stella Polo Blu. Jasmine gli aveva persino detto chiaramente che la Stella Polo Blu non poteva neppure essere considerata un Reame Stellare. Non era altro che un pianeta... anzi, un pianeta molto piccolo a essere sinceri.


Nonostante la conoscenza delle sue due vite, per lui era ancora praticamente impossibile immaginare un universo così enorme da contenere quarantamila Reami Stellari.


E ognuno di essi era di gran lunga più vasto della Stella Polo Blu.


Sul suo pianeta, sia nel continente del Cielo Misterioso che nel Regno Demoniaco Illusorio e nell'continente Nuvola Azzurra c'erano pochissimi individui in grado di viaggiare fra i vari continenti... anzi, forse nessuno sarebbe riuscito a farlo senza usare Formazioni Misteriose o altri artefatti.


Nella Dimensione del Caos Primordiale, la Stella Polo Blu non era che una goccia nell'oceano... o forse ancora meno.


“Basandosi soltanto sulla forza, il Regno della Canzone Glaciale è considerato un Reame Intermedio.” continuò Mu Bingyun: “Tuttavia, il Grande Realm King del nostro Regno della Canzone Glaciale è tra i più grandi esperti della Via Divina di tutto l'universo. Perciò, il Regno della Canzone Glaciale è classificato tra i più potenti degli ottomila Reami Intermedi. Persino i Reami Superiori non osano offenderci come se niente fosse.”


In altre parole, la forza complessiva del Regno della Canzone Glaciale era quella di un Reame Intermedio, ma il loro Realm King era potente quanto quelli dei Reami Superiori.


“Il vostro Realm King?” chiese Yun Che, confuso.


“I Realm King sono i sovrani dei Reami Stellari. Ognuno di loro è il capo assoluto del suo Reame Stellare. Per esempio, il più potente esperto o l'individuo più autorevole del Reame potrebbe diventare Realm King.” dopo una breve pausa, esitò per qualche istante prima di continuare: “Il Realm King del nostro Regno della Canzone Glaciale è mia sorella maggiore.”


“...capisco.” Yun Che annuì lentamente, restando per parecchio tempo senza parole.


Il Regno degli Dei era inimmaginabile, gigantesco e incredibilmente spaventoso. Nel mondo degli Dei, che tipo di persona doveva essere qualcuno di così potente da essere considerato fra i più grandi esperti in assoluto?


Non c'era da stupirsi che Mu Bingyun fosse sopravvissuta per mille anni nonostante il veleno nelle sue vene. Sua sorella maggiore era il Realm King del Regno della Canzone Glaciale, quindi naturalmente poteva usare a piacere tutte le sue risorse... a giudicare dalle circostanze, una volta giunto nel Regno della Canzone Glaciale Yun Che avrebbe dovuto provare a farsi presentare al Realm King da Mu Bingyun, se se ne fosse presentata l'occasione... se fosse riuscito a ottenere l'appoggio di una persona così straordinaria, viaggiare per il Regno degli Dei sarebbe stato centinaia di volte più semplice.


Anche se... era quasi impossibile che ci riuscisse.


“Quindi, qual è la classificazione del Regno degli Dei Stellari?” Yun Che aveva un tono apparentemente distratto, ma dentro di sé era piuttosto teso.


“Il Regno degli Dei Stellari?” Mu Bingyun lo fissò, inarcando le sopracciglia: “Come fai a conoscere il Regno degli Dei Stellari?”


“...” Per qualche istante, Yun Che non seppe come rispondere.


Notando la sua espressione riluttante, Mu Bingyun non indagò ulteriormente e, al contrario, rispose: “Il Regno degli Dei Stellari non appartiene a nessuno dei tre livelli di cui ti ho parlato.”


“Eh?” Yun Che aveva un'espressione stupita.


“Perché il Regno degli Dei Stellari è un Reame Sovrano, è ancora più in alto dei Reami Superiori!”


“Reame... Sovrano?” il cuore di Yun Che batté all'impazzata... <em>è ancora più in alto dei Reami Superiori!?</em>


“I quarantamila Reami Stellari del Regno degli Dei sono divisi in quattro regioni; la Regione Divina Orientale, la Regione Divina Meridionale, la Regione Divina Occidentale e la Regione Divina Settentrionale. Fra queste, la Regione Occidentale è la più grande, seguita da quella Orientale.
Oltre ai quarantamila Reami Inferiori, Intermedi e Superiori, ci sono anche diciassette Reami Sovrani, ai vertici dell'intero Regno degli Dei. Si potrebbe dire anche che i Reami Sovrani regnino sull'intero Regno degli Dei! Di questi diciassette, sei si trovano nella Regione Occidentale, quattro nella Regione Orientale, tre nella Regione Settentrionale e quattro in quella Meridionale.”


“Il nostro Regno della Canzone Glaciale si trova nella Regione Orientale, così come il Regno degli Dei Stellari di cui mi hai chiesto. È uno dei quatto Reami Sovrani della regione, un'esistenza trascendentale che persino il nostro Regno della Canzone Glaciale non può che ammirare dal basso.” Mu Bingyun osservò con attenzione Yun Che: “Sai così poche cose del Regno degli Dei, eppure mi hai improvvisamente chiesto del Regno degli Dei Stellari. Forse, la ragione per cui hai insistito così tanto per venire con noi nel Regno degli Dei ha a che fare con il Regno degli Dei Stellari?”


“...” Yun Che rimase a lungo in silenzio. I suoi muscoli si irrigidirono leggermente e rabbrividì.


In quel momento, si accorse improvvisamente di quanto fosse insignificante... e ingenuo.


Sapeva che trovare Jasmine sarebbe stato incredibilmente difficile. Sapeva che più il Regno degli Dei Stellari fosse stato potente e più per lui sarebbe stato difficile incontrarla. Anche se conosceva quel nome, solo in quell'istante comprese finalmente il suo status grazie a Mu Bingyun. Il Regno degli Dei Stellari in cui viveva Jasmine era davvero così spaventosamente prestigioso.


Anche nel Regno degli Dei, probabilmente sarebbe stato in grado di arrivare da solo a chiunque non fosse un Realm King o appartenesse a un Reame Sovrano.


Ma di fronte a un colosso del genere, non era paragonabile neppure a un granello di sabbia nell'oceano... quindi, come avrebbe potuto incontrare Jasmine?


Credeva davvero di poterci riuscire solo perché lo desiderava con tutto il cuore?


Accorgendosi che Yun Che aveva improvvisamente smesso di parlare e aveva assunto un'espressione tetra, Mu Bingyun si accigliò leggermente: “A quanto pare, il motivo per cui vuoi venire nel Regno degli Dei ha davvero qualcosa a che fare con il Regno degli Dei Stellari.”


“Posso... fidarmi di lei?” Yun Che digrignò lievemente i denti, iniziando a comprendere quanto sarebbe stato difficile incontrare Jasmine. Inoltre, non sapeva praticamente niente del gigantesco mondo degli Dei. L'unica persona in cui poteva riporre la sua fiducia era Mu Bingyun, con cui stava parlando.


Mu Bingyun si voltò e lo osservò tranquillamente con i suoi occhi di ghiaccio privi di emozioni: “Mi hai salvato la vita e hai salvato anche Asgard Nuvola Gelida. Non posso garantirti che sarò in grado di restituirti appieno il favore e non so quanto potrò aiutarti, ma come minimo giuro che non ti farò mai del male.”


Il petto di Yun Che si muoveva visibilmente su e giù. Espirò con grande fatica, poi disse a bassa voce: “Voglio raggiungere il Regno degli Dei per cercare una persona... che viene dal Regno degli Dei Stellari... la Dea Stellare del Massacro.”


“...Cosa!?”


Mu Bingyun, che fino ad allora era stata calma come uno specchio d'acqua nonostante la rapidità della sua guarigione, ebbe una reazione scomposta. Le sue pupille si restrinsero notevolmente e sul suo candido viso comparve un'espressione scioccata.


Poi, come se le fosse improvvisamente tornato in mente qualcosa, lo stupore sul suo volto diminuì velocemente. Tuttavia, ora guardava Yun Che in modo piuttosto strano: “Ora ho capito. Quanto tutti quegli anni fa la Dea Stellare del Massacro è scomparsa, è venuta su questo pianeta.”


Stavolta, fu Yun Che a restare scioccato: “Cos'hai detto? Tu...”


“Non dovresti essere sorpreso.” Mu Bingyun scosse la testa: “Non capisci che genere di individui sono gli Dei Stellari, nel Regno degli Dei. La 'caduta' di un Dio Stellare è sufficiente a creare scompiglio in tutto il Regno degli Dei.”


“Il Regno degli Dei Stellari è un Reame Sovrano ai vertici del Regno degli Dei. I dodici Dei Stellari sono secondi solamente al loro Realm King. Sono così potenti da far tremare qualsiasi praticante della Profound e della Via Divina che senta il loro nome. È qualcosa che non potresti mai immaginare. Circa otto o nove anni fa, il Regno della Canzone Glaciale venne a conoscenza di alcune voci secondo cui qualcuno aveva complottato contro la Dea Stellare del Massacro, che era stata uccisa con un terribile veleno. Per parecchi anni, ci furono grandi ripercussioni nel Regno degli Dei. Poi, anni dopo sentimmo altre voci secondo cui in realtà era ancora viva. Ma solo di recente si scoprì la verità, quando vari Reami Stellari ricevettero la notizia che la Dea Stellare del Massacro era tornata sana e salva nel Regno degli Dei Stellari. Tuttavia, nessuno sa dove sia stata in questi anni.”


Yun Che: “...”


Mu Bingyun fissò Yun Che: “L'ho dedotto facilmente dalle tue parole e, ora, la tua reazione me lo ha confermato. Non preoccuparti, non lo dirò a nessuno. Anche tu non dovresti parlarne con nessuno.”


“...Sai dirmi cosa dovrei fare per poterla incontrare? O consigliarmi qualche metodo per raggiungerla?” lo sguardo di Yun Che si fece desideroso e determinato...


<em>Quindi la mia Jasmine è davvero una persona così forte. Non mi sorprende che si sentisse sempre come se tutto e tutti fossero insignificanti di fronte a lei. In realtà non era per il suo carattere, ma per la sua potenza. Per lei, in questo mondo ogni cosa non è altro che una formica.</em>


<em>Eccetto me...</em>


Mu Bingyun scosse la testa: “Il mio consiglio è di rinunciare. Non puoi davvero comprendere cosa sia il Regno degli Dei Stellari, è come se fosse su un piano d'esistenza completamente diverso. Figurarsi incontrarla, anche solo poter entrare nel Regno degli Dei Stellari è praticamente impossibile... a meno che tu possa allenarti duramente per migliaia e migliaia di anni.”


Le parole di Mu Bingyun non scoraggiarono Yun Che. Strinse lentamente i pugni, digrignò i denti e all'improvviso dichiarò, scandendo le parole: “Ho sempre creduto in un motto... e in tutta la mia vita... ho sempre provato che è vero... al mondo... niente è impossibile!”


In quell'istante, negli occhi di Yun Che comparve una determinazione terrificante. Il suo sguardo riuscì persino a toccare in qualche modo l'animo apatico di Mu Bingyun. Nelle parecchie migliaia di anni in cui aveva vissuto nel Regno degli Dei, non aveva mai provato nulla del genere.


“Dato che sei così determinato.” commentò con indifferenza Mu Bingyun: “forse esiste un modo.”


“Che modo?” Yun Che sollevò di scatto lo sguardo.


“Entra nel mio setta della Fenice di Ghiaccio e diventa un nostro discepolo!” rispose Mu Bingyun con un tono incredibilmente calmo.


All'inizio, Yun Che rimase senza parole, ma poi continuò ad ascoltare.


“Negli ultimi anni, i rapporti interni al Regno degli Dei sono stati molto differenti rispetto al passato. Specialmente fra i grandi Reami Sovrani, in ognuno dei quali ci sono stati grandi cambiamenti. Otto anni fa, il Regno dell'Eternità, uno dei Reami Sovrani, ha fatto un annuncio che ha scosso il mondo intero...”


Regno dell'Eternità? Quel nome attirò subito l'attenzione di Yun Che... perché uno dei Sette Tesori Celesti, quello considerato il quarto più forte, si chiamava “Perla dell'Eternità”. Se quel Reame si chiamava “Regno dell'Eternità”... che esistesse qualche sorta di collegamento fra loro?


“La prossima Assemblea Profound God della Regione Orientale si terrà nel Regno dell'Eternità!”


“Assemblea Profound God... della Regione Orientale? Di cosa si tratta?” chiese Yun Che.


“È il torneo più prestigioso della storia del Regno degli Dei. Nella Regione Orientale ci sono in tutto novemila reami Stellari. Escludendo i quattro Reami Sovrani, i membri degli altri Reami devono soddisfare certi criteri riguardanti la forza misteriosa per partecipare, ma eccetto questo è sufficiente che abbiano meno di sessant'anni. L'Assemblea Profound God è un evento su grandissima scala e ogni volta, nonostante i preparativi molto lunghi, causa immensi danni nel luogo in cui si tiene. In passato l'Assemblea Profound God si è sempre tenuta circa ogni tremila anni. Ma stavolta, sono passati solo settecento anni dall'ultima ed è anche stato concesso molto meno tempo per prepararsi.”


Più Mu Bingyun spiegava, più Yun Che era confuso. Chiese: “Intendi dire che... vorresti farmi entrare nel setta della Fenice di Ghiaccio e farmi partecipare all'Assemblea Profound God come vostro rappresentante?”


“Certo che no.” Mu Bingyun scosse la testa: “Sono stati concessi solamente dieci anni per prepararsi a questa Assemblea Profound God. In base a quando sono partita, penso che mancano meno di tre anni al suo inizio. Con la tua forza misteriosa... non saresti neppure in grado di qualificarti e non potresti partecipare. Inoltre, non è necessario appartenere a un setta o a un Reame Stellare per essere ammessi. Se soddisfa i requisiti, chiunque può partecipare.”


“Voglio che diventi un discepolo del mio setta della Fenice di Ghiaccio perché così sarà meno inopportuno per mia sorella portarti nel Regno dell'Eternità come spettatore.” dopo aver finito di parlare, Mu Bingyun iniziò a riflettere con attenzione su come persuadere sua sorella.


“Io... credo di non aver ancora capito molto bene.” Yun Che scosse di nuovo la testa.


Mu Bingyun spiegò: “Anche se i quattro Reami Sovrani non partecipano mai all'Assemblea Profound God, hanno sempre collaborato per scegliere, preparare, difendere e controllare il luogo in cui si sarebbe tenuta. Parecchi esperti dei quattro grandi Reami Sovrani assistono sempre alle battaglie... compresi i dodici Dei Stellari. Anche il Regno della Canzone Glaciale ha sempre potuto portare degli spettatori. Convincerò mia sorella a portarti nell'area riservata agli spettatori. Mia sorella conosce il valore della gratitudine e restituisce sempre i favori. Dato che mi hai salvato la vita, non dovrebbe rifiutare di ripagarti con qualcosa di così semplice. Una volta all'Assemblea Profound God, che tu riesca o no a incontrare la persona che cerchi... dipenderà soltanto dal tuo destino e dalla tua fortuna.”
                                


                                



