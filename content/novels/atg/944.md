---
weight: 944
title: Capitolo 944 – Addio, Stella Polo Blu
pubDate: 2025-02-03T07:52:46.893Z
tags:
    - atg
---


<em>Capitolo Sponsorizzato! Grazie mille, Fenrir117!</em>


<em>1 in coda, 0/10 donazione</em>


<em>-Alstor, che lunedì inizia l'università</em>






[Attenzione: capitolo luuuungo]


…..............


Illusory Demon Realm, Valle del Fulmine e del Fuoco del Corvo Dorato.


Quando Yun Che e la Piccola Imperatrice Demoniaca entrarono nella Valle, il paesaggio davanti ai loro occhi li spinse a restare in silenzio per parecchio tempo.


“L'aura delle fiamme nella Valle ha continuato a indebolirsi sempre più in fretta.” commentò la Piccola Imperatrice Demoniaca, con lo sguardo perso in lontananza. Più di metà dei vulcani, che un tempo eruttavano senza sosta, erano spenti. Le onde del mare di fiamme che un tempo ricopriva il cielo ora erano ridotte soltanto a qualche occasionale lingua di fuoco che non raggiungeva grandi altezze.


“...” Yun Che sapeva bene che tutto ciò era stato causato da lui. Quando il Corvo Dorato gli aveva donato le sue ultime gocce di Sangue e l'ultimo frammento di Anima, gli aveva detto che avrebbe potuto sopravvivere soltanto per i successivi dieci anni. Ma poi, aveva anche sigillato forzatamente la Sfera dell'Origine Diabolica dentro Yun Che per due volte di fila, il che aveva consumato quasi tutte le sue energie.


“Andiamo. Mi aveva detto di portarti al suo cospetto non appena fossi guarita. A proposito, è la prima volta che chiede apertamente di incontrarti, deve trattarsi di qualcosa di molto importante.” disse distrattamente Yun Che, ma dentro di sé aveva già avuto una piccola intuizione.


I due arrivarono alla fine della Valle del Fulmine e del Fuoco del Corvo Dorato. Proprio quando stavano per chiamare lo Spirito, un paio di occhi dorati si aprirono subito nel cielo sopra di loro.


“A quanto pare, questo nobile Spirito si è svegliato giusto in tempo.” la luce emanata dagli occhi dello Spirito del Corvo Dorato brillò nel cielo e poi si posò sulla Piccola Imperatrice Demoniaca.


La Piccola Imperatrice Demoniaca si inchinò profondamente: “Divino Corvo Dorato, ha comandato che io venissi qui, quali sono i suoi ordini?”


In confronto al mese precedente, la forza misteriosa della Piccola Imperatrice Demoniaca era già diminuita notevolmente. Se prima era a un passo dal Stadio Divino Misterioso, ora era al sesto livello del Stadio Sovrano Misterioso. Tuttavia, la sua energia vitale non era più fusa alla sua Energia Misteriosa, anzi, era diventata indipendente e molto più forte.


“Sei davvero... sfuggita al tuo limite di tre anni di vita!?”


Notando le attuali condizioni della Piccola Imperatrice Demoniaca, lo Spirito del Corvo Dorato rimase profondamente scioccato e nei suoi occhi comparve un'espressione incredula. Basandosi su tutto ciò che sapeva, era sicuro che fosse impossibile.


“Yun Che, precisamente come hai fatto a curarla?” chiese lo Spirito del Corvo Dorato con un tono estremamente grave e serio.


“Ecco...” Yun Che rifletté con attenzione per qualche secondo, poi rispose sinceramente: “È stato il mio Maestro dall'continente Nuvola Azzurra, che mi ha insegnato tutto ciò che so sulle arti mediche, a pensare a questo trattamento. Facendo disperdere lentamente l'Energia Misteriosa che tu le donasti, nell'arco di un mese è stato possibile separare a poco a poco la sua energia vitale dalla sua Energia Misteriosa, così la sua vena vitale è tornata di nuovo indipendente e il consumo della sua energia vitale è stato interrotto. All'inizio non eravamo sicuri che avrebbe funzionato, ma i risultati sono persino migliori di quanto ci aspettassimo. Durante l'intero processo, non ci sono stati rischi né pericoli.”


“Il tuo Maestro dall'continente Nuvola Azzurra? L'uomo chiamato Yun Gu?” lo Spirito del Corvo Dorato aveva visto i ricordi di Yun Che per ben due volte, quindi naturalmente sapeva di Yun Gu: “Impossibile! È chiaramente solo un mortale. Un risultato del genere sarebbe impossibile da ottenere anche per gli abitanti del Regno degli Dei. Anche la tua Maestra deve averti detto più di una volta che era impossibile curarla, vero?”


“...” Yun Che era piuttosto sorpreso. Jasmine in effetti gli aveva detto che per salvare la Piccola Imperatrice Demoniaca avrebbe dovuto trovare il Sigillo Primordiale della Vita e della Morte o coltivare la Grande Via del Budda al massimo livello. Quindi, era impossibile.


Ma Su Ling'er, grazie al metodo insegnatole da Yun Gu, alla sua passione, alla sua forza di volontà e al suo talento nelle arti mediche, era riuscita a curare la Piccola Imperatrice Demoniaca. Era bastato un mese per salvarla da quella morte che persino Jasmine e lo Spirito del Corvo Dorato ritenevano inevitabile.


“Eppure, Caiyi è davvero guarita grazie al trattamento ideato dal mio Maestro, Yun Gu. Anche se la sua forza misteriosa è diminuita notevolmente, eccetto una lieve riduzione della sua longevità si è completamente ristabilita.” spiegò seriamente Yun Che: “A dire il vero, anche io sono rimasto scioccato la prima volta che il mio Maestro ha detto di conoscere un modo per curare Caiyi.”


Gli occhi dorati in mezzo al cielo tremolavano. Era chiaro che lo Spirito del Corvo Dorato non riuscisse ancora ad accettare del tutto la cosa. Infatti ciò che aveva permesso alla Piccola Imperatrice Demoniaca di ricevere un potere così enorme in così poco tempo era un'arte divina, che implicava chiaramente il sacrificare la propria vita. Per ottenere una grande potenza, era necessario trovarsi in condizioni disperate o in pericolo di morte. Anche nell'antica Era degli Dei, il processo era irreversibile.


Come poteva essere stato annullato dalle arti mediche di un mortale?


E in così poco tempo! E con una guarigione completa!


A meno che...


Rimanendo a lungo in silenzio, lo Spirito del Corvo Dorato esaminò rapidamente i ricordi di Yun Che, specialmente quelli legati a Yun Gu. Ben presto, nella sua mente rimase impresso un nome.


<em>Manuale – Heavenly – Medicine!?</em>


“HAHAHAHAHA, HAHAHAHAHA! Ora capisco... ora capisco!!”


Lo Spirito del Corvo Dorato all'improvviso scoppiò a ridere fragorosamente. La sua risata era assordante e carica di sollievo: “Yun Che, il testo sulla medicina studiato da Yun Gu si chiama Manuale Heavenly Medicine. Sai da dove proviene?”


Yun Che scosse la testa: “Il Maestro mi disse solo di averlo trovato per caso da qualche parte e di possederne soltanto metà. Sebbene sia solo una metà, ha trascorso l'intera vita a studiarlo eppure ne ha compreso soltanto il trenta percento. Sai davvero qualcosa su quel testo medico?”


“Il trenta percento? Umpf, se pur essendo un mortale è riuscito a capirne il trenta percento, allora questo Yun Gu ha davvero un talento grande quanto il cielo. Un genio della medicina così straordinario è talmente raro da comparire solo una volta ogni dieci milioni di anni fra i mortali.”


Quella era la prima volta che lo Spirito del Corvo Dorato lodava un mortale, eccetto Yun Che, e aveva persino usato le parole “talento grande quanto il cielo” e “comparire solo una volta ogni dieci milioni di anni”. Erano complimenti davvero incredibili: “Dopotutto, questo è il luogo in cui cadde l'ultimo Vero Dio. Ci sono molti oggetti straordinari lasciati dal Dio Malvagio. La Perla del Veleno Celeste, lo Specchio del Samsara, i Semi del Dio Malvagio... e c'è davvero anche quella scrittura divina, che si pensava fosse andata perduta nel Caos Primordiale.”


“Scrittura... divina?” Yun Che era senza parole. Le parole dello Spirito del Corvo Dorato confermavano che in effetti conosceva il Manuale Heavenly Medicine e che doveva essere un testo particolarmente straordinario.


“Il vero nome di quella scrittura divina non è Manuale Heavenly Medicine, che gli è stato dato dal tuo Maestro e, in effetti, è piuttosto adatto. Hai memorizzato alla perfezione metà di questo 'testo sulle arti medichÈ, quindi da ora in poi, quando avrai tempo, prova a comprenderlo ulteriormente. Se dovessi riuscire a capire l'intera metà di questo testo sacro, non solo le tue capacità mediche diventeranno le migliori al mondo, ma potrai persino guarire malattie incurabili anche per i praticanti della Via Divina. Otterrai inoltre molti benefici per la coltivazione della tua forza misteriosa... e saranno terribilmente vantaggiosi.”


“Spirito del Corvo Dorato, il Manuale Heavenly Medicine... che tipo di scrittura divina è, esattamente?” chiese Yun Che, incuriosito.


“Mentre il Dio della Creazione Li Suo creava innumerevoli vite, al tempo stesso studiava le iscrizioni sull'origine della vita all'interno del Sigillo Primordiale della Vita della Morte e, nel corso di milioni e milioni di anni, con quelle conoscenze scrisse un testo chiamato 'Il Miracolo della Vita'!”


“...Haah!!?” Yun Che quasi perse i sensi dallo shock sentendo quelle parole.


Le conoscenze mediche custodite nel Manuale Heavenly Medicine erano estremamente complesse e misteriose. Ma nell'intera storia del continente Nuvola Azzurra non c'erano testimonianze della presenza di un testo medico così straordinario. Yun Gu oltre a studiare il Manuale Heavenly Medicine cercava anche di scoprirne l'origine, ma non aveva mai trovato neppure un indizio. Yun Che lo aveva spesso sentito lodare l'individuo straordinario che doveva aver scritto quel manuale così incredibile.


Il Manuale Heavenly Medicine... il testo medico che Yun Che aveva imparato a memoria e che aveva cercato di comprendere per tutta la vita in realtà era... era stato scritto da un Dio della Creazione dell'Era Antica!?


Quella scrittura divina era stata lasciata da un Vero Dio... e per di più, da uno dei Veri Dei più potenti in assoluto!


Ma ormai tutti gli Dei erano scomparsi da tempo immemore. Forse, il Dio Malvagio non poteva sopportare che quella scrittura divina, in grado di salvare interi mondi, andasse persa nel Caos Primordiale e aveva scelto di nasconderla nell'continente Nuvola Azzurra?


<em>La Perla del Veleno Celeste e lo Specchio del Samsara...</em>


<em>I Semi del Dio Malvagio...</em>


<em>Il redivivo Sovrano Diabolico Primordiale e la Spada Diabolica Notte Eterna...</em>


<em>Il mondo di oscurità e la bizzarra ragazza in fondo al Precipizio della Nuvola...</em>


<em>E persino il Manuale Heavenly Medicine...</em>


<em>La caduta del Dio Malvagio, l'ultimo Vero Dio, avvenne su questo pianeta... si può sapere esattamente quanti segreti sono stati nascosti qui!?</em>


Boom boom boom...


A quel punto, il terreno sotto di loro e l'area circostante cominciarono a tremare violentemente. Il Mare della Morte, fino a quel momento in silenzio, cominciò a rilasciare ondate di fuoco che ricoprirono il cielo. Yun Che si riprese dallo stupore e chiese, allarmato: “Cosa sta succedendo?”


“Huan Caiyi!”


La luce dorata proveniente dal cielo divenne all'improvviso incredibilmente intensa. Sollevando lo sguardo, Yun Che vide che i due occhi del Corvo Dorato si erano trasformati in due globi di fiamme incandescenti. Persino la sua voce divenne estremamente solenne e tonante: “Questo nobile Spirito e il tuo Clan sono stati alleati per diecimila anni. Ora che tutti i problemi dell'Illusory Demon Realm sono stati risolti, come potresti regnare a lungo, come ultima Imperatrice della tua dinastia, senza una forza schiacciante, se il potere nasce soltanto dalla forza?”


“A questo nobile Spirito non resta molto tempo. Piuttosto che usare le mie ultime forze per sopravvivere un po' più a lungo, preferisco soddisfare il tuo desiderio!”


BOOM!!!


Nell'alto del cielo, le due sfere di fiamme dorate esplosero all'improvviso.


La Piccola Imperatrice Demoniaca sollevò lo sguardo di scatto. Anche se Yun Che si era già preparato mentalmente a ciò che stava per accadere, rimase comunque notevolmente stupito: “Tu... stai davvero per farlo?”


“Umpf! Quando lo Spirito della Fenice ha capito che si sta avvicinando una grande calamità, è stato disposto a mettere da parte il suo orgoglio da Divinità e ha concesso tutto ciò che gli restava a un mortale, quindi perché non dovrebbe poterlo fare anche questo nobile Spirito!? Anche se il potere che mi resta non potrà esservi di alcun aiuto contro quella terribile calamità... in passato il Dio Malvagio aiutò il Corvo Dorato. Con questo briciolo di potere, potrò almeno proteggere questo pianeta tanto amato dal Dio Malvagio!”


Quelle furono le ultime parole dello Spirito del Corvo Dorato. Poi, la zona circostante fu improvvisamente avvolta dall'accecante bagliore di fiamme dorate che ricoprirono l'intera Valle del Fulmine e del Fuoco del Corvo Dorato. Il mondo intero sembrò trasformarsi un un vasto e sconfinato oceano di fuoco. Il mare di fiamme bruciava ferocemente e, per comando dello Spirito del Corvo Dorato, fluì violentemente verso la Piccola Imperatrice Demoniaca.


“Caiyi, non pensare a nulla. Concentrati e apri tutte le tue Meridiano Misterioso.” le disse prontamente Yun Che. Osservando il cielo dorato, si abbandonò a un profondo sospiro.


La prima volta che aveva incontrato lo Spirito del Corvo Dorato, la sua arroganza, la sua prepotenza e la sua irrazionalità lo avevano quasi disgustato.


Ma oltre il suo carattere duro e spietato, c'era un'anima orgogliosa e magnanima...


Pur essendo solo un frammento dell'anima del Corvo Dorato, per Yun Che era stato un grande benefattore, tanto quanto Jasmine.


Lo Spirito del Corvo Dorato scomparve e la Valle del Fulmine e del Fuoco del Corvo Dorato cominciò a collassare su se stessa, avvolta dalle fiamme senza fine. L'ultimo rivolo di energia divina e spirituale che lo Spirito del Corvo Dorato usava per mantenere in piedi la Valle si persero nel flusso di fuoco e fluirono nella Piccola Imperatrice Demoniaca.


BOOOOM!!!!!


La Valle del Fulmine e del Fuoco del Corvo Dorato, alla fine, collassò completamente. Il bagliore accecante delle fiamme illuminò il cielo nel raggio di cinquecento chilometri, facendo sembrare che la Città Imperiale dei Demoni fosse stata costruita completamente con oro zecchino.


Tutti i praticanti del mistero della capitale rimasero sbalorditi e tutti i membri delle Dodici Famiglie Guardiane e dei Palazzi Ducali si precipitarono verso le fiamme, ma nessuno di loro riuscì ad avvicinarsi.


Al centro del mare di fuoco c'erano Yun Che e la Piccola Imperatrice Demoniaca, ritrovatisi fuori dalla Valle del Fulmine e del Fuoco del Corvo Dorato. Yun Che rimase al fianco della Piccola Imperatrice Demoniaca, controllando che stesse bene per le sei ore successive, finché finalmente le fiamme non si estinsero.


E la Piccola Imperatrice Demoniaca, rimasta in silenzio per sei ore, in quel preciso istante aprì gli occhi... solitamente sembravano sempre freddi e indifferenti, ma ora emettevano una luce dorata.


“Grazie... Divino Corvo Dorato.”


Mormorò distrattamente e a bassa voce, mentre una lacrima sgorgava dai suoi occhi dorati e le rigava il volto, lasciando una traccia dal lucente e grazioso riflesso color oro sulle sue guance.


“Finalmente non dovrò più... preoccuparmi e potrò andare nel Regno degli Dei.” disse dolcemente Yun Che, con una sconfinata tristezza nel cuore.


continente del Cielo Misterioso, Regione del Ghiaccio Estremo. Nel giorno della partenza di Yun Che, la neve cadeva delicatamente e avvolgeva il cielo.


L'Anima Celestiale Frozen Cloud che stava lampeggiando con una luce misteriosa si sollevò dal dorso della mano di Yun Che, volò attraverso qualche fiocco di neve, verso Murong Qianxue, e si fuse lentamente alla sua.


“Signora Maestra Murong, da ora in poi, dovrai prenderti cura di Asgard Nuvola Gelida.” disse Yun Che, con un lieve sorriso: “Se mai doveste essere in pericolo, potrete usare la Formazione Profound di teletrasporto per raggiungere la Città Imperiale dei Demoni o Xue'er e chiedere aiuto. Sono sicuro che fra non molto Asgard Nuvola Gelida diventerà un nuovo Luogo Sacro del continente del Cielo Misterioso.”


“Signore di Asgard...” Murong Qianxue abbassò lo sguardo e rispose, con la voce scossa da un leggero tremito: “Prometto che... non deluderò Asgard Nuvola Gelida, dopo che ha lottato così duramente per proteggerlo.”


“Signore di Asgard...” le sorelle Feng Hanyue e Feng Hanxue erano già scoppiate in lacrime.


“Va tutto bene, il Signore di Asgard se ne sta andando solo temporaneamente e sarà di ritorno già tra qualche anno. Voi due in fondo siete due delle Sette Fate di Frozen Cloud. Comportarvi così in presenza della Signora Antenata non è appropriato.” le confortò in tono comprensivo Chu Yueli.


Mu Bingyun osservò la cerimonia di nomina della nuova Signora di Asgard in silenzio. Distese una delle sue mani candide come la neve una goccia di sangue rosso scuro avvolta da un bagliore azzurro si formò sulla punta del suo indice. Poi, all'improvviso si divise in sei piccoli puntini luminosi e volò verso Murong Qianxue, Jun Lianqie, Mu Lanyi, Chu Yueli, Feng Hanyue e Feng Hanxue, penetrando direttamente nelle loro fronti.


“Ah...” Mu Xiaolan sussultò debolmente, ma ingoiò le parole che stava per pronunciare non appena ripensò al legame che per così tanti anni c'era stato fra Mu Bingyun e Asgard Nuvola Gelida.


“Questa è una goccia della mia Essenza del Sangue. Anche se il Sangue della Fenice di Ghiaccio al suo interno è pochissimo ed estremamente diluito, dovrebbe essere abbastanza da aiutare tutte voi a coltivare le Arti Divine Frozen End.” disse gentilmente Mu Bingyun, ritraendo la mano.


Era quasi impossibile guarire i danni all'Essenza del Sangue di una persona. Murong Qianxue e le altre erano estremamente grate, fin dal profondo del cuore. Si inchinarono tutte: “Grazie, Signora Antenata.”


“Yun Che, è ora di partire.” Mu Bingyun guardò Yun Che: “Puoi ancora cambiare idea.”


Yun Che sorrise, si voltò, guardò tutte le persone che erano venute a salutarlo... le più importanti della sua vita.


“Nonno, Padre, Madre, Xiao Yun, Settima Sorella, Yuanba, YuÈer, Lingxi, Caiyi, Xue'er, Ling'er... ora devo andare. Anche se ho preso questa decisione piuttosto di fretta e starò via fra i tre e i cinque anni, prometto che questa è l'ultima volta che sarò egoista. Quando avrò soddisfatto il mio desiderio e sarò tornato, non me ne andrò di nuovo neanche se cercaste di cacciarmi.”


“ChÈer, tu... non devi... mai... mai fare niente di pericoloso. Devi tornare sano e salvo...”


Prima ancora di finire di parlare, Mu Yurou aveva già abbracciato Yun Qinghong, premendo il viso contro il suo petto, ed era scoppiata a piangere.


“Non preoccuparti. Quando mai ChÈer ci ha deluso? Il luogo in cui sta andando è molto più vasto del nostro mondo, dovremmo essere contenti per lui, non trovi?” la confortò Yun Qinghong, sorridendo.


“Marito, parti pure senza preoccupazioni. Ci occuperemo noi di tuo nonno, tuo padre e tua madre. Quando tornerai, tutto sarà ancora migliore di quanto tu possa aspettarti.” disse dolcemente Cang Yue. Sul suo viso c'era un sorriso, ma gli angoli dei suoi occhi erano bagnati da delle lacrime che stava cercando di trattenere con tutte le sue forze.


“Fratellone, devi assolutamente tornare sano e salvo.” disse Xiao Yun, con le lacrime agli occhi.


“Non dimenticare le promesse che ci hai fatto! Farai meglio a ripeterle mentalmente almeno ogni due ore!” esclamò la Piccola Imperatrice Demoniaca, con un tono freddo e aggressivo.


“Fratellone Yun, io... ci penserò io a proteggere tutti. Non devi preoccuparti di nulla... torna presto...” mentre pronunciava quelle poche e sconnesse parole, Feng Xue'er versò almeno cinque o sei lacrime.


“Tutti voi siete davvero strani. Il Fratellone Yun Che sta solo andando a trovare una persona in un altro luogo, non sta andando da qualche parte a combattere una lotta all'ultimo sangue, tornerà presto. Non vi sta dicendo addio per sempre. È praticamente come quando io esco a giocare per un po', non c'è niente di cui preoccuparsi.” disse Su Ling'er, sorridendo. Poi si voltò verso Yun Che e fece roteare gli occhi all'indietro: “Fratellone Yun Che, dovresti sentirti in colpa , stai facendo preoccupare così tante persone. Se dovessi tornare in ritardo, nessuno di noi ti perdonerà.”


“D'accordo, d'accordo. Lo prometto ancora una volta. Che io abbia raggiunto o no il mio obiettivo, giuro che tornerò fra al massimo cinque anni, non un giorno di più.” garantì immediatamente Yun Che: “Probabilmente, sarò di ritorno già fra due o tre anni.”


“Cognato, io...” Xia Yuanba si avvicinò e gli disse, in tono piuttosto agitato: “Io vorrei venire con te, davvero non è possibile?”


Yun Che sorrise e scosse la testa: “Yuanba, sei appena diventato il Maestro di un Luogo Sacro, come potresti lasciare da solo il tuo Santuario Absolute Monarch? Nel mondo in cui sto per andare potrebbe esserci anche tua sorella. Quando sarò lì, proverò a cercare anche lei. Chissà, potrebbe verificarsi un miracolo.”


Le labbra di Xia Yuanba si mossero ancora, ma alla fine annuì e strinse i pugni: “Cognato, mentre sarai via, prometto che non abbasserò la guardia. Ti assicuro che quando tornerai ti sorprenderò.”


“Mn, non vedo l'ora, Yuanba.”


“Quest'uomo... Tyrannical Emperor Divine Veins?” Mu Bingyun guardò Xia Yuanba e nei suoi freddi occhi brillò uno sguardo tremendamente scioccato.


“Eh? Maestra, cos'ha appena detto?” chiese Mu Xialoan, avvicinandosi di più a lei.


“Nulla.” Mu Bingyun scosse la testa e le ordinò: “Apri la Formazione Dimensionale.”


“Okay!” Mu Xiaolan prese la pietra dimensionale, vi infuse la sua Energia Misteriosa e una Formazione Profound dal colore blu ghiaccio comparve lentamente. Mormorò tra sé e sé: “Portare indietro con noi un tipo così spregevole... non sono molto convinta. Um... però ha salvato la vita della Maestra, dovrei essergli grata... Aaaah, ma perché deve essere così fastidioso?”


Quando la Formazione dimensionale di teletrasporto si aprì, Yun Che salutò un'ultima volta: “Ora devo andare, ma tornerò presto.”


Dopo aver pronunciato quelle ultime sei parole, Yun Che si voltò ed entrò nella Formazione Profound. Date le spalle a tutti gli altri, non si girò un'altra volta.


Stavolta non sapeva a cosa sarebbe andato incontro, dirigendosi nel Regno degli Dei. Temeva che se avesse guardato ancora per qualche istante tutti quegli occhi preoccupati, agitati, dispiaciuti e pieni di lacrime non sarebbe davvero riuscito a partire.


“Signore di Asgard, attenderemo con ansia il suo ritorno!” gridò a squarciagola Feng Hanxue.


La luce blu che avvolgeva la Formazione Profound lampeggiò e cominciò a roteare lentamente. Mu Bingyun, Mu Xiaolan e Yun Che iniziarono a fluttuare a mezz'aria all'interno di un vortice luminoso che volò verso il cielo, diventando sempre più veloce e raggiungendo in fretta le nuvole più alte.


Gli occhi di Xiao Lingxi seguirono la sagoma di Yun Che e non si spostarono neppure per un istante. Mentre guardava Yun Che allontanarsi lentamente da lei, all'improvviso sentì girare la testa... vide una sfera di fiamme. Yun Che era al suo interno, completamente avvolto dal fuoco, e improvvisamente cadde a pezzi, venendo ridotto in cenere dispersa nell'aria...


Sss!!


Con un debole sibilo dimensionale proveniente dal cielo sopra i presenti, la Formazione Profound scomparve completamente insieme alle tre persone al suo interno.


“Piccolo... Che...”


Un dolore e una sensazione di sofferenza indescrivibili attanagliarono le profondità dell'anima di Xiao Lingxi. Sollevò un braccio e provò a distenderlo in direzione del punto in cui era svanito Yun Che, ma dopo averlo mosso di qualche centimetro la sua vista divenne offuscata e cadde all'indietro, svenuta.


“Ah! Zietta!!” Numero Sette Al Mondo, che si trovava proprio accanto a Xiao Lingxi, distese immediatamente un braccio e la afferrò prima che cadesse.


“Cos'è successo?” la Piccola Imperatrice Demoniaca si voltò di scatto, corrugando all'improvviso la fronte... Xiao Lingxi era stranamente pallida e stava visibilmente soffrendo, come se stesse sopportando una tortura crudele.


“Sorella Ling'er, vieni... vieni, svelta!” gridò Feng Xue'er, in preda al panico.


Su Ling'er accorse subito a fianco di Xiao Lingxi e afferrò il suo polso, ma lo lasciò immediatamente, come se fosse stata colpita da una scossa elettrica. Disse, scioccata: “Questo... che razza di battito è questo?”


“Cosa c'è che non va nel suo battito? Qual è il problema, di preciso? Che si tratti di qualche grave malattia?” chiese la Piccola Imperatrice Demoniaca, in tono molto serio.


“Il suo battito è troppo veloce.” Su Ling'er aveva un'espressione spaventata: “È così veloce che...”


In quell'istante, Xiao Lingxi ansimò improvvisamente e riaprì lentamente gli occhi.


“Lingxi, come stai? Ti fa male da qualche parte?” chiese Mu Yurou, preoccupata.


“Io...” Xiao Lingxi strinse il braccio di Numero Sette Al Mondo, si rialzò senza fatica e scosse la testa, costringendosi a sorridere: “Sto bene. Probabilmente è che il Piccolo Che mi manca già troppo. Sono sempre triste ogni volta che lo vedo andare via.”


Su Ling'er controllò di nuovo il battito di Xiao Lingxi, che ora era molto più regolare. Questo fece inarcare leggermente le sue labbra rosa, spingendola a pensare che forse si fosse trattata solo di un'illusione... pochi istanti prima il suo battito cardiaco era troppo veloce, almeno una decina di volte più di quello di una persona comune. Un battito cardiaco del genere non avrebbe mai dovuto comparire in nessuna persona in vita.


<em>Forse è stato solo un effetto del suo stesso panico... pensò Su Ling'er.</em>


“Ottimo.” anche se Xiao Lingxi era ancora piuttosto pallida, non sembrava esserci nulla di strano in lei, quindi Mu Yurou si calmò leggermente e la confortò: “Con tutti noi a preoccuparci così tanto per lui, sicuramente tornerà il prima possibile.”


“Mn.” Xiao Lingxi sorrise e annuì, ma nella sua mente continuava a rivedere la scena alla quale aveva appena assistito, in cui Yun Che veniva avvolto dalle fiamme e ridotto in cenere.


<em>Piccolo Che...</em>


Al momento Yun Che si trovava già in un tunnel spaziale, diretto verso il Regno della Canzone Glaciale.


Il motivo per cui aveva deciso di andare nel Regno degli Dei era soltanto Jasmine. Tenne bene in mente anche il consiglio della Piccola Imperatrice Demoniaca. Aveva una personalità irrequieta e impulsiva, ma per i suoi genitori e per le persone a lui care aveva deciso che una volta nel Regno degli Dei avrebbe lavorato duramente solo per trovare Jasmine. Non avrebbe assolutamente fatto nulla di pericoloso per nessuna ragione... anche se per farlo avrebbe dovuto rassegnarsi e cedere a qualche compromesso.


Con la sua attuale forza non avrebbe potuto ottenere nessun risultato degno di nota all'interno del gigantesco Regno degli Dei. Mu Bingyun aveva accettato di portarlo al Regno della Canzone Glaciale solo perché le aveva salvato la vita e voleva ringraziarlo. In quanto ad aiutarlo a incontrare la Dea Stellare del Massacro, era convinta fin nel profondo del cuore che anche se si fosse impegnata con tutte le sue forze non avrebbe potuto fare nulla per lui. Era sicura che Yun Che non avesse la minima possibilità di successo.


Non avrebbe mai immaginato che quella sua decisione avrebbe davvero trasformato completamente l'intero Regno degli Dei.


E non avrebbe mai osato pensare che quella persona che aveva portato indietro con sé da un piano inferiore avrebbe messo sotto sopra l'intero Regno degli Dei in un futuro molto prossimo...


La Ruota del Destino in quel preciso istante cominciò ancora una volta a girare, per tutto il Regno degli Dei.


…................................


Nota dell'Autore:


[Il Fratello Maggiore Hanyi è già stato nominato nel capitolo 667, davvero nessuno si ricorda di lui?]






[Sette Stadio Divino Misterioso: Divine Origine Realm (l'energia vitale diventa divina) → Divine Soul Realm (l'anima diventa divina) → Divine Tribulation Realm (Tribolazione, si viene colpiti da fulmini divini) → Divine Spirit Realm (la percezione spirituale diventa divina) → Divine King Realm (Realm King di un Reame Inferiore) → Divine Sovereign Realm (Realm King di un Reame Inermedio) → Divine Master Realm (Realm King di un Reame Superiore) → Divine Extinction Realm (Mezzo passo per diventare Veri Dei...)]






[Quattro Grandi Reami Sovrani della Regione Divina Orientale: Regno del Monarca Brahma, Regno dell'Eternità, Regno degli Dei Lunari, Regno degli Dei Stellari. Il Regno del Monarca Brahma è il più potente, seguito dal Regno dell'Eternità. Il Regno degli Dei Stellari e il Regno degli Dei Lunari hanno una forza molto simile.]






[Classifica delle quattro Regioni Divine: la Regione Occidentale è la più potente, seguita dalla Regione Meridionale e dalla Regione Orientale, che sono allo stesso livello. La più debole è la Regione Settentrionale.]






[Classifica dei discepoli del Regno della Canzone Glaciale (ordine crescente): Palazzo delle Nevi (metà discepoli, metà lavoratori) → Sala Glaciale (milleottocento sale) → Palazzo della Fenice di Ghiaccio (trentasei palazzi) → Sala della Divina Fenice di Ghiaccio (discepoli interni, i migliori) → discepolo diretto del Realm King
                                


                                



