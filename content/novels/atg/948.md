---
weight: 9480
title: Capitolo 948 – Non è Facile Cambiare la Propria Natura
pubDate: 2025-02-03T07:52:46.894Z
tags:
    - atg
---


<em>Capitolo regolare, 15 in coda, 0/10 donazione</em>


<em>-Alstor, che stasera pubblica il primo degli sponsorizzati :)</em>






“Umpf, il Maestro della Sala Principale Sushan in fondo ha ragione.” Mu Fengshu sbuffò leggermente: “Mu Bingyun è la Maestra del Trentaseiesimo Palazzo della Fenice di Ghiaccio, nonché la parente più stretta del grande Realm King. Anche se non posso permettere un gesto così egoista, essendo la Maestra della Sala Principale della Sala Glaciale, come oserei non mostrarle almeno un po' di rispetto?”


Mu Fengshu posò lo sguardo su Yun Che e disse: “Ti chiami Yun Che, giusto? D'accordo, dato che si tratta di un ordine della Maestra di Palazzo Bingyun, ti darò una possibilità. Coloro che desiderano entrare nella mia Sala Glaciale devono superare tre prove. Tutti coloro che sono qui oggi hanno già superato la prima, che consiste in una misurazione della forza misteriosa. Tutti coloro al di sotto del Divine Origin Realm sono stati squalificati, poiché qualcuno che non ha neppure sfiorato la Via Divina non è neppure in grado di affrontare le prove successive. In quanto a qualcuno al tuo livello, heh...”


Mu Fengshu non si sforzò di nascondere il profondo disprezzo contenuto nella sua risata. Considerato il suo status, ovviamente non stava deridendo Yun Che... ma Mu Bingyun, che lo aveva portato lì.


“...” Yun Che non disse neanche una parola.


“Tuttavia, oggi farò un'eccezione e ti esenterò dalla prima prova. Ti darò la possibilità di unirti a tutti coloro che affronteranno la seconda e la terza. Se le supererai, ovviamente potrai entrare onorevolmente nella Sala Glaciale e non mi opporrò in alcun modo. Cosa ne dici? Anche se sono la Maestra della Sala Glaciale, non ho aiutato in nessun modo neppure mio nipote, eppure infrangerò le regole apposta per te... nessuno potrà dire che non sto mostrando il minimo rispetto per Mu Bingyun!”


“Pffft...”


“Haha... hahahahaha...”


Le parole di Mu Fengshu fecero scoppiare a ridere tutti i praticanti del mistero che stavano assistendo a quello spettacolo e, secondo dopo secondo, le risate divennero sempre più fragorose.


Anche uno stupido lo avrebbe capito chiaramente. Quella non era un concessione, ma un'aperta presa in giro... anzi, si poteva considerare persino un'umiliazione. Permettere a una persona al quinto livello del Stadio Sovrano Misterioso di partecipare alla seconda e alla terza prova per l'ammissione alla Sala Glaciale... era praticamente uno scherzo.


“Sigh.” Mu Sushan scosse la testa, senza sapere cos'altro dire. I più vicini tra i discepoli della Sala Glaciale che controllavano gli esami riuscirono a malapena a trattenersi dal ridere e guardarono Yun Che con sguardi pietosi.


Mu Xiaolan assunse immediatamente un colorito verdognolo. Ma la persona di fronte a lei era la Maestra della Sala Principale della Sala Glaciale. Anche se stava bruciando dalla rabbia, non osò contraddirla ad alta voce. Poté solo stringere i denti, voltarsi e dire con voce infuriata: “Yun Che, andiamo!”


“Oh? Intendi dire che vorresti rifiutare la proposta di questa Maestra nonostante le sue buone intenzioni?” Mu Fengshu si voltò sdegnata e uno sguardo compiaciuto lampeggiò per un istante nei suoi occhi: “Allora quando sarai tornata da Mu Bingyun, non dimenticarti di dirle delle mie buone intenzioni e che le ho mostrato rispetto!”


Mu Xiaolan trascinò via Yun Che, eppure anche dopo essersi allontanati di molto continuarono a sentire risate fragorose alle loro spalle. Mu Xiaolan strinse i pugni, il suo volto passava continuamente dal rosso al bianco: “Ha esagerato... stavolta ha davvero esagerato!”


Gridò furiosamente, con gli occhi lucidi di lacrime.


In confronto a lei, Yun Che era molto più tranquillo. Agitò una mano davanti agli occhi di Mu Xiaolan e le chiese, confuso: “Quella Maestra della Sala Principale di prima, non è che fra lei e la Fata Mu c'è stato qualche litigio, vero?”


“Ma quale litigio!?” Mu Xiaolan si asciugò le lacrime, poi si lamentò quasi urlando: “Credi che le interessi qualcosa, oltre a prendere il posto della Maestra e diventare una Maestra del Palazzo della Fenice di Ghiaccio!?”


“Oltre mille anni fa, la Maestra fu intossicata dal veleno infuocato che, siccome lei aveva perso i suoi poteri, si diffuse anche nella sua anima. Quando tornò al Regno della Canzone Glaciale, ormai era impossibile curarla e capì di essere condannata a morire. Se la Maestra fosse morta, allora lei, la Maestra della Sala Principale della Sala Glaciale, avrebbe preso il suo posto come Maestra del Trentaseiesimo Palazzo della Fenice di Ghiaccio. La posizione di Maestra di Palazzo è più prestigiosa che quella di Maestra della Sala Principale. Di conseguenza, già da mille anni fa quella donna ha iniziato a prepararsi per diventare Maestra di Palazzo. Lo sanno tutti, nel setta della Fenice di Ghiaccio. Ma nonostante tutto, grazie al rapporto molto stretto fra la mia Maestra e sua sorella, il grande Realm King non ha mai esitato a pagare qualsiasi prezzo per prolungare la sua vita. Tutti gli oggetti nell'intero setta che potessero farla vivere più a lungo furono utilizzati dal Realm King per salvarla. Di conseguenza, ogni anno in più che la mia Maestra sopravvive porta altra vergogna a Mu Fengshu, che già molto tempo fa dichiarò che sarebbe diventata Maestra di Palazzo. A quanto pare, in molti l'hanno ridicolizzata parecchio per questo motivo.”


“Ho sentito dire anche che Mu Fengshu aveva trovato un raro Germoglio Nascente del Crepuscolo Primordiale nei territori della setta. L'avrebbe aiutata ad aumentare la sua forza misteriosa, ma quando il grande Realm King lo venne a sapere le ordinò di consegnarglielo. Poi, lo usò per prolungare la vita della mia Maestra... tutto questo ha fatto nascere in Mu Fengshu un profondo odio per la mia Maestra. Non osa agire apertamente contro di lei, ma la maggior parte delle voci crudeli che girano sul conto della Maestra provengono da lei! Ma la Maestra è troppo gentile. La Maestra pensa di essere dalla parte del torto, quindi non si è mai difesa, aggravando ulteriormente la propria posizione.”


“...capisco.” Yun Che annuì lievemente.


“Ma oggi... ha davvero esagerato.” Mu Xiaolan pestò con forza i piedi per terra e commentò, arrabbiata: “La Maestra è pur sempre una Maestra del Palazzo della Fenice di Ghiaccio, nonché la sorella del grande Realm King, quindi anche se Mu Fengshu la odia da secoli, in passato non ha mai osato umiliarla in pubblico... ma oggi... oggi... tutto questo mi fa davvero infuriare!!”


“Beh, è semplice. Stavolta l'ha fatto perché ha perfettamente ragione.” rispose Yun Che, distendendo le braccia: “Ovviamente non la calunnierebbe mai in pubblico. Ma ciò che ha detto prima è vero e corretto. Entrare tramite scorciatoie in fondo è vergognoso. Aveva completamente ragione e persino suo nipote era fra i gruppi in attesa di essere valutati. Chiunque poteva vedere che su questo non ha affatto agito con egoismo. Quindi, quando si diffonderà la notizia, anche se tutti sapessero che odia la Fata Mu l'opinione pubblica sarebbe dalla sua parte... specialmente nel caso di quei praticanti del mistero che hanno affrontato difficoltà terribili per tentare di entrare nella Sala Glaciale. Prima hai sentito le loro risate. Onestamente, se fossi stato uno di loro credo che anche io sarei scoppiato a ridere.”


“Tu... non è forse vero che la Maestra sta facendo tutto questo per te? Eppure stai davvero difendendo Mu Fengshu.” commentò Mu Xiaolan, infuriata.


“Forza, ora torniamo là.” Yun Che si fermò e si voltò improvvisamente.


“Là? Ah? Cosa vuoi fare?” Mu Xiaolan lo trattenne frettolosamente, costringendolo a fermarsi.


“Anche se la mia prima regola nel Regno degli Dei è non causare guai...” Yun Che inspirò leggermente: “Sono comunque io la chiave della questione. La Fata Mu ha fatto così tanto per me. Non posso lasciare che la umilino ancora per colpa mia.”


“Co... cosa vuoi fare? Oi! Non scherzare! Questo è il Regno della Canzone Glaciale, non il tuo continente del Cielo Misterioso. Anche se lei non fosse la Maestra della Sala Principale, qualsiasi discepolo della Sala Glaciale riuscirebbe a... Ahhhhhh, fermatiiiii!”


Yun Che fece finta di non sentire quello che Mu Xiaolan gli stava dicendo e aumentò il passo. In un istante, era già tornato dove poco prima c'erano Mu Sushan e Mu Fengshu. Anche se Mu Xiaolan aveva cercato di fermarlo, ormai era troppo tardi e non poté che stringere i denti, seguendolo.


Le loro auree non avrebbero mai potuto sfuggire a Mu Fengshu e, non appena tornarono indietro, lei si era già voltata e disse freddamente: “Che c'è? Avete ancora qualcosa da dire?”


“Maestra di Sala Fengshu.” Yun Che la chiamò con lo stesso titolo usato da Mu Xiaolan: “Poco fa ha detto di essere disposta a esentarmi dalla prima prova e ammettermi direttamente alla seconda e alla terza. Diceva la verità?”


“Heh.” Mu Fengshu sbuffò: “Ovviamente le parole di questa Maestra di Sala sono degne della massima fiducia. Perché? Hai forse cambiato idea e sei disposto ad accettare il permesso speciale offerto da questa Maestra di Sala?”


Mu Xiaolan disse agitata: “Yun Che, non scherz...”


“Certo!” Yun Che ignorò completamente le grida di Mu Xiaolan e rispose, con la massima serietà: “La Maestra di Sala Fengshu è corretta e rigorosa, eppure mi ha concesso un dono così generoso. Se non apprezzassi la sua generosità, sarebbe inappropriato. Quello che ha detto poco fa è assolutamente vero. Se desidero entrare nella Sala Glaciale, è giusto che io debba superare l'esame d'ammissione. Prendere scorciatoie non solo è scorretto nei confronti degli altri, è anche una mancanza di rispetto per le leggi e regole della setta. Quindi, dovrò chiedere alla Maestra di Sala Fengshu il disturbo di fare in modo che io possa partecipare all'esame di oggi.”


“Yun Che, tu...” Mu Xiaolan era sia infuriata che agitata. Avrebbe voluto saltare alla gola di Yun Che dalla rabbia, ma siccome era di fronte a tutti non osò gridare troppo forte e poté soltanto commentare, trattenendosi a fatica: “Tu... tu... tu sei pazzo!”


“Hahahahaha!” Mu Fengshu e tutti i praticanti del mistero lì vicino scoppiarono a ridere fragorosamente. Mu Fengshu lanciò un'occhiata a Yun Che compiaciuta... ovviamente, aveva preso le sue parole per complimenti. Essendo Maestra della Sala Principale da duemila anni, aveva già ricevuto ogni sorta di lusinghe e ormai non dava loro più alcun peso. Tuttavia, i complimenti di Yun Che la fecero sentire estremamente soddisfatta e felice, siccome dopotutto si trattava della persona che Mu Bingyun aveva portato indietro con sé e aveva cercato di far accedere alla Sala Glaciale. Sembrava che lo tenesse in grande considerazione. Tuttavia, ora quella persona la stava lusingando. Questo le fece prendere ancora più alla leggera la questione e, al tempo stesso, la fece sentire incredibilmente compiaciuta.


“...” Mu Sushan sospirò mentalmente e scosse la testa, terribilmente deluso. Agli occhi di Mu Fengshu e di tutti i presenti, le parole di Yun Che erano davvero complimenti. Era la prima persona che Mu Bingyun avesse portato con sé da un piano inferiore in tutti quegli anni. Anche se la sua forza misteriosa era debole, era curioso e gentile, non sembrava affatto una persona patetica.


“Eccellente.” Mu Fengshu annuì lievemente, ma si voltò e lanciò a Yun Che un'occhiata carica di disprezzo: “In questo caso, puoi entrare nel primo gruppo. Ji Hanfeng, aggiungilo al primo gruppo. I preparativi sono quasi pronti. L'esame di oggi comincerà da un momento all'altro.”


“D'accordo, Maestra di Sala.” un uomo giovane e alto, vestito di blu, si inchinò verso di lei. Era Ji Hanfeng, un discepolo della Prima Sala della Sala Glaciale. L'esame di quel giorno era organizzato, presieduto e controllato da lui.


Il primo gruppo era il più vicino a Yun Che e Mu Xiaolan. Tutti loro avevano riso alle loro spalle per tutto il tempo... anche il nipote di Mu Fengshu, alla quale si era rivolta poco prima, era in quel gruppo. Si trattava di Li Mingcheng, dalla forza misteriosa al terzo livello del Divine Origin Realm.


Mu Xiaolan avanzò “lentamente” di due passi e afferrò Yun Che. Abbassò la voce il più possibile e gli disse spietatamente: “Svelto, andiamocene insieme. Non metterti in imbarazzo di fronte a tutti. Farai diventare anche la Maestra lo zimbello della setta.”


Yun Che rispose lentamente: “Sto facendo tutto questo solo per non causare problemi alla Fata Mu ed evitare che il suo nome venga infangato. Tu puoi tranquillamente stare da parte e guardare. Ah, quanti problemi...”


Yun Che mormorò rassegnato, si voltò e si divincolò dalla presa di Mu Xiaolan, che lo stava tenendo per una manica della veste.


Ji Hanfeng raggiunse Yun Che e gli disse in tono indifferente: “Tu, entra in questo gruppo. L'esame sta per iniziare... tu sei il primo nella storia della Sala Glaciale a passare direttamente alla seconda prova. Non dimenticarti della generosità della Maestra della Sala Principale.”


“Pfft...” le persone lì intorno scoppiarono di nuovo a ridere. Tutti sapevano che le parole “il primo” significavano in realtà “la persona con la forza misteriosa più debole in assoluto.”


Quando Yun Che si diresse verso il primo gruppo di partecipanti, gli occhi dei diecimila praticanti del mistero che lo componevano seguirono ogni suo movimento. La loro precedente agitazione e il loro nervosismo vennero sostituiti da disprezzo e divertimento. Tutti loro, che non osavano neppure respirare troppo rumorosamente nella Sala Glaciale, ora provarono un forte senso di superiorità grazie a quell'unica persona... si sentivano sia più forti che più intelligenti di lui.


Mu Fengshu aveva detto che lo avrebbe esentato dalla prima prova “per rispetto nei confronti di Mu Bingyun”. Inizialmente lo aveva fatto per insultarla e umiliarla. Ma nessuno si sarebbe potuto aspettare che quel ragazzo proveniente da un piano d'esistenza inferiore, con una Profund Strength soltanto al quinto livello del Stadio Sovrano Misterioso, avrebbe davvero accettato anziché essere abbastanza furbo da scappare via.


Durante quell'esame per l'ammissione alla Sala Glaciale, avevano visto l'inizio di una vera e propria barzelletta.
                                


                                



