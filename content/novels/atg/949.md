---
weight: 9490
title: Capitolo 949 – Regno della Tempesta di Neve
pubDate: 2025-02-03T07:52:46.894Z
tags:
    - atg
---


Capitolo Sponsorizzato! Grazie mille Mahesvara98!! 14 in coda, 0/10 donazione


-Alstor






“Quello stupido, è solo un grandissimo idiota che si crede chissà chi ma si sta mettendo nei guai! Mi fa incazzare, mi fa incazzare!” guardando rassegnata Yun Che mentre si univa al gruppo d'esame, Mu Xiaolan sbatté i piedi per terra in preda alla rabbia.


“Xiaolan, quel ragazzo è stato davvero portato qui da un piano inferiore dalla Maestra di Palazzo Bingyun in persona?” chiese Mu Sushan, accigliato, avvicinandosi a lei.


“Sì, ma...” Mu Xiaolan stava quasi per lasciarsi sfuggire che non lo aveva fatto per il suo talento ma per un'altra ragione. Per fortuna, si fermò in tempo.


“La Maestra di Palazzo Bingyun non porta qui quasi mai nessuno dai piani inferiori, eppure stavolta ha commesso un grosso errore.” Mu Sushan assunse un'espressione delusa e sospirò, scuotendo la testa.


Il nome di Yun Che fu aggiunto alla lista di partecipanti del primo gruppo. Mu Fengshu guardò Li Mingcheng e poi lo spinse gentilmente: “Torna al tuo posto e preparati per l'esame. Anche se nel tuo gruppo non dovrebbe esserci nessuno in grado di tenerti testa, non devi prendere le cose alla leggera. Hanfeng, preparati a cominciare.”


“D'accordo, Maestra della Sala.” rispose rispettosamente Ji Hanfeng.


Chiusa la questione, Mu Fengshu non rimase lì e se ne andò rapidamente, senza neppure preoccuparsi di degnare Yun Che di un altro sguardo. Era come se si fosse dimenticata di quell'insignificante e altezzoso pezzo di nessuno subito dopo essersi voltata.


Quando Li Mingcheng tornò nel gruppo, che l'avesse fatto apposta oppure no si ritrovò per caso accanto a Yun Che. Nell'istante stesso in cui si fermò, si voltò verso Yun Che e gli disse con un sorriso a trentadue denti: “Ragazzino, probabilmente l'hai sentito anche prima, ma questa Maestra della Sala Principale della Sala Glaciale è mia zia. Devo dire che hai fatto bene a gettarti ai suoi piedi sperando nel suo appoggio. Dopotutto, anche se Mu Bingyun è una Maestra del Palazzo della Fenice di Ghiaccio, potrebbe semplicemente morire da un momento all'altro. È un peccato... che qualcuno come te, che non merita neppure di essere considerato spazzatura, non sia degno neanche di lusingare mia zia. Ho una proposta, perché non ti getti ai miei, di piedi?”


Mentre parlava, Li Mingcheng batté lievemente il piede destro per terra, senza minimamente provare a nascondere il fatto che stesse guardando Yun Che come se fosse un pagliaccio: “Puoi smettere di sognare di entrare nella Sala Glaciale. Forse però, tra otto o dieci anni potresti riuscire a essere ammesso al Palazzo delle Nevi. Se mi d'ora in avanti mi ascolterai e diventerai un mio cagnolino fedele, potrei gettarti qualche quando riceverò qualcosa di buono nella Sala Glaciale. Credi che ti stia prendendo in giro? No, no, no, provo davvero molta pena per te perché stai per renderti ridicolo proprio subito dopo essere arrivato nel Regno della Canzone Glaciale. Se nessuno ti proteggerà, rimarrai per sempre un pagliaccio... che ne dici?”


“...” Yun Che incrociò le braccia al petto, con gli occhi semichiusi, senza rispondere affatto.


“Che hai? Sei sordo?” sogghignò Li Mingcheng.


Yun Che sospirò e mormorò: “Co***one.”


“C-cos'hai detto!?” L'espressione di Li Mingcheng si trasformò e tutti i suoi muscoli facciali si contrassero fin quasi a schiacciarsi. La forza misteriosa di Yun Che era soltanto alla fase intermedia del Stadio Sovrano Misterioso. Yun Che doveva anche aver aspettato ansiosamente di gettarsi ai piedi di Mu Fengshu. Li Mingcheng naturalmente si sentiva come un re imponente in grado di guardarlo dall'alto in basso con un sorriso e di scegliere il suo destino. Se avesse voluto Yun Che morto, gli sarebbe bastato far scattare un paio di dita. Considerava anche solo avergli rivolto la parola di sua iniziativa una sorta di gigantesco favore.


Inoltre, considerando lo spettacolo che aveva messo in piedi cercando di lusingare sua zia, di fingersi intelligente e di ingraziarsi i presenti per partecipare a qualsiasi costo all'esame, convincerlo a diventare il suo cagnolino avrebbe dovuto essere piuttosto facile – dopotutto, era il nipote della Maestra della Sala Principale e stava per entrare nella Sala Glaciale. Se non altro, Yun Che avrebbe dovuto accettare ogni sua proposta e sentirsi così terrorizzato da poter soltanto dire di sì.


Non si sarebbe aspettato neppure nei suoi sogni che Yun Che avrebbe risposto insultandolo con disprezzo!


Li Mingcheng tremò dalla testa ai piedi, ma quella era la Sala Glaciale. Non poteva lasciarsi trascinare dalla rabbia. Ben presto, recuperò la sua consueta calma. Ma una luce fredda e sinistra comparve nei suoi occhi e ridacchiò silenziosamente: “Bene... molto bene, hai del fegato! Dopo quest'oggi... beh, stai a guardare...”


“...” Yun Che chiuse gli occhi, senza prestargli altra attenzione e si ripeté mentalmente: <em>basso profilo, basso profilo, non finire nei guai, non cercare guai, non causare guai, fiuu...</em>


Quando Mu Fengshu se ne andò, l'espressione di Ji Hanfeng, il responsabile dell'esame del primo gruppo, da rispettosa divenne arrogante. Fece scorrere lo sguardo sui partecipanti e poi disse cupamente: “I preparativi per le Formazioni Misteriose della seconda prova sono stati completati. Potete iniziare in qualsiasi momento. Tuttavia, prima devo ricordare a voi tutti una cosa. Al momento, il gruppo è formato da diecimila e trecentoventitré persone, ma soltanto in mille supereranno la seconda prova! Gli altri non avranno altra scelta se non tornare fra cinque anni.”


Solo una persona su dieci avrebbe superato la prova... ed era soltanto la seconda.


“E di quei mille, solo in cento supereranno anche la terza prova e saranno ammessi alla Sala Glaciale.” Ji Hanfeng distese un dito e disse, indifferentemente: “In altre parole, fra tutti voi solo uno ogni cento supererà l'esame. La Sala Glaciale non è alla portata di tutti! Tutti voi potreste essere considerati geni nel Regno della Canzone Glaciale o in altri luoghi, o forse eravate egemoni nei piani d'esistenza inferiori, ma ora che siete qui dovrete scordarvi tutto questo. Se non volete fallire troppo miserabilmente, lasciate da parte la vostra arroganza... perché qui, tutto ciò non è altro che una barzelletta!”


“Inoltre, lasciate che vi dia anche una buona notizia.” Ji Hanfeng estrasse distrattamente una bottiglia di cristallo: “C'è sempre qualcuno che ottiene il miglior risultato e, ovviamente, merita un premio. Dopotutto, la spazzatura non può che essere gettata via, mentre chi ha talento merita di ricevere un trattamento d'eccezione. E la ricompensa di quest'anno, tsk tsk, può essere considerata la migliore degli ultimi diecimila anni. È qualcosa per cui persino io potrei sbavare.”


Ji Hanfeng sollevò lentamente la bottiglietta di cristallo tra le sue dita, con movimenti particolarmente attenti. Poi annunciò, scandendo le parole: “Pillola... dell'Anima... Ghiacciata... di Giada!”


WHOOOA – – –


Quando pronunciò le parole “Pillola dell'Anima Ghiacciata di Giada”, tutti i praticanti del mistero che erano rimasti col fiato sorpreso esplosero in esclamazioni di sorpresa. Yun Che sollevò lo sguardo e si accorse, stupito, che ogni singola persona intorno a lui aveva gli occhi che sembravano sul punto di schizzare fuori dalle orbite, la bocca spalancata e la gola che continuava a deglutire. Persino Li Mingcheng, accanto a lui, aveva gli occhi spalancati e luminosi. Stava stringendo i pugni e tremava dall'entusiasmo.


Persino Ji Hanfeng, che aveva in mano la Pillola dell'Anima Ghiacciata di Giada, stava facendo del suo meglio per nascondere una luce chiaramente avida nel suo sguardo.


Anche se era la prima volta che Yun Che sentiva il nome di quella pillola, a giudicare dalle reazioni degli altri partecipanti... senza dubbio doveva essere molto prezioso, anche all'interno della setta della Fenice di Ghiaccio. Per i partecipanti all'esame, era un'ulteriore motivazione per impegnarsi al massimo.


“Ah? Una Pillola dell'Anima Ghiacciata di Giada!?” Anche Mu Xiaolan strillò, sbalordita: “Perché la ricompensa per l'esame d'ammissione alla Sala Glaciale di quest'anno è così grande? Non è eccessiva?”


“L'Assemblea Profound God si terrà tra circa trenta mesi.” Mu Sushan, in piedi accanto a Mu Xiaolan, sembrava sapere molto sulla questione. Rispose, in tono piuttosto serio: “Tutti hanno capito che questa Assemblea Profound God è stata organizzata in maniera piuttosto inusuale. Ogni singolo Reame Sovrano, inoltre, si sta comportando stranamente. Potrebbe star per succedere qualcosa di enorme nel Regno degli Dei. Per questo motivo, il grande Realm King ha ordinato personalmente di non essere affatto avari con le risorse della setta e di usare tutto ciò che possediamo per rendere il più forti possibile i nostri discepoli di talento. Il motivo per cui quest'anno il premio per l'esame d'ammissione alla Sala Glaciale è una Pillola dell'Anima Ghiacciata di Giada deve avere qualcosa a che fare con questo.”


“Tuttavia.” Ji Hanfeng mise via la bottiglia di cristallo, il suo sguardo si posò su Li Mingcheng e si calmò immediatamente: “In questo gruppo, a meno che capiti qualche grosso imprevisto, la Pillola dell'Anima Ghiacciata di Giada andrà al Fratello Minore Mingcheng.”


Innumerevoli sguardi carichi di ammirazione e invidia si posarono su Li Mingcheng. Contemporaneamente, il bagliore avido negli occhi dei presenti scomparve... perché sapevano bene che Li Mingcheng era fin troppo forte rispetto agli altri membri del loro gruppo. Nessuno poteva competere con lui. Anche se Ji Hanfeng era stato diretto e scortese, tutti sapevano che non stava affatto esagerando.


Li Mingcheng rimase immediatamente senza parole. Poi, si impegnò al massimo per trattenere la sua gioia e la soddisfazione e rispose: “Fratello maggiore Hanfeng, mi metti in imbarazzo. La forza misteriosa di tutti coloro che sono stati degni di arrivare fin qui è straordinaria, eccetto quella di quel ridicolo pagliaccio. La prossima prova sarà di sicuro molto combattuta. In quanto al primo posto... anche se non sottovaluto mai me stesso, non oso neanche essere così sicuro che sarà mio.”


“Haha, come c'era da aspettarsi dal nipote della Maestra della Sala Principale. Non solo hai un talento straordinario, sei anche così modesto.” lo lodò Ji Hanfeng, annuendo: “Da oggi in poi, sicuramente sarai un'altra stella splendente nella Sala Glaciale, Fratello Minore Mingcheng.”


Il fatto che la sua forza misteriosa fosse la più alta del gruppo di partecipanti era solo il motivo secondario per cui Ji Hanfeng si stava complimentando così tanto con lui. La ragione principale era, ovviamente, perché era il nipote di Mu Fengshu!


L'espressione di Ji Hanfeng divenne subito solenne. Poi, fece un cenno con una mano: “D'accordo! Ora avrà inizio la seconda prova dell'esame d'ammissione. Tutti voi che volete entrare nella Sala Glaciale, fatevi forza!”


Clang!!


Quando Ji Hanfeng ebbe finito di parlare, una gigantesca Formazione Profound si attivò. Un'accecante luce bianca si irradiò dal basso e una Formazione Profound, larga circa tre chilometri, comparve sotto i piedi dei partecipanti.


“La seconda Prova dell'esame si chiama 'Regno della Tempesta di NevÈ!” annunciò indifferentemente Ji Hanfeng: “Quando la Formazione Profound sotto di voi si attiverà, comparirete in un mondo dominato da una tempesta di neve. Quel luogo è molto più freddo di quanto tutti voi possiate immaginare. Lì la bufera vi farà perdere il senso dell'orientamento, anche se saprete sempre dov'è la vostra destinazione.”


“La destinazione è a centocinquanta chilometri di distanza, dritto davanti a voi.”


“Tutto ciò che dovete fare è sopportare il freddo e la bufera e raggiungere la destinazione. Se riuscirete a raggiungerla, sarete portati fuori dalla Formazione Profound.”


“Le prime mille persone a uscire dalla Formazione Profound supereranno la prova. In quanto agli altri...” Ji Hanfeng sogghignò: “Dovrete sparire dannatamente in fretta.”


Quando Ji Hanfeng ebbe finito di spiegare, parecchi dei partecipanti inspirarono a fondo. A quel punto, un giovane praticante del mistero tra le prime file protestò senza troppa convinzione: “Ma... ma non è giusto... in un ambiente del genere, chi coltiva arte misteriosa del Ghiaccio sarà molto avvantaggiato. Quasi tutti nel Regno della Canzone Glaciale coltivano arte misteriosa del Ghiaccio, ma alcuni di noi, anche se pochi, provengono da Reami Inferiori o piani d'esistenza inferiori e non conoscono arte misteriosa del Ghiaccio... non è... non è un po' scorretto nei nostri confronti?”


“Scorretto?” Ji Hanfeng si avvicinò al ragazzo che aveva parlato e lo fissò senza distogliere lo sguardo. Quando fu di fronte a lui, distese improvvisamente una mano e lo afferrò per il colletto della veste. Con un lampo blu proveniente dal suo corpo, uno spesso strato di ghiaccio avvolse rapidamente quel ragazzo dalla testa ai piedi.


Yun Che corrugò la fronte... la forza misteriosa di quel Ji Hanfeng era chiaramente maggiore di quella di Mu Xiaolan!


“Ah...” il giovane praticante del mistero spalancò gli occhi, gridando spaventato. Cercò senza neanche rendersene conto di liberarsi dalla prese, ma la sua forza misteriosa e i suoi movimenti erano stati completamente sigillati dal ghiaccio. Non riusciva a muoversi neppure di un centimetro e stava rapidamente perdendo conoscenza.


“Solo chi è forte può parlare di correttezza.” gli occhi di Ji Hanfeng si restrinsero e sul suo viso comparve un ghigno: “Se vuoi correttezza, vai pure a cercarla tra la spazzatura che vive su quei miseri pianeti, dopo essere tornato nel tuo piano d'esistenza inferiore! Non sei degno di stare qui!”


Bang!


Quel ragazzo venne spietatamente gettato a terra da Ji Hanfeng. I partecipanti intorno a lui si spostarono velocemente e i cristalli di ghiaccio si frantumarono, disperdendosi nell'aria. Non uno solo di loro lo aiutò a rialzarsi. Ji Hanfeng si voltò e disse freddamente: “Tutte le arte misteriosa della nostra setta della Fenice di Ghiaccio appartengono all'attributo del Ghiaccio, quindi è naturale che sono molto più facili da imparare per coloro che possiedono già delle altre arte misteriosa del Ghiaccio. In quanto a questa prova d'esame, ho già detto tutto ciò che dovevo. Chiunque voglia fare altre proteste inutile farà meglio a sparire dalla mia dannata vista!”


Tutti i partecipanti rimasero in silenzio, terrorizzati, e nessuno osò dire nulla. Come se fosse stato paralizzato dalla paura, il ragazzo che era stato gettato a terra non si rialzò per parecchio tempo.


“Ora vi invierò nel Regno della Tempesta di Neve, spero vi piaccia!”


Ji Hanfeng schioccò le dita e la Formazione Profound sotto di loro cominciò a roteare velocemente. Dopodiché, un raggio di luce bianca si alzò nel cielo, inghiottendo tutti i partecipanti.


“Sigh... come farò a spiegarlo alla Maestra?” sospirò Mu Xiaolan, con un'espressione tesa e ansiosa.
                                


                                



