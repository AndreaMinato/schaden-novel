---
weight: 9560
title: Capitolo 956 – Pietra Lucestellare
pubDate: 2025-02-03T07:52:46.895Z
tags:
    - atg
---


<em>Capitolo Sponsorizzato!! Grazie mille, Mahevara98!! 9 in coda, 0/10 donazione</em>


<em>-Alstor, che a sorpresa pubblica in piena notte! Perché solo i deboli escono di sabato sera!</em>






“Senior Sushan lei...” Mu Xiaolan rimase senza parole.


Mu Sushan avanzò di qualche passo e spiegò rispettosamente: “Yun Che, nessuno ha mai superato l'esame d'ammissione alla Sala Glaciale con una forza misteriosa che non avesse neppure raggiunto la Via Divina, nella storia della nostra setta della Fenice di Ghiaccio, e per di più ti sei classificato primo nel tuo gruppo! Anche se è impossibile barare nel Misterioso Regno Glaciale, figurarsi tutte le persone qui presenti, persino il grande Realm King in persona se fosse qui metterebbe in discussione il risultato. Sono sicuro che, in fondo, tu lo capisca chiaramente.”


Yun Che: “...”


“Di conseguenza, in quanto responsabile generale della Sala di Ghiaccio, ti ordino di provare che non hai barato durante la prova nel Misterioso Regno Glaciale. Non puoi rifiutare!” Mu Sushan si accigliò leggermente: “Perché ormai non si tratta più semplicemente del risultato dell'esame. Se non riuscirai a provare di aver vinto onestamente, non potrai accedere alla Sala Glaciale e sarai anche punito severamente!”


“Senior Sushan, lei, lei, lei... come può... ahhhh!” Mu Xiaolan batté i piedi a terra, in preda al panico.


Li Mingcheng scoppiò a ridere con un'aria trionfante e guardò Yun Che con disprezzo. Anche la maggior parte dei praticanti del mistero lì presenti avevano un'espressione compiaciuta. Perché stavolta, a parlare era stato il responsabile generale della Sala Glaciale in persona.


“Senior Sushan è il responsabile generale della Sala Glaciale. La sua posizione è quasi pari a quella della Maestra della Sala Principale. Ognuna delle sue parole pesa quanto una montagna. Il nostro setta della Fenice di Ghiaccio è un'istituzione sacra, come potremmo permettere a uno sporco insetto come te di infangare il suo nome!? Yun Che, stavolta cos'hai da dire in tua difesa?” disse Ji Hanfeng con un tono duro.


Yun Che osservò attentamente Mu Sushan. In lui non percepiva la minima traccia di ostilità, anzi, era come se fosse semplicemente incuriosito e stupito.


“D'accordo, come posso provare di essere innocente?” chiese Yun Che, rassegnato, guardando Mu Sushan.


“Naturalmente, dovrai dare prova della tua forza.” rispose Mu Sushan, con un leggero sorriso: “Il suggerimento di Li Mingcheng è perfetto. Se sei riuscito a resistere così a lungo nel Misterioso Regno Glaciale contando solo sulle tue forze, non c'è alcun motivo per cui non dovresti poter tenere testa a Li Mingcheng. Lo affronterai in un duello e dopo cinque mosse il risultato sarà evidente. Li Mingcheng, sei stato tu il primo ad accusare Yun Che di aver barato, quindi temo che dovrò chiederti il disturbo di occuparti personalmente della questione.”


Quando ricevette l' “approvazione” di Mu Sushan, Li Mingcheng si sentì improvvisamente lusingato e rispose subito: “Questo discepolo promette di impegnarsi al massimo. Senior Sushan, può contare su di me.”


La sua espressione divenne seria e, osservando Yun Che, lo provocò: “Ora, Yun Che, combatti al massimo della tua potenza e fammi vedere quanto è forte il miglior candidato del nostro gruppo d'Esame! Non mi rimangerò quello che ho appena detto, basteranno cinque mosse. Se entro cinque mosse non ti avrò sconfitto, sarai il vincitore. Se non hai barato, questo dovrebbe essere facile come bere un bicchiere d'acqua, considerando che mi hai battuto all'Esame.”


Tuttavia, Yun Che lo ignorò e disse, senza distogliere lo sguardo da Mu Sushan: “Senior Sushan, il suo status è davvero prestigioso. Naturalmente, qui non oserei mai disobbedire a un suo ordine e in effetti farò come ha appena chiesto. Ma prima, vorrei chiarire una cosa.”


“Oh?” Mu Sushan osservò con interesse l'espressione decisa di Yun Che.


“In realtà, è molto semplice.” spiegò Yun Che con indifferenza: “Se affronterò Li Mingcheng e perderò in meno di cinque mosse, non solo non potrò entrare nella Sala Glaciale, ma come lei ha appena detto sarò anche punito severamente. Le conseguenze saranno così terribili che il solo pensiero farebbe tremare chiunque dal terrore. Ma se vincerò, questo proverà che non ho barato. In tal caso, le accuse che ho appena ricevuto sarebbero ingiustificate e offensive! Dato che la setta della Fenice di Ghiaccio è estremamente corretto nell'amministrare la giustizia, se vincessi non dovrei ricevere un qualche tipo di risarcimento!?”


“...” Mu Xiaolan era scioccata, rimase a bocca aperta e con gli occhi spalancati.


“Hahahaha.” Ji Hanfeng rise spensieratamente: “Yun Che, se ammetterai spontaneamente le tue colpe, forse Senior Sushan potrebbe essere un po' più clemente e ridurre la severità della punizione. Ma anche se per te è ormai tutto perduto, continui a desiderare la luna. La tua richiesta è semplicemente ridicola. All'improvviso sono estremamente curioso di sapere in che razza di spregevole piano d'esistenza inferiore sei nato, per essere diventato un pagliaccio così spudorato.”


“...” Yun Che lanciò un'occhiata indifferente a Ji Hanfeng per la seconda volta.


“Fratello Maggiore Hanfeng, è chiaro che ormai ha perso ogni speranza e sta facendo di tutto per arrampicarsi sui vetri anche se sappiamo già che ha barato.” commentò Li Mingcheng, sogghignando.


“Hohoho.” Mu Sushan rise a bassa voce, ma inaspettatamente annuì: “Mi occupo della Sala Glaciale da millenni, eppure non avevo mai sentito un discepolo chiedere un 'risarcimento', né tanto meno qualcuno non ancora ammesso ufficialmente alla Sala. Tuttavia, in fondo ciò che hai detto è piuttosto sensato. D'accordo, allora...”


Mu Sushan distese una mano e un bagliore blu lampeggiò di fronte a lui. Subito dopo comparve di fronte a lui una pietra quadrata, dal lato di un metro, che emetteva uno splendore etereo simile a quello delle stelle e fluttuava a mezz'aria.


Quando vide quella strana pietra, Mu Xiaolan strillò quasi istantaneamente: “U-una Pi-pietra Lucestellare!!”


“P-p-p-p-p-p... Pietra Lucestellare!!” la reazione di Ji Hanfeng fu ancora più scomposta di quella di Mu Xiaolan. Sollevò lo sguardo e osservò quella luce meravigliosa, con la bocca così spalancata che il suo mento quasi toccava terra.


Quando sentì il nome “Pietra Lucestellare”, Li Mingcheng tremò dalla testa ai piedi. La sua bocca si spalancò e i suoi occhi sembrarono sul punto di schizzargli fuori dalle orbite. Metà degli altri praticanti del mistero avevano espressioni confuse, ma tutti gli altri, che conoscevano quel nome, rimasero letteralmente senza fiato.


<em>Pietra Lucestellare? E che diavolo è?</em>


Era la prima volta che Yun Che sentiva quel nome e vedeva una pietra del genere. Tuttavia, la strana luce che emetteva era sufficiente a dimostrare che non si trattava di un minerale ordinario. A giudicare dalle reazioni di tutti, quella pietra doveva chiaramente essere ben più preziosa della Pillola dell'Anima Ghiacciata di Giada.


“Esatto, questa è proprio una Pietra Lucestellare.” riprese Mu Sushan, sorridendo: “Le Pietre Lucestellare si trovano nel cielo, a grandissime altezze, e si formano dopo essere state irradiate dalla luce delle stelle per almeno tremila anni, sono tesori rarissimi che non si possono cercare, ma solo trovare per caso. È molto più potente e preziosa della Pillola dell'Anima Ghiacciata di Giada. Figurarsi per i membri della Sala Glaciale, anche fra i discepoli del Palazzo della Fenice di Ghiaccio sono in pochi ad averne mai ricevuta una. Quindi, se resisterai a cinque mosse di Li Mingcheng e proverai di non aver barato in nessun modo, riceverai sia la Pillola dell'Anima Ghiacciata di Giada sia questa Pietra Lucestellare. Sei soddisfatto della proposta?”


“Ah? Senior Sushan, qu-questo...” Ji Hanfeng cadde in preda alla confusione per qualche secondo, tanto era scioccato, ma subito dopo si riprese. Era praticamente impossibile che Yun Che vincesse. Con una forza misteriosa al quinto livello del Stadio Sovrano Misterioso, non avrebbe mai potuto resistere a neanche un attacco di Li Mingcheng. In altre parole, quella ricompensa, che avrebbe fatto sbavare persino i discepoli del Palazzo della Fenice di Ghiaccio, non era altro che un'esca usata per zittire definitivamente Yun Che.


Quando si ricordò di questo, Ji Hanfeng si corresse immediatamente: “Senior Sushan, lei sa davvero come occuparsi di ricompense e punizioni. Yun Che, neppure io, dopo così tanti anni nella Sala Glaciale, ho mai ricevuto qualcosa di così prezioso come una Pietra Lucestellare. Stavolta, Senior Sushan è stato fin troppo generoso con te. Hai altre obiezioni?”


Il respiro di Li Mingcheng era irregolare e soltanto dopo un bel po' riuscì a distogliere lo sguardo dalla Pietra Lucestellare. Pensò, senza però dirlo: “Il responsabile generale della Sala Glaciale non è solo un tipo molto alla mano, è anche estremamente generoso. A quanto pare dovrò cercare di guadagnarmi il suo appoggio quando sarò entrato nella Sala Glaciale...”


“D'accordo.” Yun Che annuì, poi si voltò verso Li Mingcheng: “Inizia pure.”


Non aveva più alcun senso tenere un basso profilo, dato che ormai era giunto a quel punto.


“Yun Che, tu...”


“Xiaolan, vieni qui.” Mu Xiaolan voleva dire ancora qualcos'altro a Yun Che, ma venne interrotta da Mu Sushan. Fece ubbidientemente un passo indietro e si fermò a fianco di Mu Sushan.


Si stava già pentendo amaramente di aver portato lì Yun Che dal continente del Cielo Misterioso.


<em>Sigh, perché doveva essere proprio lui a salvare la Maestra.</em>


<em>Cosa dovrei fare...</em>


L'esame d'ammissione alla Sala Glaciale era già terminato e anche quasi tutti gli altri gruppi di candidati avevano concluso le prove. Sempre più persone si stavano avvicinando, incuriosite, e formarono un cerchio intorno a chi si trovava già lì. Fra loro, c'erano molti praticanti del mistero appena ammessi alla Sala Glaciale e alcuni dei discepoli che avevano supervisionato gli esami o si occupavano di evitare scontri fra i candidati.


“Ehi! Ve lo dico fin da subito, voi due vi dovete solo scambiare qualche colpo. Non dovete... non dovete assolutamente ferirvi a vicenda!” gridò Mu Xiaolan. Dato che non poteva più impedire lo scontro, l'unica possibilità che le restava era provare a evitare che a Yun Che capitasse il peggio. Dopotutto, di fronte al potere della Via Divina, un Monarca di quinto livello... era semplicemente fin troppo debole. Se Li Mingcheng avesse attaccato un po' troppo forte, Yun Che sarebbe di sicuro rimasto ferito gravemente.


“Dato che devono scambiare dei colpi, devono usare tutta la loro forza, quindi come potrebbero non ferirsi a vicenda?” chiese solennemente Ji Hanfeng: “Tuttavia, la Sorella Maggiore Xiaolan mi ha ricordato una cosa. Li Mingcheng, Yun Che, questa è la Sala Glaciale. Quando vi affronterete, anche se vi trovaste in vantaggio non dovrete assolutamente perdere il controllo e sferrare un colpo letale. Altrimenti, le ripercussioni saranno gravi e inevitabili! Restare feriti, invece, è inevitabile. Non importa il risultato, non importa quanto gravi siano le vostre ferite o quanto soffriate, il vostro avversario non potrà contestare l'esito dello scontro. Altrimenti, temo che tutti vi disprezzerebbero.”


Yun Che era pur sempre qualcuno portato lì da Mu Xiaolan. Anche se Ji Hanfeng era sicuro che a Mu Bingyun non importasse poi molto di lui, non avrebbe comunque osato lasciare che morisse.


Ma a giudicare dalle sue parole, purché non morisse qualsiasi tipo di ferita non sarebbe stata un problema.


Li Mingcheng capì immediatamente il messaggio sottinteso e le sue labbra si incurvarono verso l'alto.


“Tu... Ji Hanfeng, lo stai facendo di proposito!” lo accusò con rabbia Mu Xiaolan.


“D'accordo.” Mu Sushan dovette addirittura distendere una mano per trattenere Mu Xiaolan: “Quello che ha detto Ji Hanfeng non è sbagliato. È difficile evitare di ferirsi a vicenda mentre si scambia qualche colpo. Se non si potesse ferire l'avversario, il duello non avrebbe senso. Potete iniziare.”


Le parole di Mu Sushan sembrarono confermare la sua disapprovazione nei confronti di Yun Che, perciò il sorriso di Li Mingcheng divenne ancora più crudele. Si avvicinò tranquillamente a Yun Che: “Yun Che, non essere nervoso. Non preoccuparti, ci andrò abbastanza leggero con te. Estrai la tua arma. Oh, farai meglio a farci vedere l'Artefatto Profound che hai usato per barare nel Misterioso Regno Glaciale. Deve essere molto potente. Estrailo, e lasciami vedere di persona la sua forza.”


Immediatamente, tutt'intorno scoppiarono risate fragorose.


“Non ce ne sarà bisogno.” Yun Che rimase fermo, senza ancora la minima traccia di agitazione.


“Non vuoi neppure usare la tua arma? Oh, giusto, tanto il risultato sarebbe comunque lo stesso.” ridacchiò Li Mingcheng. Poi ritrasse il braccio destro dietro la schiena e distese il sinistro verso Yun Che: “Forza, inizia pure. Ti ho lasciato abbastanza tempo per accumulare un po' di Energia Misteriosa, farai meglio a non deludermi.”


“Heh.” Yun Che sogghignò e poi portò entrambe le mani dietro la schiena: “Dato che sei stato tu a sfidare me, dovresti cominciare per primo.”


“Pfft...” subito tutti i presenti scoppiarono a ridere a crepapelle.


“...” Mu Xiaolan si portò entrambe le mani alle guance.


Tuttavia Mu Sushan, accanto a lei, fissò attentamente Yun Che senza distogliere minimamente lo sguardo.


La forza misteriosa di Yun Che era soltanto al quinto livello del Stadio Sovrano Misterioso. Se ne era assicurato più e più volte, quindi non poteva essersi sbagliato. Inoltre, di sicuro Yun Che non avrebbe mai potuto nascondergli la sua reale forza misteriosa, neppure usando degli Artefatti Profound.


Eppure, sia la sua espressione che la sua aura rivelavano un'esperienza incredibile, come se avesse affrontato cambiamenti durati per centinaia di vite. La sua sicurezza e la sua tranquillità davano l'impressione che avesse affrontato una miriade di situazioni in cui si era trovato a un passo dalla morte. Tutto questo era impossibile da fingere o mascherare.


<em>Questo ragazzo...</em>


“Heh... heh heh...” Li Mingcheng scoppiò subito a ridere: “Temo che sia difficile trovare qualcuno come te anche solo una volta ogni diecimila anni. Mi hai davvero aperto gli occhi. D'accordo, d'accordo, in questo caso seguirò il tuo suggerimento.”


Con un sorriso tetro, Li Mingcheng spiccò improvvisamente un balzo e la sua mano sinistra scese distrattamente verso il basso, come se fosse diretta al petto di Yun Che. Non appena sferrò quell'attacco, un'energia gelida avvolse subito lo spazio intorno a Yun Che, sigillando tutto ciò che si trovava in quella zona in un cristallo di ghiaccio.


Quando aveva proposto di scambiare “cinque mosse”, inizialmente aveva pensato di giocare un po' con Yun Che, ma ormai non riusciva più a sopportare la sua finta spavalderia e il modo in cui fingeva di essere forte. Inoltre, siccome si stavano raccogliendo sempre più spettatori, quella sarebbe stata l'occasione perfetta per mostrare la sua forza agli altri nuovi discepoli.
                                


                                



