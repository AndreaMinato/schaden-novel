---
weight: 9580
title: Capitolo 958 – Messo all'Angolo
pubDate: 2025-02-03T07:52:46.895Z
tags:
    - atg
---


<em>Capitolo regolare, 9 in coda, 0/10 donazione</em>


<em>-Alstor</em>






“È... è davvero così forte?” Mu Xiaolan era stupita: “Ma è chiaramente solo al quinto livello del Stadio Sovrano Misterioso, com'è possibile...”


“La sua forza misteriosa deve ancora raggiungere il livello divino, eppure è davvero forte quanto qualcuno al terzo livello del Divine Origin Realm.” sospirò Mu Sushan “Figurarsi tu, neppure io ho mai sentito di qualcosa del genere. Credo che non sia mai successo prima, nella storia del nostro Regno della Canzone Glaciale. Il ragazzo portato qui dalla tua Maestra è davvero straordinario.”


“Credo che questa dimostrazione di forza senza prevedenti potrebbe attirare persino l'attenzione del grande Realm King.”


Mu Xiaolan: “...”


Li Mingcheng stava ansimando con fatica. Gli strani sguardi degli spettatori gli sembravano delle lame conficcate nel suo corpo. Neppure nei suoi sogni avrebbe mai immaginato che Yun Che potesse essere così forte. Anche se era chiaramente solo al Stadio Sovrano Misterioso, lo aveva affrontato in uno scontro diretto e si era trovato in vantaggio.


Solo allora realizzò, seppure scioccato, che probabilmente Yun Che aveva davvero superato l'esame senza barare.


In effetti, forse si era persino trattenuto durante la prova nel Regno della Tempesta di Neve!


Il motivo per cui lui aveva aspettato così tanto prima di partecipare all'esame era la Pillola dell'Anima Ghiacciata di Giada. All'inizio, era sicuro che quel premio fosse praticamente già nelle sue mani, ma ora non poteva più accusare Yun Che di aver barato. Questo significava anche che, quasi di sicuro, quella Pillola sarebbe stata donata a lui.


Una volta entrato nella Sala Glaciale, per prima cosa avrebbe cercato di guadagnarsi una certa fama grazie al suo talento innato e al suo status di nipote della Maestra della Sala Principale. Ma non solo non era riuscito a mettere in mostra il suo potere, era stato persino completamente umiliato di fronte a migliaia di persone. In effetti, la situazione si era ribaltata ed era stato lui a essere calpestato da Yun Che, non viceversa!


Li Mingcheng strinse i denti, tremando leggermente. Si sentiva come se i suoi polmoni stessero per esplodere dalla rabbia. Non ebbe più la pazienza di continuare a chiedersi come Yun Che potesse essere così forte nonostante la sua forza misteriosa inferiore. Voleva solo farlo crollare a terra spietatamente per recuperare la fama e l'orgoglio che aveva perso!


“Heh...” Li Mingcheng sbuffò debolmente: “Senza dubbio mi hai sorpreso, Yun Che, ammetto di averti sottovalutato. Ma non sei ancora degno di fingerti forte e altezzoso di fronte a me!!”


Mentre lo diceva, all'improvviso fu avvolto da un bagliore blu. Quando quella luce bluastra divenne più spessa e intensa, quasi accecante, molti Spiriti del Ghiaccio si formarono intorno a lui e gli danzarono elegantemente intorno.


La temperatura in tutta la Sala Glaciale diminuì con una velocità allarmante.


Ding!


Si sentì un debole tintinnio, come se una goccia d'acqua avesse colpito un cristallo di ghiaccio. All'improvviso, un Sigillo Profound a forma di fiore comparve dal nulla e fu subito avvolto da un'energia gelida ancora più intensa. Un freddo penetrante trafisse tutti i presenti, restando impresso nella loro mente e facendoli tremare dalla testa ai piedi.


“Questo... questo è...”


“La Formazione del Freddo Blu! Li Mingcheng ha davvero imparato a usare la Formazione del Freddo Blu!!” esclamò sorpreso Ji Hanfeng. Non aveva mai sentito parlare di qualcuno che riuscisse a usarla al terzo livello del Divine Origin Realm, nonostante fosse nella Sala Glaciale da ormai molti anni.


Tutti i praticanti del mistero più vicini a Li Mingcheng indietreggiarono senza rendersene conto. Si poteva immaginare quanto fosse potente quella “Formazione del Freddo Blu” semplicemente dalla sua sola scioccante aura.


Tutti avevano capito che Li Mingcheng era stato completamente accecato dalla rabbia perché non riusciva ad accettare il risultato del precedente scontro diretto. In effetti, forse avrebbe tentato di uccidere Yun Che senza rifletterci.


L'aura di Li Mingcheng continuava a crescere, tanto che sorprese persino Mu Xiaolan, che gridò allarmata: “Allontanati, Yun Che! Li Mingcheng, sei impazzito!?”


“Heh... Yun Che!” Li Mingcheng fece scattare in avanti i palmi delle mani con un ghigno malevolo sul volto: “Se sei davvero un uomo, prova a resistere a questo!!”


Li Mingcheng ringhiò e incrociò le braccia, tentando di rilasciare la Formazione del Freddo Blu. Tuttavia, ciò che vedeva di fronte a sé divenne annebbiato per un istante e subito dopo il volto di Yun Che comparve dal nulla proprio davanti ai suoi occhi.


Yun Che aveva usato il Fulmine Illusorio per coprire decine e decine di metri in un istante, come un fantasma. Comparve proprio di fronte a Li Mingcheng e gli sferrò una violenta gomitata allo stomaco.


Per qualche motivo, non appena colpì la sua carne ci fu un boato simile a al rombo di un tuono.


La forza fisica di Yun Che era terribilmente spaventosa. Quel suo attacco così rapido da sembrare impossibile dal punto di vista di Li Mingcheng era stato troppo improvviso, quindi non era minimamente riuscito a difendersi. Anche se fino a pochi istanti prima era in piedi, si piegò immediatamente in due, il suo ventre s'incavò verso l'interno e la sua schiena si deformò in maniera ridicola. Il Sigillo Profound a forma di fiore che Li Mingcheng aveva appena creato si dissolse all'istante, e lui venne scagliato all'indietro come una palla di cannone.


Bang!!


Li Mingcheng venne scaraventato a varie decine di metri di distanza in un solo istante e si schiantò rovinosamente contro uno dei pilastri della Sala. Poi, dopo l'impatto, cadde violentemente a terra con un tonfo sordo. Dato che la prima parte del suo corpo a colpire il pavimento fu la sua bocca, si potrebbe dire che quella fosse la perfetta rappresentazione dell'espressione “cadere di faccia”. Due denti insanguinati volarono fuori dalle sue labbra e caddero molto, molto lontano. Uno dei due, per puro caso, rotolò fino a fermarsi proprio ai piedi di Yun Che.


L'intera Sala Glaciale era avvolta dal silenzio, fatta eccezione per il rumore del mento dei presenti che colpiva il terreno, tanto era spalancata la bocca di tutti.


“Ah... aaah... ah...”


Li Mingcheng si stava stringendo il ventre fra entrambe le braccia, rannicchiato a terra come un gambero secco. Non riuscì a rialzarsi per molto, molto tempo. Da un angolo delle sue labbra colavano senza sosta sangue e schiuma, e anche i suoi rantolii sembravano terribilmente deboli e pieni di dolore.


Innumerevoli sguardi vacui rimasero fissi su Li Mingcheng. Nessuno, specialmente lui, avrebbe mai creduto che potesse essere ridotto in quello stato da un singolo attacco di Yun Che.


L'unica possibilità era che non solo la forza di Yun Che aveva superato quella di Li Mingcheng... ma che non poteva più essere neppure paragonata a essa!


Se ci fosse stato chiunque altro al posto di Yun Che, non avrebbe osato ferire così gravemente il nipote della Maestra della Sala Principale e ridurlo in quelle condizioni. Ma per sua sfortuna, aveva provocato proprio Yun Che, portatore di catastrofi. Dopo che Li Mingcheng lo aveva insultato ripetutamente e aveva attaccato con la chiara intenzione di menomarlo o ucciderlo, Yun Che non ci sarebbe andato leggero con lui per nulla al mondo.


Anche se si era ripetuto innumerevoli volte che doveva mantenere un basso profilo nel Regno degli Dei, è impossibile modificare o nascondere facilmente la propria natura. Altrimenti, non sarebbe la propria la natura.


Ji Hanfeng rimase con lo sguardo perso nel vuoto per parecchi secondi, prima di riuscire finalmente a riprendersi e correre verso Li Mingheng, ancora a terra. Lo aiutò con attenzione a rialzarsi e gli chiese: “Stai bene, Fratello Minore Mingcheng?”


Anche se Li Mingcheng provava un dolore lancinante, in realtà non sembrava particolarmente debole né le sue ferite interne erano molto gravi. Quando Ji Hanfeng se ne accorse, emise un sospiro di sollievo. Li Mingcheng era il nipote della Maestra della Sala Principale e Mu Fengshu si era continuamente schierato con lui in ogni situazione. Se gli fosse capitato qualcosa di grave, anche Ji Hanfeng avrebbe dovuto affrontare delle conseguenze.


Yun Che oltrepassò con un passo il dente spezzato Li Mingcheng e si fermò di fronte a lui e Ji Hanfeng. Poi, disse senza alcuna espressione sul volto: “Ora siamo a più di cinque mosse. Ora, vuoi accusarmi ancora di aver barato, Li Mingcheng?”


“Tu... Ngh!” un fiotto di sangue e schiuma schizzò improvvisamente dalla sua bocca non appena provò a parlare. Si piegò in due dal dolore ancora una volta.


Ma per quanto fosse terribile quel dolore fisico, come poteva essere paragonabile ad anche solo un millesimo dell'umiliazione che aveva subito?


Aveva aspettato e coltivato a lungo la sua forza misteriosa, aspettando quel giorno. Aveva addirittura creduto che dopo l'esame sarebbe praticamente rinato e avrebbe ricevuto la gloria che meritava.


Non si sarebbe mai aspettato che qualcuno da un piano d'esistenza inferiore, la cui forza misteriosa non aveva neppure raggiunto il primo dei Divine Realm, qualcuno che reputava più insignificante di un insetto, avrebbe distrutto per sempre il suo futuro!


Non pensò neppure per un istante di essere stato lui stesso ad attirare su di sé quella catastrofe.


Yun Che distolse lo sguardo. In effetti, ignorò completamente Ji Hanfeng e si voltò verso Mu Sushan, chiedendo: “Senior Sushan, questo dovrebbe essere sufficiente a provare che non ho barato, giusto?”


Mentre lo diceva, si accorse che Mu Xiaolan lo stava fissando con gli occhi spalancati , la bocca aperta e un'espressione stupefatta. Sembrava che non lo riconoscesse neanche. Subito dopo, sbuffò orgogliosamente e pensò: “Ora capisci quanto sono fantastico, ragazzina?”


“Hahahahahaha!” Mu Sushan rise di gusto e poi si strofinò la barba con uno sguardo compiaciuto: “A essere onesto, anche se non ho mai creduto neanche per un secondo che tu potessi aver barato durante l'esame, io stesso trovavo difficile credere che qualcuno al Stadio Sovrano Misterioso potesse sopravvivere così a lungo nel Misterioso Regno Glaciale. A quanto pare tutta la conoscenza e l'esperienza di cui sono sempre stato orgoglioso in fondo non sono altro che miopi pregiudizi.”


“Durante il duello contro Li Mingcheng, non hai perso in cinque mosse. Anzi, al contrario, sei stato tu a battere lui in meno di cinque mosse. Inoltre...” gli occhi di Mu Sushan si illuminarono: “Questa non è neppure la tua piena forza. A quanto pare la Maestra di Palazzo Bingyun ha portato un vero genio qui nel nostro setta della Fenice di Ghiaccio. Sebbene ci siamo incontrati oggi per la prima volta, non mi sono mai sentito così impaziente di sapere quali risultati raggiungerà qualcuno in futuro.”


La bocca già parecchio aperta di Mu Xiaolan si spalancò ancora di più quando sentì le incredibili lodi di Mu Sushan.


“...grazie per i complimenti, Senior Sushan.” sulle labbra di Yun Che comparve un sorrisetto furbo e soddisfatto. Dopo quelle parole, le sue speranze di continuare a mantenere un basso profilo erano praticamente svanite nel nulla.


Il concetto di “Via Divina” non esisteva nel mondo di Yun Che. E quello era il suo primo giorno nel Regno degli Dei. Ecco perché non aveva idea di quanto fosse stupefacente – per non dire innaturale – che qualcuno che non aveva ancora intrapreso la Via Divina sconfiggesse un avversario che invece l'aveva fatto.


Come minimo, nessuno dei presenti aveva mai sentito raccontare di qualcosa del genere.


Quello era anche il motivo per cui nessuno credeva che Yun Che potesse aver superato l'esame contando solo sulle sue forze.


Lo status di Mu Sushan all'interno della Sala Glaciale era estremamente prestigioso. Era al di sopra di tutti i Maestri di Sala e di tutti gli Istruttori, secondo solo alla Maestra della Sala Principale, Mu Fengshu. Figurarsi i praticanti che avevano appena superato l'esame, sentire dei simili complimenti da parte sua aveva scioccato persino i discepoli ufficiali della Sala Glaciale lì presenti.


Tutti le risate e gli sguardi sprezzanti che prima avevano sommerso Yun Che ora erano scomparsi. Tutti non poterono che arrossire dall'imbarazzo, ricordando come prima lo avessero deriso.


“Hanfeng, consegna la Pillola dell'Anima Ghiacciata di Giada a Yun Che e porta via Li Mingcheng per farlo curare.” disse Mu Sushan, distendendo una mano: “Non ho dimenticato la mia promessa di poco fa. Ora che hai provato di aver superato l'esame onestamente, la Pillola dell'Anima Ghiacciata di Giada e la Pietra Lucestellare sono tue. Sono sicure che, usandole per te, non saranno sprecate.”


“...” Li Mingcheng poteva anche essere straziato dal dolore a causa dell'attacco di Yun Che, ma riusciva ancora a sentire ciò che dicevano le persone intorno a lui. Aveva sentito chiaramente le parole sprezzanti di Yun Che e le lodi di Mu Sushan, perciò sapeva che gli stava consegnando i premi. Quel giorno avrebbe dovuto essere lui al centro dell'attenzione, ma ora nessuno si preoccupava neanche più di lui. A terra come un cane morente con una zampa spezzata, si sentì come se tutti lo stessero deridendo e lo guardassero con falsa compassione. Riusciva già a immaginare come sarebbe stato essere lo zimbello dell'intera Sala Glaciale, in futuro, e sapeva che sarebbe vissuto nell'ombra e nell'umiliazione finché Yun Che sarebbe stato in vita. Non avrebbe mai più potuto camminare a testa alta.


“Yun... Che...” i denti di Li Mingcheng battevano e la sua mente era nel caso più totale. All'improvviso, emise un ringhio animalesco e si liberò di scatto dalla presa di Ji Hanfeng. Poi scattò verso la schiena di Yun Che con una postura distorta, estrasse una spada di ghiaccio e vi infuse follemente tutta la sua forza misteriosa, sferrando poi un affondo verso il cuore di Yun Che come se fosse impazzito.


Nessuno aveva previsto quello sviluppo della situazione. Non solo Yun Che stava dando le spalle a Li Mingcheng, erano anche a meno di quindici metri l'uno dall'altro. L'espressione di Mu Sushan divenne leggermente più cupa, ma ormai era troppo tardi anche per un suo intervento, Yun Che e Li Mingcheng erano troppo vicini. Mu Xiaolan riuscì soltanto a gridare, terrorizzata.


Prima ancora che Li Mingcheng attaccasse, Yun Che aveva già percepito il suo odio sfrenato e il suo intento omicida, concentrati su di lui, con incredibile chiarezza. Quindi, fin dall'inizio era stato pronto a quell'attacco. Non appena Li Mingcheng si mosse, Yun Che si voltò veloce come un fulmine, facendo andare a vuoto l'affondo rabbioso di Li Mingcheng. Poi, Yun Che sferrò una violenta gomitata dietro di sé, spezzando i parecchi strati di Energia Misteriosa che avvolgevano Li Mingcheng e colpendolo brutalmente al petto.


Non appena si rese conto di quanto forte fosse quella gomitata, Yun Che si accigliò leggermente è mormorò: “Dannazione...”


In preda alla rabbia, Li Mingcheng aveva raccolto tutta la sua forza misteriosa e il suo odio in quel singolo colpo. Non aveva usato neppure un briciolo di energia per proteggersi. Quindi, quella gomitata che avrebbe dovuto essere un attacco mediocre gli avrebbe sicuramente inflitto gravi ferite...


“UUAAAAAGH...”


Un grido raggelante risuonò nella Sala Glaciale e Li Mingcheng sputò un fiotto di sangue lungo almeno tre metri. Strisciò a lungo sul terreno lasciandosi dietro una scia rossa, come una sacca di sangue forata, e accanto a Yun Che esplose un grido assordante: “Fermo!!”


Ji Hanfeng aveva caricato verso Yun Che e l'aveva davvero attaccato proprio mentre lui colpiva Li Mingcheng. Una potente e gelida Energia Misteriosa colpì spietatamente Yun Che alla schiena.


Nessuno immaginava che Li Mingcheng potesse improvvisamente perdere la testa e attaccare a sorpresa Yun Che. Ma il fatto che anche Ji Hanfeng lo avesse attaccato senza preavviso li stupì ancora di più. Ji Hanfeng era nello stadio intermedio del Divine Origin Realm, ed era un discepolo ufficiale della Sala Glaciale. La sua potenza non poteva neppure essere lontanamente paragonata a quella di Li Mingcheng. Yun Che non avrebbe mai potuto resistere a un suo attacco.


La vista di Yun Che divenne annebbiata e si sentì come se un monte gli fosse crollato in testa. Quel violento colpo lo scaraventò a una grande distanza.


“Yun Che!”


Mu Xiaolan urlò, scioccata, correndo rapidamente verso di lui. Lo afferrò saldamente a mezz'aria e disperse rapidamente l'Energia Misteriosa gelida rimasta sulla sua pelle. Stava proprio per chiedergli come stava quando si accorse che in realtà non sembrava neppure ferito. Rimase senza parole per qualche istante, poi alla fine gli chiese preoccupata: “Come... come stai?”


Yun Che stava bruciando di rabbia e le sue mani si strinsero in pugni. Poi si voltò improvvisamente, fissando Ji Hanfeng, e intorno a lui esplose un'aura feroce e minacciosa: “Ji... Han... Feng!!”
                                


                                



