---
weight: 959
title: Capitolo 959 – Furia
pubDate: 2025-02-03T07:52:46.895Z
tags:
    - atg
---


<em><strong>CAPITOLO SPONSORIZZATO ringraziamo Mashevara98!</strong>
8 in coda, 0/10 donazione</em>
<em>-Schadenfreude</em>


Ji Hanfeng usò un colpo di palmo per respingere Yun Che e poi si precipitò da Ling Mingcheng. Tremò violentemente nel momento in cui lo toccò.


Il respiro di Li Mingcheng era irregolare e si stava indebolendo velocemente. I suoi arti erano afflosciati come se tutte le ossa si fossero rotte. Il suo sguardo era vacuo e stava sputando fiotti di sangue, emettendo gemiti deboli e disperati. Il suo corpo stava fremendo come se stesse per morire.


Sul suo petto, vicino al suo cuore, si era formata una scioccante cavità delle dimensioni di una scodella.


Quando aveva attaccato, Ji Hanfeng era il più vicino ai due. Anche se non aveva il tempo di fermare Li Mingcheng, avrebbe potuto fermare il contrattacco di Yun Che. Tuttavia non lo aveva fatto, invece aveva usato questa opportunità per colpire. Visto che era un'azione "giustificata", nessuno l'avrebbe accusato anche se avesse reso invalido Yun Che.


Tuttavia non si aspettava assolutamente che Li Mingcheng sarebbe stato gravemente ferito dall'attacco di Yun Che.


Ji Hanfeng ne fu stordito e rabbrividì all'improvviso. Non osava dimenticare nemmeno per un secondo che Li Mingcheng era il nipote della maestra della sala principale, quindi ovviamente aveva cercato di attirare il suo favore. Prima aveva colto questa opportunità per attaccare Yun Che e vendicarlo, ma non si sarebbe mai aspettato che Li Mingcheng sarebbe rimasto gravemente ferito.


Data l'iperprotettività della maestra della sala principale, se la colpa fosse ricaduta su di lui... Solo pensarci faceva già tremare di paura Ji Hanfeng, ma era troppo tardi per provare rimpianti. Si girò e sfogò tutta la sua rabbia su Yun Che: "Come hai osato attaccare con così tanta malvagità!!"


"Cos'è successo? Cosa state facendo qui tutti in cerchio?"


In quel momento una persona dall'aura infinitamente fredda e dignitosa scese dal cielo. Un'ombra blu uscì dal cielo. Aveva un'espressione gelida e delle splendide sopracciglia a forma di spada. Era proprio Mu Fengshu, la maestra della Sala Glaciale.


Il suo arrivo fece irrigidire tutti i discepoli.


Mu Fengshu si guardò attorno e vide Li Mingcheng tra le braccia di Ji Hanfeng, ricoperto di sangue e sull'orlo della morte. La sua espressione cambiò all'istante e arrivò immediatamente di fronte a Li Mingcheng. Quando toccò suo nipote, la sua aura prima gelida e tranquilla diventò caotica mentre rilasciava una folle furia.


Questa era la rabbia della maestra della sala principale. Sembrava che l'intera Sala Glaciale fosse caduta in un purgatorio freddo. Tutti gli elementi smisero di muoversi e i volti di tutti i presenti impallidirono, i loro corpi si rannicchiarono per il freddo. Potevano sentire il loro sangue e le loro anime congelarsi.


"Chi... chi ha fatto questo?"


Mu Fengshu si girò, la sua voce era estremamente calma, ma perfino la persona dalla forza misteriosa più debole avrebbe percepito chiaramente un intento omicida estremo.


Il suo nipote era stato ferito in questo modo nel suo territorio, come poteva perdonarlo?!


Molti puntarono lentamente gli sguardi verso Yun Che. Il complimento e la lode di Mu Sushan aveva fatto provare loro gelosia prima, ma in quel momento provarono solo compassione per lui.


Erano sicuri che sarebbe morto, anche se era stato Li Mingcheng a fargli un attacco a sorpresa per primo.


"M-maestra della Sala principale," Ji Hanfeng stava battendo i denti. Poi si alzò e indicò Yun Che: "È stato lui! Ha ferito deliberatamente il fratello minore Mingcheng. Io... non ho potuto fermarlo in tempo e non pensavo che Yun Che sarebbe stato così brutale. È stata colpa mia, non sono riuscito a proteggerlo, merito... merito la punizione della maestra della sala principale."


"Tu?!" Mu Fengshu fissò Yun Che. Il suo sguardo conteneva in parte sorpresa, ma per lo più mostrava furia e intento omicida.


"Stai... stai mentendo!" Mu Xiaolan si mise di fronte a Yun Che e provò a spiegare: "È stato Li Mingcheng a fare un attacco a sorpresa. Yun Che stava solo..."


"Silenzio!!"


Gridò Mu Fengshu, facendo ammutolire Mu Xiaolan per la paura. Mu Fengshu era infuriata, stava ansimando: "Credi che sia un idiota? Yun Che è soltanto un Sovrano, perché Li Mingcheng dovrebbe attaccare a sorpresa Yun Che?!"


"Maestra della sala principale," Mu Sushan fece un passo avanti e disse: "Anche se Li Mingcheng è stato davvero ferito da Yun Che, non è così semplice..."


"Basta!!" Mu Fengshu si incupì. Nessuno osò respirare a causa della violenta rabbia che il suo corpo emanava. "Non importa chi è stato, non importa il motivo, se uno osa ferire gravemente mio nipote, gliela farò pagare diecimila volte di più!!"


"..." Mu Sushan aprì la bocca, ma poté solo sospirare. Anche se era stato Li Mingcheng ad attaccare per primo, il contrattacco di Yun Che in effetti era stato troppo pesante. Non avrebbe potuto aiutarlo nemmeno se avesse voluto. Poté solo mandare una trasmissione del suono a Mu Xiaolan: "Manda una trasmissione del suono alla tua maestra. Ora probabilmente è la sola che può salvare Yun Che... Ah, e forse non potrebbe farcela in tempo."


"Ji Hanfeng! Prendilo!" Anche se Mu Fengshu era furiosa, data la sua posizione non avrebbe sprecato tempo ad attaccare un membro della giovane generazione. Gettò un'occhiata verso Mu Xiaolan: "Vediamo chi oserà fermarlo."


"Sì!" Anche Ji Hanfeng voleva sfogare la sua rabbia. Rispose subito a questo ordine, posò Li Mingcheng a terra e puntò verso Yun Che per afferrargli la gola.


Mu Xiaolan gridò e usò il suo corpo per fare da scudo a Yun Che, ma una mano afferrò la sua spalla e la spinse via.


Attorno a lui c'era l'aura della furia e dell'intento omicida della maestra della sala principale. Sia la sua forza, che la sua posizione nel setta della Divina Fenice di Ghiaccio erano tra i livelli più alti. Qualcun altro sarebbe stato così spaventato da crollare sul posto. Tuttavia Yun Che non mostrò la minima paura nel suo sguardo, solo portamento forte e spaventoso.


Nella Stella Polo Blu era un re assoluto, un'esistenza onnipotente e nessuno osava provocarlo... come poteva tollerare un trattamento del genere?!


Scatenò la rabbia e l'intento omicida che aveva represso fino ad ora. Strinse i pugni e fissò Ji Hanfeng che si stava avvicinando sempre di più come un'aquila affamata. Ruggì con voce roca: "Se vuoi prendermi... vediamo prima se avrai le capacità di farlo!!"


"Osi ancora resistere? Non sai qual è il tuo posto!" Le parole di Yun Che fecero sogghignare Ji Hanfeng, che piombò dall'alto su Yun Che. L'aura circostante si trasformò in una tempesta potente che ricoprì il corpo del suo nemico.


Anche se la forza misteriosa di Li Mingcheng era già al livello della via divina, la pressione che emanava non era nemmeno vicina a quella di Xuanyuan Wentian. Per questo Yun Che non aveva avuto difficoltà nell'affrontarlo.


Tuttavia Ji Hanfeng era diverso. Era al sesto livello del Divine Origin realm. Non solo la sua aura era più potente di quella di Xuanyuan Wentian, ovviamente era più potente di Mu Xiaolan! Era sicuramente l'avversario più formidabile che Yun Che avesse mai affrontato.


La forza che proveniva dal cielo era spaventosa. Questo era un potere che superava completamente quello di Li Mingcheng. Yun Che si irrigidì, ma reagì comunque e usò tutte le sue forze per resistere.


Bang!!


Yun Che stava vibrando violentemente come se fosse stato colpito da un meteorite e fu scagliato via dall'impatto. Ji Hanfeng si fermò e il suo sogghigno divenne ancora più brutale. Sporse la mano nella direzione in cui Yun Che era stato respinto e una formazione esagonale blu apparì sul corpo del suo avversario che stava volando all'indietro. Nell'istante in cui apparve, esplose spietatamente su di lui.


"Sss..." I discepoli impallidirono per lo shock. L'ordine di Mu Fengshu era di prenderlo, quindi pensavano che Ji Hanfeng avrebbe sigillato la sua Energia Misteriosa dopo averlo catturato. Non si aspettavano che avrebbe attaccato così duramente.


In questo modo Yun Che avrebbe rischiato di morire sul posto o comunque di rimanere ferito gravemente.


"Questo..." Mu Sushan avanzò, ma ormai il risultato era già deciso, così poté solo sospirare di nuovo.


"Yun Che!!" Mu Xiaolan impallidì per lo shock. Si precipitò in avanti nel panico, ma quando si avvicinò vide Yun Che rialzarsi lentamente.


Gli sguardi di tutti puntarono di nuovo su di lui. Anche se si stava rialzando con semplicità, aveva fatto dilatare le loro pupille, non osavano credere ai loro occhi.


Gli abiti di Yun Che erano già stati strappati e c'erano ferite lunghe metà piede sul suo petto e sulla sua schiena, ma avevano già smesso di sanguinare. A parte questo, la sua aura non si era indebolita e il suo sguardo era ancora lucido, c'era perfino una luce feroce che faceva tremare di paura.


"Cosa?!" Il sogghigno sul volto di Ji Hanfeng scomparve e la sua espressione si incupì. Credeva che il suo attacco avrebbe reso Yun Che un invalido. Se non altro avrebbe dovuto rompere metà delle sue ossa.


In realtà si era alzato con delle ferite non troppo profonde?


<em>No! Si deve stare sforzando, è impossibile che non sia gravemente ferito.</em>


Mu Xiaolan lo guardò stupita e chiese con preoccupazione: "Yun Che, stai... stai bene?"


"Togliti di torno!" Lo sguardo di Yun Che era concentrato su Ji Hanfeng. Il suo aspetto era terrificante al momento e spaventò Mu Xiaolan, facendola arretrare.


"Purgatorio!"


Fu come se un vulcano fosse esploso nel suo corpo. La sua Energia Misteriosa aumentò all'istante e il suo colore diventò color scarlatto. Alzò le mani e la Spada Colpo Celeste Nemesi dei Diavoli cadde dal cielo. Si schiantò a terra con un'esplosione mentre infilzava la pietra divina che lastricava la sala princiaple.


"Oh?!" L'espressione di Mu Sushan cambiò drasticamente. L'aura soverchiante di Yun Che era vicina al quinto livello del Divine Origin realm!


Mu Sushan stesso aveva detto che Yun Che non aveva usato tutta la sua forza quando aveva sconfitto Li Mingcheng, ma non si aspettava che il suo potere nascosto fosse così terrificante.


Quinto livello del Stadio Sovrano Misterioso... ma rilasciava una forza equivalente al quinto livello del Divine Origin Realm!!


Stavolta perfino l'espressione di Mu Fengshu cambiò lievemente, la sua furia fu rimpiazzata lentamente dallo shock.


"Questo moccioso, hai davvero..." Ji Hanfeng era esterrefatto.


Yun Che non disse una parola. Afferrò la Spada Colpo Celeste Nemesi dei Diavoli, balzò nel cielo e la lama vermiglia creò una tempesta distruttiva che sfrecciò verso Ji Hanfeng.


"Credi di poter essere il mio avversario così?" Ji Hanfeng strinse i denti, ruggì e balzò anche lui. Afferrò direttamente la spada di Yun Che.


Quando si avvicinò però la sua espressione cambiò all'improvviso e mostrò un po' di paura. Questo perché la forza della spada era molto più potente di quanto si aspettasse, intimorì perfino il suo spirito!


Ji Hanfeng reagì molto velocemente. Ritrasse il palmo con una velocità fulminea, si girò e fece una capriola all'indietro.


La Spada Colpo Celeste Nemesi dei Diavoli piombò a terra facendo crepitare le pietre divine del pavimento. Queste fessure si diffusero velocemente fino ad arrivare ad una distanza di circa novanta metri. Dalla lama si sollevò una tempesta che spazzò e oscurò la vista di tutti i discepoli per molto tempo.


Fortunatamente questo era il Regno degli Dei. Se fosse stato il continente del Cielo Misterioso, lo spazio nel raggio di trecento metri sarebbe crollato completamente.
                                


                                



