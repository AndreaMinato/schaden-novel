---
weight: 961
title: Capitolo 961 - Un Altro Menomato
pubDate: 2025-02-03T07:52:46.896Z
tags:
    - atg
---


<em>Capitolo sponsorizzato!!! Grazie Mahesvara98! 7 in coda, 0/10 donazione</em>


<em>-Alstor, che oggi è andato dal dentista </em>






“C-cosa?” gridò Mu Sushan, sorpreso. Se tutto ciò che aveva visto finora poteva essere descritto come scioccante o stupefacente, allora ciò che provò in quell'istante fu un'incredulità che gli rese impossibile persino credere ai suoi stessi occhi.


Si poteva dire che Yun Che fosse il primo nella storia del Regno della Canzone Glaciale a riuscire a scambiare più di venti colpi con un avversario al livello di Ji Hanfeng, pur trovandosi ancora al Stadio Sovrano Misterioso. Proprio quando credeva che Yun Che fosse giunto al limite, la sua Energia Misteriosa, che avrebbe dovuto essersi indebolita, crebbe di nuovo. E inoltre, superò istantaneamente la sua forza precedente...


Tanto da schiacciare completamente Ji Hanfeng!!


Ovviamente Ji Hanfegn aveva visto molte persone sconfiggere il loro avversario tramite un'improvvisa crescita nella forza misteriosa. Tuttavia, questa era la prima volta che vedeva una Energia Misteriosa così feroce. Nella sua mente non rimase subito nient'altro che paura e non osò avanzare neppure di un singolo passo. Era così terrorizzato che, tremando senza rendersene conto, indietreggiò lentamente...


Non si era mai comportato da codardo prima di allora, neppure quando ogni giorno affrontava altri discepoli della Sala Glaciale già al Divine Soul Realm.


Yun Che sollevò ancora una volta la Spada Colpo Celeste Nemesi dei Diavoli. In quel momento, anche se pesava cinquemila tonnellate gli sembrava leggera come una piuma. Sia il suo sguardo che l'aura del suo spadone si posarono su Ji Hanfeng. Il potere delle Vene del Dio Malvagio eruppe in tutto il suo corpo, canalizzandosi nelle sue braccia e riversandosi nella lama della Spada Colpo Celeste Nemesi dei Diavoli, che colpì verso il basso.


A Ji Hanfeng venne la pelle d'oca, non appena vide arrivare quel fendente. Lui, che si era sentito umiliato per non aver avuto il coraggio di parare il primo attacco di Yun Che, ora non voleva difendersi neanche da quello. Al contrario, cercò con tutte le sue forze di scappare. Tuttavia, era stato come pietrificato dalla travolgente aura dello spadone; si sentiva come se il suo corpo pesasse tonnellate. Quando si rese conto di non poter fuggire, in preda al terrore, si voltò di scatto e gridò a squarciagola, riversando follemente tutta la sua Energia Misteriosa nella Lancia del Drago Lacerante e usandola per difendersi.


Bang!!!


Come se un meteorite si fosse scontrato nella Sala, una tempesta terribilmente distruttiva avvolse l'area circostante. I discepoli della Sala Glaciale ovviamente erano in grado di resistere al contraccolpo, ma i candidati che avevano appena superato l'esame d'ammissione si sentirono come se fossero stati colpiti al petto da un pesante martello. Indietreggiarono spaventati, ma quelli più vicini vennero direttamente scagliati in aria dalla forza dell'impatto.


Al centro di quella tempesta devastante, gran parte del corpo di Ji Hanfeng era rimasta conficcata nel pavimento. La Lancia del Drago Lacerante che teneva in mano si era piegata fino ad assumere la forma di una mezzaluna. Torrenti di sangue scorrevano dalle sue braccia, con cui teneva ostinatamente la lancia, e anche dai suoi occhi colavano dei rivoli rossastri.


“Ji Handeng, apri i tuoi occhi da cane e guarda attentamente. Questo è il praticante dei piani d'esistenza inferiori che hai continuato a umiliare e disprezzare, ancora e ancora!”


Mentre Yun Che gridava in tono grave, la sua Energia Misteriosa eruppe di nuovo e un boato spaventosamente assordante fece tremare ogni centimetro della Sala Glaciale.


E le parole urlate da Yun Che fecero improvvisamente sollevare lo sguardo a molti praticanti del mistero provenienti dai piani d'esistenza inferiori, con gli occhi brillanti di gioia.


Il ruggito della Lancia del Drago Lacerante scomparve improvvisamente e Ji Hanfeng emise un grido raggelante, ormai disperato. Il suo corpo venne schiacciato violentemente a terra e soltanto dopo aver creato nel pavimento una crepa lunga varie decine di metri, alla fine venne scagliato all'indietro. Lasciando una lunga scia di sangue a mezz'aria, cadde a terra. Non si mosse più e una pozza di sangue si formò rapidamente intorno a lui.


Crash!


Crash!


Le due metà della Lancia del Drago Lacerante, ormai spezzata, caddero a terra cuna dopo l'altra. La sua aura draconica e la sua Energia Misteriosa si dispersero rapidamente, rendendola due pezzi di metallo privi di vita. Anche se qualcuno fosse riuscito a ripararla, non avrebbe mai recuperato la sua potenza divina.


“Fratello Maggiore Hanfeng!!”


Dopo essere rimasti paralizzati dallo stupore per parecchio tempo, vari discepoli della Sala Glaciale si ripresero di colpo dallo shock e corsero affrettatamente al fianco di Ji Hanfeng. Non sapevano neppure se fosse vivo o morto.


Bang!


La Spada Colpo Celeste Nemesi dei Diavoli si conficcò pesantemente nel pavimento e l'Energia Misteriosa scarlatta fuori controllo che avvolgeva Yun Che scomparve senza lasciare traccia. Stava per esaurire le sue ultime energie e rimase inginocchiato a terra. Se non avesse potuto appoggiarsi al suo spadone, probabilmente sarebbe subito crollato sul pavimento.


“Haah... ragazzina, perché... non sei venuta qui a... aiutarmi a rialzarmi...” disse Yun Che, ansimando profondamente. Stavolta, non riusciva davvero più a reggersi in piedi.


Mu Xiaolan era rimasta immobile, stupita, sentendosi incredibilmente sciocca. Quando sentì le parole di Yun Che, rispose con delle parole incomprensibili e poi corse da lui. Mentre lo aiutava a rialzarsi, aveva lo sguardo perso nel vuoto.


A quel punto, gli occhi con cui guardava Yun Che non contenevano più lo sdegno di prima. Al contrario, il suo sguardo era strano, come se stesse guardando un mostro terrificante.


“Stai... bene?” chiese Mu Xiaolan, con la voce strozzata.


“Non sto affatto... bene... se la tua Maestra non arriva subito, potrei davvero... morire...” rispose Yun Che, ansimando. Durante il mese precedente, aveva usato quasi tutta la sua energia mentale per purificare Mu Bingyun dal veleno e rigenerare la sua forza vitale. Aveva trascorso il resto del tempo con le sue mogli e la sua famiglia, quindi non aveva avuto neppure il tempo di continuare a coltivare la sua forza misteriosa. Se solo fosse riuscito ad allenarsi durante quel mese, era sicuro che avrebbe potuto sconfiggere Ji Hanfeng maneggiando alla perfezione la Spada Colpo Celeste Nemesi dei Diavoli, senza dover neppure aprire “Tuono”.


Ma nelle condizioni in cui si era ritrovato, era stato costretto ad aprirlo e, di conseguenza, aveva dovuto affrontare conseguenze devastanti.


“Ma la Maestra, ecco...” Mu Xiaolan era così agitata da sembrare sul punto di scoppiare a piangere. Aveva già inviato a Mu Bingyun innumerevoli trasmissione sonore, senza sosta, ma lei non le aveva ancora risposto.


Poco distante da loro, un discepolo della Sala Glaciale che era corso a controllare le condizioni di Ji Hanfeng si voltò, pallido come uno spettro, e balbettò: “Il Fratello Maggiore Hanfeng, i suoi... tutti i suoi meridiani sono spezzati e il suo dantian sembra completamente distrutto...”


“Cosa?” Mu Fengshu lo fissò, e tutti coloro che avevano sentito le sue parole rimasero scioccati.


Chi veniva colpito dallo spadone di Yun Che non se la cavava mai con ferite leggere. Chi non riusciva a parare i suoi attacchi, restava menomato o moriva all'istante.


Con i meridiani spezzati e il dantian distrutto, anche se avessero usato una grande quantità di risorse per salvarlo disperatamente, sarebbe rimasto per sempre un invalido.


Vedere Yun Che battere Li Mingcheng aveva già lasciato senza parole tutti i presenti, che non riuscivano a credere ai loro occhi. Ma ora, aveva sconfitto persino Ji Hanfeng... e con l'ultimo attacco non aveva semplicemente vinto, lo aveva menomato all'istante!!


E aveva persino spezzato la Lancia del Drago Lacerante.


In quel momento, tutti i partecipanti all'esame d'ammissione e tutti i discepoli della Sala Glaciale erano terribilmente stupiti e terrorizzati da Yun Che.


“Yun Che, sei davvero... incredibile!” Mu Fengshu, che prima non lo aveva neppure degnato di uno sguardo, ora lo stava fissando attentamente. La sua voce era spenta, senza la minima emozione, eppure conteneva chiaramente un penetrante intento omicida: “Il tuo primo giorno nel mio Regno della Canzone Glaciale, hai ferito gravemente mio nipote e hai persino menomato un discepolo della mia Sala Glaciale... dove hai trovato il coraggio di farlo!?”


In preda all'ira, Mu Fengshu spiccò improvvisamente il volo e si diresse verso Yun Che per arrestarlo personalmente.


“Non può farlo!!”


Mu Sushan non riuscì più a trattenersi e scattò rapidamente per bloccare Mu Fengshu: “Maestra della Sala Principale, non deve farlo! L'ha già visto coi suoi stessi occhi. Yun Che è senza dubbio un genio che compare solo una volta ogni diecimila anni. Se entrerà nel setta della Fenice di Ghiaccio, varrà quanto cento milioni di Ji Hanfeng, non deve ucciderlo!”


Aveva percepito che Mu Fengshu non stava agendo di persona soltanto per catturarlo. Il suo intento omicida era fin troppo evidente!


“Umpf, come se mi importasse di quanto è talentuoso! Tutte le sue azioni di oggi dimostrano che non ha avuto il minimo rispetto per la mia Sala Glaciale. Perché mai dovrei risparmiarlo!?” rispose infuriata Mu Fensghu.


Yun Che era un genio che si vedeva soltanto ogni diecimila anni... Mu Fengshu sapeva bene che quell'affermazione non era affatto esagerata. Se Yun Che fosse stato un semplice praticante del mistero giunto dai piani d'esistenza inferiori, forse Mu Fengshu avrebe potuto... anzi, non “avrebbe potuto”... semplicemente a giudicare dai suoi straordinari risultati di quel giorno, anche se avesse ferito suo nipote ancora più gravemente, sicuramente l'avrebbe risparmiato e l'avrebbe allenato personalmente.


Ma era stata Mu Bingyun a portarlo nel setta della Fenice di Ghiaccio!!


Mu Sushan riprese subito dopo: “Anche se Yun Che ha agito senza pietà, è stato costretto a farlo. Sia tuo nipote Li Mingcheng che Ji Hanfeng l'hanno...”


“Silenzio, levati di torno!!”


Mu Fengshu agitò un braccio, scaraventando via Mu Sushan. A quel punto, qualcuno corse improvvisamente fuori dalla folla, fermandosi di fronte a Yun Che, e disse: “M-Maestra della Sala Principale, non può uccidere Yun Che. È stato Li Mingcheng a provocarlo per primo e, anche dopo aver perso contro di lui, l'ha attaccato alle spalle. In quanto a Ji Hanfeng, non solo ha insultato crudelmente noi praticanti del mistero dei piani d'esistenza inferiori, è anche stato il primo a sferrare un attacco mortale contro Yun Che... noi tutti lo abbiamo visto chiaramente, quindi anche lei deve essersene accorta, Maestra della Sala Principale! E-entrambi loro possono incolpare solo se stessi per ciò che è accaduto. Yun Che si è soltanto difeso, non ha fatto nulla di sbagliato e non ha mai mancato di rispetto alla Sala Glaciale... non può ucciderlo.”


Yun Che sollevò lo sguardo, incredulo. Fissò la persona davanti a lui, che aveva osato farsi avanti in quella situazione, implorando l'infuriata Mu Fengshu di risparmiarlo.


Era, inaspettatamente, Feng Mo, il ragazzo che aveva aiutato durante la prova nel Regno della Tempesta di Neve.


Prima dell'esame, era stato l'unico a mettere in discussione la correttezza delle prove. Tuttavia, per questo motivo era stato umiliato da Ji Hanfeng, ma era comunque riuscito incredibilmente a superare sia la prova nel Regno della Tempesta di Neve sia quella nel Misterioso Regno Glaciale.


Ora, ancora una volta si era fatto avanti e aveva implorato per la salvezza di Yun Che, fermando la Maestra della Sala Glaciale in persona!


Tutti erano stupiti e rimasero con lo sguardo fisso su quella persona che stava difendendo Yun Che... che fosse un suo amico giurato, disposto a proteggerlo fino alla morte? O forse era soltanto un totale idiota?


“Hah.” Mu Fengshu rise con freddezza: “Questa giornata è davvero strana, persino un ratto qualunque ha osato contraddire questa Maestra!!”


“No, no.” Feng Mo era pallido come un fantasma: “Questo discepolo... questo discepolo giura che non oserebbe mai mancare di rispetto alla Maestra della Sala Principale. Questo discepolo sta solo dicendo la verità, che qui abbiamo visto tutti. Anche se Yun Che ha commesso degli errori, merita comunque di essere perdonato. Come minimo... come minimo, non merita di essere punito con la morte.”


Feng Mo si voltò e gridò, con la voce tremante: “Fratelli e sorelle dei piani d'esistenza inferiori, Ji Hanfeng ha umiliato tutti noi molte volte durante l'esame. Yun Che prima l'ha ferito, in parte, anche per difenderci e dimostrare che non dobbiamo essere disprezzati. Sono convinto che tutti voi, in fondo al cuore, gli siete grati e vi sentite più tranquilli. Tutti voi, fatevi avanti, se imploreremo tutti insieme per la vita di Yun Che, sicuramente la Maestra della Sala Principale ci ascolterà!”


Quando Feng Mo finì di parlare, la folla rimase in assoluto silenzio. Non una sola persona rispose al suo discorso e tutti i membri del suo gruppo che provenivano dai piani d'esistenza inferiori indietreggiarono silenziosamente di qualche passo, nascondendosi in fondo alla folla.


L'espressione di Feng Mo perse gradualmente entusiasmo e, alla fine, divenne disperata. Tuttavia, subito dopo ringhiò in preda alla rabbia: “Che c'è, mi sentite? Siete diventati tutti sordi? Tutti voi che siete ascesi dai piani d'esistenza inferiori dovreste essere orgogliosi e senza paura... non ditemi che vi siete tutti rammolliti dopo essere arrivati qui!?”


La folla rimase in silenzio, ancora una volta non rispose nessuno... gli sbuffi e le risatine di alcuni discepoli della Sala Glaciale riecheggiarono qua e là.


“Heh.” Mu Fengshu sogghignò: “Dato che sei così ansioso di farti seppellire insieme a Yun Che, questa Maestra soddisferà il tuo desiderio!”


Mu Fengshu scattò verso di lui. La sua mano si distese, come per afferrarlo, e una corrente di potentissima energia gelida scese verso di lui.


Ding!


Si sentì un lieve tintinnio generato dallo scontro fra due cristalli di ghiaccio, e al centro della Sala Glaciale comparve improvvisamente una luce azzurra, eterea e fatata. Quando Mu Fengshu entrò in contatto con quella luce, si fermò improvvisamente e poi venne spinta indietro da una leggera brezza d'aria. Volò a ritroso e, quando atterrò, tremò leggermente dalla testa ai piedi, con un'espressione completamente diversa.


Una sagoma bianca come la neve discese lentamente dal cielo, con la vita avvolta da un nastro che fluttuava nell'aria. Il suo viso era estremamente bello, così tanto che avrebbe potuto rovesciare mondi interi, e fece sembrare che tutto il mondo avesse perso il suo splendore. Un'aura pura, immacolata e gelida avvolse lentamente tutti i presenti, stupendoli ancora una volta. Era come se una fata fosse scesa nel mondo degli esseri umani.
                                


                                



