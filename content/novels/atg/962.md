---
weight: 9620
title: Capitolo 962 – Maestra del Palazzo della Fenice di Ghiaccio
pubDate: 2025-02-03T07:52:46.896Z
tags:
    - atg
---


<em><strong>CAPITOLO SPONSORIZZATO ringraziamo Mashevara98!</strong>
6 in coda, 0/10 donazione</em>
<em>-Schadenfreude</em>


"Maestra!" Gridò piacevolmente sorpresa Mu Xiaolan quando vide una figura celeste fluttuare verso il basso.


"Maestra del palazzo... Bingyun!" Esclamò un discepolo della Sala Glaciale.


Tutti i nuovi discepoli attorno spalancarono gli occhi. Per i praticanti del mistero nati nel Regno della Canzone Glaciale, i trentasei maestri dei Palazzi della Fenice di Ghiaccio erano figure leggendarie. Non si sarebbero mai aspettati di essere abbastanza fortunati da vederne una il giorno della loro ammissione alla setta.


"Mu... Bing... Yun?!" Mu Fengshu alzò la testa, aggrottò le sopracciglia e mostrò incredulità.


Mille anni fa la sua coltivazione era molto più debole di quella di Mu Bingyun. Nell'arco di mille anni tuttavia, a causa dell'erosione del veleno non solo aveva rischiato di farla morire da un momento all'altro, la sua forza misteriosa si era indebolita al punto da ridursi a nemmeno un decimo del suo potere originario. Durante questi mille anni Mu Fengshu aveva lavorato ogni giorno per fare progressi. Anche se non era alla pari con la Mu Bingyun di mille anni fa, poteva sconfiggere facilmente la Mu Bingyun avvelenata.


Tuttavia, quella scia di luce azzurra informe aveva sigillato completamente tutto il suo potere. Per farlo la forza misteriosa di Mu Bingyun doveva essere almeno più potente della sua di mezzo stadio.


Per questo Mu Fengshu non poteva credere ai suoi occhi.


Come se fosse sostenuta da una leggera brezza, Mu Bingyun atterrò accanto a Yun Che e a Mu Xiaolan. Sembrava un bagliore lucente. La paura che tutti avevano provato a causa della rabbia e dell'intento omicida di Mu Fengshu sparì senza lasciare traccia. Ciò che la rimpiazzo fu un calore e una pace indescrivibili. Sembrava perfino che non sentissero più il gelo rilasciato da Mu Fengshu.


Coloro che erano rimasti nella sala principale erano per lo più i candidati che erano stati appena ammessi. Questa era praticamente la prima volta che vedevano il capo della Sala Glaciale e una figura così prestigiosa come la maestra del Palazzo della Fenice di Ghiaccio. Tuttavia, anche se solo per un istante, sentirono chiaramente il grande divario che c'era tra di loro.


Mu Fengshu faceva provare riverenza... ma ciò che sentivano di più era paura.


Mu Bingyun dava l'impressione di essere una dea inviolabile. Potevano solo venerarla. Sia il suo viso, che la sua aura o il suo fisico superavano di gran lunga Mu Fengshu.


"Fiuu, ottimo." Mu Sushan sospirò lievemente. Quando percepì l'aura di Mu Bingyun, la sua espressione mostrò un profondo shock. Al momento Mu Bingyun non sembrava più fragile o malata come prima. Lo sguardo del vecchio divenne assorto, come se stesse rivedendo ancora la potente e gentile maestra del palazzo del passato.


Mu Bingyun gettò un'occhiata verso Yun Che, poi distolse lo sguardo e disse: "Mu Fengshu, in quanto maestra della sala principale, ha davvero agito contro un membro della giovane generazione. Non teme di perdere la sua dignità?"


"Umpf!" Anche se era scioccata, come poteva Mu Fengshu mostrare debolezza di fronte a lei? "Sta davvero provando a mettere in dubbio le mie azioni? La persona che ha portato ha ferito gravemente mio nipote, poi ha ridotto un discepolo sbalorditivo della mia Sala Glaciale in un invalido proprio di fronte a me! Una tale audacia è imperdonabile! In tutti questi anni non ho mai visto una persona così spudorata. Non considera minimamente la mia Sala Glaciale e questo non è diverso dal cercare di morire!"


"Non solo deve morire oggi, deve darmi una spiegazione!"


"No, non è successo questo!" Intervenne Mu Xiaolan. "Ovviamente era..."


"Non devi spiegare." Mu Bingyun la interruppe. "Sono già arrivata qui prima della fine dell'esame. Ho visto tutto ciò che è accaduto."


"Ah??" Mu Xiaolan ne fu sbigottita e Yun Che, appoggiato a lei, ridacchiò internamente.


"Mu Fengshu." La voce di Mu Bingyun era delicata come le foglie di un salice, eppure conteneva una dignità mozzafiato. "È ben consapevole di chi è nel giusto e chi ha torto. Anche se Yun Che ha sbagliato, non è arrivato al punto di meritare una punizione della sua Sala Glaciale."


"Yun Che, non c'è bisogno che tu entri nella Sala Glaciale. D'ora in avanti ti accetterò come discepolo ufficiale del Palazzo della Fenice di Ghiaccio. Ti unirai al mio trentaseiesimo palazzo."


Dopo aver detto questo, stese la mano e toccò gentilmente la spalla di Yun Che. Accompagnato da bagliore blu, una giada blu cielo si incastonò nel suo abito.


La sala principale si ammutolì. Il solo rumore che si poteva sentire erano molti discepoli che deglutivano. Sguardi invidiosi puntarono sulla spalla di Yun Che... Riuscire ad entrare nella Sala Glaciale era già così difficile e avrebbe portato onore ai loro antenati, ma nessuno osava nemmeno sognare di entrare nel Palazzo della Fenice!


Per riuscire a farlo bisognava arrivare al Divine Soul Realm prima dei quarant'anni... e questo sarebbe stato solo un requisito per l'esame.


C'erano pochissime eccezioni come Mu Xiaolan, che era arrivata al Divine Origin Realm prima dei vent'anni. Finora però non era mai accaduto che qualcuno fosse riuscito ad accedervi al Stadio Sovrano Misterioso!


Se qualcuno l'avesse sentito, l'avrebbe considerato uno scherzo! Tuttavia quasi nessuno sul posto lo ritenne inaccettabile!


Avevano visto tutti che Yun Che era riuscito a ferire gravemente Li Mincheng e Ji Hanfeng nonostante la sua coltivazione!!


Anche se la sua forza misteriosa era ben lontana dai requisiti del Palazzo della Fenice di Ghiaccio, con il suo talento innato incredibile, sicuramente era degno di accedervi!


Dopo aver visto le abilità di Yun Che oggi, Mu Bingyun non aveva più remore nel lasciarlo entrare nel Palazzo della Fenice di Ghiaccio.


"Sì." Rispose Yun Che dopo aver gettato un'occhiata verso la Giada della Fenice.


"Lei... lei davvero..." Mu Fengshu era un po' disorientata di fronte ad una Mu Bingyun che aveva recuperato le forze all'improvviso.


"Sono passati mille anni," Disse pensosamente Mu Bingyun. "Mu Fenshu, sono ben consapevole di ciò che ha pensato e fatto in tutti questi anni. Ho sempre pensato di essere in debito con lei, quindi non ho mai rivelato, né indagato su nulla. Anche se il gran Realm King avesse voluto punirla, l'avrei bloccata per lei."


Mu Fengshu alzò la testa all'improvviso, mostrò uno sguardo scioccato.


"Sono passati molti anni e il 'debito' che le dovevo è stato già ripagato. Ora non le devo più nulla. Il grande Realm King ha trovato da tempo un metodo per purificare il veleno nel mio corpo e sono guarita completamente. Ho recuperato più della metà della mia forza misteriosa e presto ristorerò il trentaseiesimo palazzo della fenice di ghiaccio. Se vuole una 'spiegazionÈ, può trovarmi nel trentaseiesimo palazzo."


"Inoltre, se saranno ancora commesse delle azioni sinistre da oggi, non farò più finta di niente... non le perdonerò!"


Lo sguardo di Mu Bingyun fisso su Mu Fengshu emanò una luce blu profondo.


Questo bagliore durò un attimo di secondo, ma Mu Fengshu si sentì come se fosse stata colpita da un fulmine. Si ritirò nel panico e impallidì. Le sue pupille si erano ingradite e aveva aperto la bocca, ma era rimasta ammutolita.


Mille anni di silenzio e malattia aveva fatto scordare ai membri della setta della Divina Fenice di Ghiaccio di chi era la più potente e prestigiosa esperta del palazzo che aveva ricevuto l'ammirazione e il rispetto da tutti i discepoli.


Allora Mu Fengshu era sempre stata rispettosa e non sarebbe mai stata avventata. Inoltre l'aveva rispettava dal profondo dell'anima.


Ora aveva visto che la Bingyun che era stata silenziosa per un millennio... era tornata.


"Xiaolan, Yun Che, andiamo." Mu Bingyun si girò.


"Sì maestra." Rispose contenta Mu Xiolan mentre piangeva per l'emozione.


"Ah... aspetta aspetta aspetta." Yun Che afferrò la manina di Mu Xiaolan e non si dimenticò di godersi il tatto con la sua pelle morbida e nivea. Disse con serietà: "Anche se non devo entrare nella Sala Glaciale, dovrei prendere le ricompense che mi appartengono! Li ho ottenuti con grande difficoltà dopotutto."


"Quella... Pillola dell’Anima Ghiacciata di Giada e la Pietra Lucestellare..."


Mu Bingyun si fermò e rimase in silenzio.


Mu Xiaolan si liberò dalla presa.


"Ahahahah." Mu Sushan scoppiò a ridere fragorosamente, sembrava di ottimo umore. "Hai ragione, naturalmente ti appartengono."


Mu Sushan fece un cenno e la Pillola dell’Anima Ghiacciata di Giada fluttuò dal corpo di Ji Hanfeng per poi cadere nelle sue mani. Poi la spinse verso Yun Che insieme alla Pietra Lucestellare.


I due tesori arrivarono di fronte a Yun Che e si fermarono, come se fossero sostenute da un oggetto invisibile. Percependoli, Yun Che esclamò con sorpresa... sia per splendore che aura, superavano di gran lunga le risorse del continente del Cielo Misterioso e dell'Illusory Demon Realm. Yun Che le prese con cautela, riponendoli nella Perla del Veleno Celeste e disse rispettosamente: "La ringrazio signor Sushan."


"Non c'è bisogno di ringraziarmi, te le meriti." Disse ridacchiando Mu Sushan. Poi scoccò un'occhiata pensosa verso Mu Bingyun: "Congratulazioni maestra del palazzo. Sembra che presto il trentaseiesimo palazzo della fenice di ghiaccio recupererà la sua vecchia gloria."


Mu Bingyun annuì, poi iniziò a volare, portando Mu Xiaolan e Yun Che con sé.


"Feng Mo, questa è la mia impronta di trasmissione. Se incontrerai qualsiasi tipo di problema, potrai mandarmi un messaggio."


La voce di Yun Che risuonò nelle orecchie di Feng Mo, che salutò Yun Che con un'espressione piena di emozioni contrastanti. Sussultò e la sua espressione divenne pensosa.


Yun Che aveva già esaurito tutta la sua energia e non poteva volare da solo. Tuttavia una brezza gentile che proveniva da Mu Bingyun lo sollevò e lo fece sentire a proprio agio.


Dopo essere uscita dalla Sala Glaciale, Mu Xiaolan non si era ancora ripresa. Continuava a fissare Yun Che: "Così eri.. eri davvero così potente."


"Naturalmente." Disse con compiacimento Yun Che. "Ti rendi conto ora di che rischi hai corso quando hai rapito la maestra Murong allora? Meno male che sei stata ubbidiente e l'hai liberata, altrimenti ti avrei spogliato e ti avrei gettato nella neve."


"T-t-t-tu..." Mu Xiaolan arrossì subito, la lieve ammirazione che nutriva nei confronti di Yun Che sparì nel nulla. "Maestra, lo guardi! Come previsto, è solo una persona spregevole... non è cambiato affatto."


Mu Bingyun scosse la testa e disse: "Yun Che, Xiaolan è ancora giovane e pura, non dirle cose così esplicite."


"Oh."


"Odioso!" Mu Xiaolan gli lanciò un'occhiata furiosa e poi fece del suo meglio per distanziarsi da lui. Disse con rabbia: "Anche se sei più potente di quanto avessi immaginato, sei troppo stupido e impulsivo! Sapevi dell'identità di Li Mingcheng. Va bene sconfiggerlo, ma perché ferirlo così gravemente? Anche Ji Hanfeng! Se non fosse stato per la maestra, saresti morto!"


"Non è stato impulsivo." Prima che Yun Che avesse il tempo di rispondere, Mu Bingyun aveva già detto: "Anche se Yun Che era arrabbiato, non ha mai perso la razionalità. Fall'inizio non ha mai mostrato le fiamme in cui si specializza. Per quanto riguarda il motivo per cui ha osato ferire gravemente Li Mingcheng e Ji Hanfeng, è stato perché ha percepito da tempo che ero lì."


"Ah?" Mu Xiaolan non poteva capire: "Questo... come? Com'è possibile che abbia percepito l'aura della maestra? Anche la maestra Fengshu e il signor Sushan non hanno notato nulla!"
                                


                                



