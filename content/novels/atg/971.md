---
weight: 971
title: Capitolo 971 - Brutalità
pubDate: 2025-02-03T07:52:46.897Z
tags:
    - atg
---


<em>Capitolo regolare,
0 Capitoli in coda, 0/10
-Schadenfreude</em>


"Chi va là?!"


Di Kui si ritirò velocemente e rivolse lo sguardo dalla fonte della voce. Dopotutto stavano facendo qualcosa che andava contro le regole e quindi non volevano che degli estranei lo vedessero. Questa voce sembrava così vicina, eppure non aveva notato nessuno avvicinarsi. Naturalmente era entrato in allerta.


Yun Che, che indossava un semplice abito bianco, discese lentamente dal cielo e atterrò accanto a Feng Mo.


Nonostante molti nuovi arrivati nella Sala Glaciale lo conoscessero , Yun Che si era rintanato nella sua stanza di coltivazione per tre mesi e quindi gli altri membri della setta della Divina Fenice di Ghiaccio non l'avevano mai visto.


Per Di Kui questo era un volto che non era affatto familiare. Inoltre la sua coltivazione al Stadio Sovrano Misterioso gli fece provare disprezzo: "Così è venuto qualcuno a suicidarsi..."


La sua voce si fermò all'improvviso perché aveva visto la giada della fenice sulla spalla di Yun Che che rappresentava la sua posizione di discepolo principale. La fissò con fare stordito e poi gridò: "Tu... tu sei Yun Che!!"


Poteva essere solo lui, la sua fama si era diffusa per breve tempo tre mesi fa, quando era diventato un discepolo del Palazzo della Fenice di Ghiaccio con una forza misteriosa al Stadio Sovrano Misterioso. Non poteva essere nessun altro.


"Fratello maggiore... Yun Che..." Vedendolo atterrare accanto a lui, le labbra di Feng Mo fremettero. I suoi occhi iniziarono a velarsi di lacrime. In questo Regno degli Dei dove vigeva una legge della giungla ancora più crudele rispetto ai piani inferiori, non si aspettava che Yun Che sarebbe davvero accorso a causa della sua trasmissione del suono.


"Yun Che? Questo nome mi sembra molto familiare." Liu Hang, che era dietro di lui, strizzò gli occhi.


"Fratello maggiore Liu, è quel Yun Che che ha ferito gravemente il nipote della maestra della sala principale tre mesi fa!" Disse frettolosamente Di Kui.


"Umpf, non c'è bisogno che me lo ricordi." Liu Hang avanzò verso Yun Che con un sorriso. "Così è il famoso fratello maggiore Yun Che. Il fratello maggiore ha mostrato un talento straordinario tre mesi fa, ha sconfitto due praticanti della via del divino ed è diventato un discepolo del Palazzo della Fenice di Ghiaccio.Quanto è ammirevole e meraviglioso. Non mi aspettavo di avere la fortuna di incontrarti di persona. Sono davvero fortunato uhuh."




L'espressione di Di Kui era cauta. Anche se la forza misteriosa di Yun Che era al Stadio Sovrano Misterioso, era comunque un discepolo del Palazzo della Fenice di Ghiaccio ed era stato anche ricevuto personalmente da Mu Bingyun senza aver bisogno di un esame. In quanto discepolo della Sala Glaciale, aveva sempre la sensazione di essere inferiore agli allievi del Palazzo della Fenice di Ghiaccio.


Anche Liu Hang si stava comportando con modestia, riferendosi a Yun Che con rispetto. Tuttavia, anche se mostrava un'espressione cortese, non c'era alcuna paura nel suo sguardo... Anzi c'era perfino una traccia di disprezzo.


Yun Che si accovacciò ed esaminò le ferite di Feng Mo. Poi alzò la testa e scorse con lo sguardo Liu Hang e Di Kui, poi chiese con tono piatto: "Siete stati voi a picchiarlo?"


"Esatto." Liu Hang annuì con un sorriso.


"Motivo."


"Dare una lezione ai fratelli minori che non capiscono la lezione è il nostro dovere. Cosa ne pensa fratello maggiore Yun Che?" Liu Hang stava ancora sorridendo.


"Loro... volevano rubare il mio Seme Seta di Neve, coff... coff, coff..." Gridò con voce tremante Feng Mo. Tuttavia proprio mentre parlava, la sua espressione cambiò e disse con tono impaurito: "Fratello maggiore Yun Che... io... sono già estremamente grato che sei venuto qui... ma queste due persone... sono molto potenti. Sopratutto quel Ji Hanfeng. Le loro forza misteriosa sono entrambe al settimo livello del Divine Origin Realm... specialmente quel Liu Hang ha un cugino più grande di nome Mu Yizhuo, che è il capo dei discepoli del primo palazzo della fenice di ghiaccio... Non possiamo... permetterci di offenderlo... Presto vai... questo posto è la Sala Glaciale, non oseranno... farmi nulla..."


Feng Mo aveva chiesto aiuto a Yun Che perché voleva usare la sua posizione di discepolo del palazzo della fenice di ghiaccio per spaventare Liu Hang e Di Kui, ma...


Il capo dei discepoli del primo palazzo... se avesse saputo prima dell'identità del cugino di Liu Hang, non avrebbe chiamato Yun Che.


"Va tutto bene, concentrati nel radunare le energie, non parlare." Yun Che si accigliò e posò una mano sulla schiena di Feng Mo, radunando velocemente energia del mondo e inviandola nel suo corpo.


Sembrava che un flusso d'acqua rinfrescante fosse entrato nel suo corpo, alleviando all'istante il dolore e rischiarando la sua mente all'improvviso. Feng Mo mostrò un'espressione scioccata, quasi non osava credere alla sensazione che aveva percepito dal suo corpo e dalla sua mente.


Sentendo Feng Mo gridare il nome distinto di "Mu Yizhuo", Liu Hang sorrise ancora di più e la sua espressione divenne arrogante. Con un enorme supporto come suo cugino, semplicemente non temeva la maggior parte dei discepoli del palazzo della fenice di ghiaccio, così come poteva aver paura di Yun Che che proveniva dai piani inferiori e con una forza misteriosa che non poteva nemmeno competere con i nuovi arrivati nel setta.


"Sei qui per derubarlo del suo Seme Seta di Neve?" Dopo aver stabilizzato le condizioni di Feng Mo, Yun Che allontanò la mano dal suo corpo. Si rialzò lentamente e guardò i due impassibile.


"Ahahah," Liu Hang rise, era piuttosto divertito. Feng Mo lo aveva già aiutato ad arrivare arrivare all'argomento Mu Yizhuo e questo gli aveva risparmiato dei giri di parole. "Cosa faresti se dicessi di sì? Che il fratello maggiore Yun Che voglia renderci le cose difficili per della spazzatura simile?"


"Molto semplice." Un bagliore freddo e pericoloso emerse nello sguardo indifferente di Yun Che. "Consegnate tutti i Semi Seta di Neve che avete e spaccatevi il braccio sinistro, allora potrete smammare!"


L'espressione di Liu Hang si irrigidì, mentre quella di Di Kui cambiò improvvisamente. Anche Feng Mo, che stava per sollecitare Yun Che ad andarsene, rimase sbigottito, non osava credere alle sue orecchie.


"Ah, ahah... AHAHAHAHAH!" Liu Hang iniziò a ridere di cuore. "Il fratello maggiore Yun Che è davvero una persona interessante, fa delle battute così buffe al nostro primo incontro."


Anche lo sguardo di Di Kui divenne un po' sinistro, sogghignava senza emettere un suono... Yun Che dovevano aver detto una battuta.


"Posso farlo anche io, ma in tal caso non vi romperò un solo braccio." Anche Yun Che iniziò a sorridere.


"Yun Che!" L'espressione di Liu Hang divenne tettra e il suo tono diventò freddo: "Ti ho chiamato fratello maggiore per darti rispetto, farai meglio a non fare l'ingrato! Credi davvero che puoi fare quello che vuoi dopo essere diventato il discepolo del Palazzo della Fenice di Ghiaccio? Eheh, nella nostra Sala Glaciale esistono molte persone che non puoi permetterti di offendere... Inoltre sei soltanto della feccia dei reami inferiori! La tua coltivazione è solo uno scherzo per il Palazzo della Fenice di Ghiaccio!"


"Ho sentito che non hai osato uscire per tre mesi dopo aver provocato la maestra della sala principale e ora osi mostrare la tua autorità di fronte a noi." Di Kui sogghignò. "Un altro discepolo sarebbe stato ingannato dal tuo bluff. Che peccato però che hai incontrato la persona sbagliata. Non sono spazzatura come Ji Hanfeng. Per quanto riguarda il fratello Liu Hang, è una persona che non puoi permetterti di offendere nemmeno in dieci vite! Smamma ora e ti lasceremo andare miserabile, altrimenti... Questo è il nostro territorio sai. Le conseguenze sarebbero proprio pessime. Non solo diventerai lo zimbello del Palazzo della Fenice di Ghiaccio, ma anche della Sala Glaciale."


Yun Che non disse più altro. Sporse il braccio e la Spada Colpo Celeste Nemesi dei Diavoli apparve già nelle sue mani. La sua andatura non era veloce, né lenta, mentre avanzava dritto verso di Kui e Liu Hang.


"Fratello maggiore Yun Che!" Feng Mo sporse frettolosamente la mano con l'intenzione di fermarlo.


Quando la Spada Colpo Celeste Nemesi dei Diavoli si rivelò, arrivò una pressione enorme come una montagna che superò di gran lunga le aspettative di Liu Hang e Di Kui e che li fece tremare. Vedendo che Yun Che stava davvero per colpire, Liu Hang si incupì: "Te la stai cercando!"


"Di Kui, rompigli una mano!!"


Yun Che era un discepolo del palazzo della Fenice di Ghiaccio dopotutto, inoltre era stato ricevuto da Mu Bingyun in persona. Anche se Liu Hang non lo temeva e lo sottovalutasse perfino, non avrebbe osato essere troppo brutale con lui.


"Eheh, rompere la mano di un discepolo del palazzo della Fenice di Ghiaccio, solo pensarci mi fa sentire bene!" Di Kui rise sinistramente. Con Liu Hang a sostenerlo, non aveva bisogno di farsi problemi. Tuttavia non si era dimenticato che Yun Che aveva reso invalido Ji Hanfeng . Non era molto più forte di lui, così non sottovalutò il suo nemico ed evocò direttamente la sua arma. Con un passo, un miraggio puntò verso Yun Che. "Inginocchiati!"


Fratello maggiore Yun Che, attento!" Gridò Feng Mo. Voleva solo spaventare i due usando la posizione di Yun Che come discepolo del palazzo della fenice di ghiaccio e non credeva che la situazione sarebbe peggiorata fino a questo punto... Non si aspettava che Liu Hang avrebbe avuto un supporto del genere, né pensava che Yun Che avrebbe preso l'iniziativa di attaccare.


Anche se Yun Che aveva sconfitto Ji Hanfeng, aveva anche esaurito le forze durante il combattimento. La forza misteriosa di Di Kui aveva raggiunto il settimo livello del Divine Origin Realm, quindi non credeva che Yun Che avrebbe potuto rivaleggiare con lui. Tuttavia, quando quella Spada Colpo Celeste Nemesi dei Diavoli si avvicinò, la sua potenza terrificante lo inorridì. Cercò di schivare, ma fu troppo tardi.


BOOM!!!


Dopo un'enorme esplosione, si sollevò una tempesta di neve. La spada di Di Kui si spaccò in cinque pezzi e il suo proprietario che prima ululava con arroganza, ora stava volando all'indietro come un aquilone a cui si era rotto il filo, schizzando sangue a mezz'aria.


Questa scena fece impallidire Liu Hang. Perfino Yun Che stesso ne fu sbalordito per un po'. Di Kui e Liu Hang erano entrambi al settimo livello del Divine Origin Realm, erano ancora più potenti di Ji Hanfeng. Quindi, anche se era sicuro di non poter perdere, Yun Che non si era sopravvalutato e aveva tirato fuori la Spada Colpo Celeste Nemesi dei Diavoli... Non si aspettava che avrebbe sconfitto così nettamente l'avversario in un solo colpo.


Tre mesi fa non riusciva a rivaleggiare con Ji Hanfeng che era al sesto livello del Divine Origin Realm anche dopo aver aperto Purgatorio e aveva dovuto usare Tuono per ferirlo gravemente, esaurendo le forze.


Ora invece usando solo Purgatorio aveva spazzato via Di Kui!


In tre brevi mesi, a causa della Pillola dell'Anima Ghiacciata di Giada e del suo allenamento disperato, il suo potere era cambiato completamente. Era già completamente diverso da tre mesi fa!


Dopo una breve sorpresa, lo sguardo di Yun Che si fissò su Liu Hang che ormai era atterrito. La Spada Colpo Celeste Nemesi dei Diavoli percorse brevemente la distanza di cento metri che c'era tra di loro!


Un'aura mortale e terrificante si avvicinò all'improvviso. Le pupille di Liu Hang si dilatarono mentre urlava e radunava tutta la sua Energia Misteriosa per proteggersi. Tuttavia, di fronte a questa potenza, la sua barriera resistette per metà secondo per poi rompersi come del ghiaccio sottile.


Anche lui era stato ferito gravemente in un solo colpo.


La neve sollevata dalla Spada Colpo Celeste Nemesi dei Diavoli riempì l'aria e non si disperse per molto tempo. Feng Mo era a bocca aperta, eppure non riusciva a dire una parola. Strabuzzava gli occhi come se si fosse ridotto ad una scultura di ghiaccio. Non poteva credere ai suoi occhi.


Allora, nella Sala Principale, Ji Hanfeng già lo aveva fatto lottare. Ora però un esperto al settimo livello del Divine Origin Realm era impotente di fronte a lui.


Erano passati solo tre mesi! Si poteva dire che fosse un periodo così breve da essere trascurabile in quanto a coltivazione della via del divino.


Yun Che mise da parte la Spada Colpo Celeste Nemesi dei Diavoli e avanzò senza fretta verso Liu Hang.


Anche se aveva sferrato un solo colpo, aveva fatto dislocare tutti gli organi di Liu Hang. Il suo flusso sanguigno e la sua Energia Misteriosa erano così caotici che sembravano sul punto di esplodere. Dopo aver visto la potenza di Yun Che, Liu Hang non mostrava più arroganza, solo shock e paura: "Tu... tu..."


Yun Che sporse una mano verso di lui. "Ora dammi tutti i Semi Neve di Seta. Ascoltami bene, sto dicendo tutti. Non sprecare il mio tempo. Altrimenti puoi scordarti di mantenere intatte le tue mani e i tuoi piedi."


Lin Ming strinse i denti: "Come osi! Yun Che, il mio cugino più grande è il capo dei discepoli Mu Yizhou del primo palazzo della fenice di ghiaccio, un prodigio assoluto al decimo livello del Divine Soul Realm! Potrebbe schiacciarti una formica. Se oserai..."


Bang!!


"ARGHHHH!!"


Con un tonfo, Yun Che spaccò il suo piede provocando le urla miserabili di Liu Hang simili a quelle di uno spirito maligno.


"Sembra che dovrò ancora ricordarti di qualcosa." Yun Che si accovacciò e disse lentamente. "Quel tipo di nome Li Mingcheng dovrebbe essere paralizzato e mezzo morto ora. Probabilmente non potrà mai più riprendersi. Ho sentito che la sua zia è la maestra della sala principale. È molto più importante di tuo cugino, ma la persona che l'ha reso invalido è proprio qui e illesa."


"Dimmi, oserei farlo?" Yun Che strinse gli occhi e mostrò un bagliore spaventosamente gelido che Liu Hang non aveva mai visto in tutta la sua vita.
                                


                                



