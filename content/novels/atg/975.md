---
weight: 9750
title: Capitolo 975 – Risoluzione Perfetta
pubDate: 2025-02-03T07:52:46.897Z
tags:
    - atg
---


<em><strong>CAPITOLO SPONSORIZZATO ringraziamo Mahesvara98!</strong>
8 Capitoli in coda, 0/10
-Schadenfreude</em>


Prima che arrivasse nel Regno degli Dei, Yun Che aveva sentito parlare di Mu Hanyi da Mu Xiaolan. Sapeva che era una figura straordinaria nel setta della Divina Fenice di Ghiaccio. Era una persona con cui perfino Mu Yizhou avrebbe avuto difficoltà a rivaleggiare.


Non si sarebbe mai aspettato che avrebbe incontrato una figura del genere.


L'arrivo di Mu Hanyi aveva cambiato lievemente il colore del mondo. Sembrava che potesse fare sentire inferiori tutti gli altri. Sia l'espressione che l'atteggiamento arrogante di Mu Yizhou sparirono una volta che lo vide. Abbassò la testa istintivamente. "Mu Yizhou del primo palazzo della fenice di ghiaccio porge i suoi saluti al fratello maggiore Hanyi. È una tale coincidenza riuscire ad incontrarla."


"Fratello maggiore Hanyi, p-perché è qui?" Mu Luoqiu non poteva distogliere gli occhi da lui. Il suo cuore batteva velocemente mentre la sua voce tremava.


"Fratello maggiore Hanyi... è quel... famoso Mu Hanyi?" Gridò Feng Mo. Anche se era stato nella Sala Glaciale per tre mesi, aveva saputo da tempo del nome Mu Hanyi. Si poteva dire che tutti nel setta della Divina Fenice di Ghiaccio lo conoscevano.


la setta della Divina Fenice di Ghiaccio era la terra sacra di livello più alto nel regno della Canzone Glaciale e Mu Hanyi era il discepolo numero uno della giovane generazione. Tutti i praticanti del mistero più giovani lo veneravano e lo ammiravano.


Anche se Feng Mo non era una persona che si sottovalutava, non si immaginava che avrebbe incontrato una persona del genere. Non credeva che avrebbe visto Mu Hanyi  in persona tre mesi dopo che era entrato nella Sala Glaciale.


"Sono venuto a porgere visita al signor Sushan per ordine del mio maestro." Mu Hanyi  sorrise. "Non ci siamo visti da un anno, eppure la coltivazione della sorella minore Luoqiu è progredita molto. Ne sono contento."


Mu Luoqiu si entusiasmò così tanto che quasi si sentì svenire quando vide che Mu Hanyi si ricordava di lei. Disse balbettando un po': "Il f-fratello maggiore Hanyi... mi sta lusingando..."


Mu Hanyi poi osservò Yun Che. Quando notò dove stava dirigendo lo sguardo, Mu Yizhou disse frettolosamente: "Fratello maggiore Hanyi, lui..."


Eppure Mu Hanyi fece un cenno gentile: "Non devi spiegarti fratello minore Yizhou. Sono venuto qui seguendo il suono delle vostre voci, così ho saputo a grandi linee della situazione. Fratello minore Yun Che, che ne dici di lasciarlo andare prima? Non preoccuparti, prometto che i fratelli maggiori Yizhou e Luoqiu non ti attaccheranno."


Era la prima volta che si incontravano, eppure Mu Hanyi aveva chiamato Yun Che per nome. Mostrava ancora un caldo sorriso e il suo sguardo era limpido. Il suo corpo emanava un fascino indescrivibilmente sottile che domava gli animi.


La potenza dell'influenza di Mu Hanyi superava le aspettative di Yun Che. Ora che aveva detto queste parole, i due fratelli non avrebbero osato attaccare Yun Che anche se lo odiavano fino all'osso.


Yun Che non esitò. Allentò la presa e fece cadere Liu Hang.


Spaventato a morte, il giovane emise uno strano grido e strisciò velocemente verso Mu Yizhou e Mu Luoqiu senza badare alle sue ferite. Una volta che raggiunse le gambe di Mu Yizhou, tremò e non osò dire una sola parola.


Ora che Yun Che aveva perso il suo ostaggio, anche se non aveva osato agire fino ad ora, la rabbia di Mu Yizhou rischiava di esplodere da un momento all'altro. Strinse i pugni fino a fare crepitare le sue nocche. Strinse i denti e disse: "Fratello maggiore Hanyi, non solo le azioni di Yun Che sono state così crudeli da ferire gravemente mio cugino, ha anche insultato me e Luoqiu diverse volte contando sulla protezione della maestra del palazzo Bingyun. Voleva anche uccidere Liu Hang e questo è semplicemente imperdonabile! Non può essere risparmiato... assolutamente!"


"No!" Mu Xiaolan accorse velocemente da Yun Che e spiegò frettolosamente: "C'è un motivo per cui Yun Che ha ferito il fratello minore Liu Hang. Il fratello minore Liu Hang stava rubando risorse dai suoi compagni. Il motivo per cui ha catturato il fratello minore Liu Hang... era per proteggersi. Non voleva davvero ucciderlo. Il fratello maggiore Hanyi è il più giusto. Deve... deve aiutare il fratello minore Yun Che."


"Va bene, controlliamo prima le ferite del fratello minore Liu Hang prima." Mu Hanyi scosse la mano e poi si chinò verso Liu Hang. Lo osservò e poi gli diede una pillola bianca come la neve. Dopo aver premuto le mani sul suo petto, disse lentamente: "Non preoccuparti, il fratello minore Yun Che si è trattenuto. Anche se ha ferito l'osso della gamba e il cranio, potrai riprenderti in meno di quindici giorni."


Le lesioni di Liu Hang erano gravi per un mortale, ma per qualcuno nel Stadio Divino Misterioso non erano niente di che.


Non solo Mu Hanyi aveva esaminato le sue ferite, l'aveva anche aiutato a diffondere il potere medicinale della pillola con la sua Energia Misteriosa. Liu Hang disse con euforia: "Gr... grazie fratello maggiore Hanyi..."


"Ehi! Perché non dici qualcosa?!" Mu Xiaolan tirò con discrezione la manica di Yun Che. "Quello è il fratello maggiore Hanyi! È una persona molto potente perfino nella Sala della Fenice di Ghiaccio. Praticamente tutti nel Regno della Canzone Glaciale lo conoscono. Non solo è potente, è anche una persona davvero davvero buona. Farà sicuramente giustizia per noi. Fiuu, stavo per spaventarmi a morte... perché sei così fortunato?!"


Yun Che rispose: "...Oh."


Una volta che la forza medicinale si diffuse nel suo corpo, Liu Hang smise di sanguinare e le sue condizioni migliorarono. Mu Hanyi sollevò la mano dal suo petto, ma non si rialzò. Poi domandò: "È vero ciò che ha detto la sorella minore Xiaolan, che stavi rubando le risorse di un altro tuo compagno?"


Liu Hang, che un momento fa si era sollevato di morale, si spaventò e impallidì... era una domanda da Mu Hanyi in persona. Iniziò a sudare profusamente e le sue labbra tremarono: "Io... questo..."


"Non innervosirti." Mu Hanyi sorrise. Il suo sguardo non conteneva né rimprovero, né coercizione: "Chi non è mai stato arrogante da giovane e chi non ha mai fatto errori? Ammetterlo non è qualcosa di cui vergognarsi, è ciò che fa un vero uomo. Finché uno può cambiare, sarà degno di perdono e lode."


"A proposito di azioni vergognose, io, a causa della mia avidità, ho rubato uno degli Elisir della Lampada di Giada della maestra del palazzo nell'anno in cui sono entrato nel Palazzo della Fenice di Ghiaccio."


"Fratello maggiore Hanyi... lei..." Liu Hang e gli altri si sbalordirono. Nessuno si sarebbe aspettato che Mu Hanyi avesse rubato qualcosa... e che lo rivelasse perfino.


"Sono stato fortunato ad essermene pentito e averlo confessato alla maestra del palazzo. Nonostante mi abbia punito, non ha annunciato pubblicamente la mia colpa. Invece, dopo avermi punito, mi ha dato l'Elisir della Lampada di Giada." Mu Hanyi sospirò con emozione.
"Ovviamente derubare una maestra di palazzo è molto più grave che derubare i propri compagni. Tuttavia, dato che ho mostrato pentimento, la maestra del palazzo ha comunque scelto di perdonarmi. Se è vero che li hai derubati, allora sono sicuro che il fratello minore Yun e gli altri che hai derubato sceglieranno di perdonarti se lo ammetterai con calma, riconoscendo i tuoi errori e provando a correggerli. Se lo farai, riceverai molto più rispetto da allora. Cosa ne pensi fratello minore Hanyi?"


Le sopracciglia di Yun Che fremettero... per consolare un fratello minore della Sala Glaciale non aveva esitato a rivelare il suo "scandalo". Non era un coraggio che una persona ordinaria possedeva.


Date le parole di conforto di Mu Hanyi, Liu Hang non ebbe più problemi ad ammettere di averlo fatto e di riconoscere il suo errore. Invece sentì una sensazione di calore nel petto. Fece del suo meglio per alzare la testa e disse: "C'è stata la distribuzione mensile della Sala Glaciale pochi giorni fa e hanno anche dato dei Semi Neve di Seta. Di Kui e io, noi... volevamo prendere il Seme Seta di Neve di Feng Mo, ma non ci aspettavamo che non l'avrebbe consegnato... l'abbiamo anche ferito... L'incidente di oggi è accaduto perché ho cercato di derubare un fratello minore."


"Non solo con Feng Mo. Ho anche preso i Semi Seta di Neve di molti fratelli minori che provengono dai piani inferiori..."


Confessò tutte le sue azioni vergognose e poi abbassò la testa. "L'incidente di oggi è accaduto a causa delle mie malefatte... chiedo al fratello maggiore di punirmi."


"Molto bene." Mu Hanyi diede una pacca sulla spalla di Liu Hang e sorrise. "Non c'è bisogno di punizioni. Le tue ferite sono una punizione sufficiente. Spero che ti ricorderai di queste ferite. Se rimedierai, allora sono sicuro che in futuro proverai gratitudine nei confronti del fratello minore Yun Che per queste ferite."


"Io... terrò bene a mente gli insegnamenti del fratello maggiore Hanyi." Liu Hang mostrò un atteggiamento sottomesso, i suoi occhi erano perfino velati dalle lacrime.


Mu Hanyi si alzò. Con una gentile spinta, un vento fece volare una pillola bianca verso Feng Mo la afferrò istintivamente, un po' sbalordito.


"Fratello minore Feng Mo, questa Pillola Purificatrice della Neve potrò aiutarti a guarire e a coltivare. La sua efficacia è di molto superiore a quella del Seme Seta di Neve. Puoi considerarla una compensazione dal fratello minore Liu Hang. La Sala Glaciale è un posto estremamente importante nel nostro setta della Divina Fenice di Ghiaccio e nessuno desidera vedere discordia tra i suoi membri. Sarebbe meraviglioso se potessi metterci una pietra sopra."


Feng Mo rimase sbalordito, poi balbettò: "I-i-io... ringrazio... il fratello maggiore Hanyi... n-non... ce l'ho più con lui."


Mu Hanyi poi si girò verso Mu Yizhou e Mu Luoqiu e disse: "Fratello maggiore Yizhou e sorella minore Luoqiu, dato che questo incidente è stato causato da lui, allora l'intervento del fratello minore Yun Che può essere considerato un atto di giustizia. Inoltre le sue ferite non sono irreversibili. Se il fratello minore Liu Hang potrà migliorare per questo, allora potrà essere un avvenimento positivo. In tal caso, potreste mettere una pietra sopra alla questione di oggi e considerare sistemati i conti. Che ne dite?"


"Mn! Sicuro, sicuro! Ascolterò il fratello maggiore Hanyi." Mu Luoqiu annuì ripetutamente. Il suo sguardo brillava mentre guardava Mu Hanyi, senza mai distogliere gli occhi da lui.


"Dato che il fratello maggiore Hanyi ha parlato, allora ubbidirò." Disse piegandosi lievemente Mu Yizhou. Dopo aver detto questo, la sua bocca fremette. Poi strinse i denti, guardò Yun Che e disse con ferocia: "Solo che questo moccioso Yun Che è troppo sfrenato e crudele! Se lo lasciassimo andare così, davvero... sono un po' riluttante."


"Ahah, naturalmente non ci limiteremo a fare questo."


Mu Hanyi rise e poi guardò Yun Che con un'espressione un po' solenne: "Fratello minore Yun Che, anche se il fratello minore Liu Hang si sbagliava, quando l'hai catturato è stato eccessivo. L'hai quasi ucciso e questo era esagerato. Non c'è da meravigliarsi che il fratello minore Yizhou si senta turbato. Così, se il fratello minore metterà una pietra sopra questa questione... devi promettergli una cosa."


"Promettere cosa?" Rispose direttamente Yun Che impassibile.


L'aureola di Mu Hanyi era troppo abbagliante. L'esistenza di tutti gli altri sembrava essersi attenuata in confronto alla sua.


Mu Hanyi disse: "Devi promettere che non dirai a nessuno di come hai catturato Liu Hang!"


Le parole di Mu Hanyi bloccarono all'improvviso Mu Yizhou. Rimase senza parole per molto tempo. Lo sguardo di Yun Che brillò.


Qualcuno che non era entrato nella via divina aveva preso in ostaggio una persona sotto il naso di due persone negli stadi avanzati del Divine Soul Realm. Se si fosse saputo in giro, Mu Yizhou e Mu Luoqiu sarebbero diventati gli zimbelli della setta... specialmente nel Palazzo della Fenice di Ghiaccio, avrebbero perso gran parte della loro reputazione.


Questa promessa fu un brusco risveglio per Mu Yizhou. Mirava sia a proteggere lui che Yun Che.


Uno stato di mutua ostilità era stato dissolto facilmente da Mu Hanyi. Questa "promessa" serviva come un equilibrio perfetto per entrambi.
                                


                                


Capitolo  976 – Il Grande Evento della setta della Fenice di Ghiaccio


<em><strong>Capitolo Sponsorizzato!! Grazie mille Mahesvara98!</strong> 7 in coda, 0/10 donazione</em>


<em>-Alstor, che dice: per stasera nessun altro capitolo, ma domani ne pubblichiamo tre!</em>






Le labbra di Mu Yizhou tremarono. Sul suo volto comparve una lieve traccia di rossore, eppure non riuscì a dire neppure una parola.


Ovviamente anche Yun Che riteneva accettabile quel compromesso. Dopotutto, se la questione gli fosse sfuggita di mano non ne sarebbe nato nulla di buono. Sicuramente, in quel caso anche Feng Mo sarebbe finito in grossi guai, quindi annuì soddisfatto: “D'accordo, prometto che non racconterò a nessuno ciò che è successo oggi.”


“Come c'era da aspettarsi dal Fratello Minore Yun Che, non ci hai delusi.” rispose Mu Hanyi, con un cenno del capo: “Fratello Minore Yizhou, dato che il Fratello Minore Yun Che ha dato la sua parola, cosa intendi fare?”


Dato che ormai si trovava in quella situazione, Mu Yizhou come avrebbe potuto rifiutare? Inspirò a fondo e disse, con un tono piuttosto amareggiato: “D'accordo, come ha chiesto il Fratello Maggiore Hanyi, mi dimenticherò ti tutto ciò che è successo oggi.”


Nonostante quella promessa, era impossibile che non provasse risentimento o rabbia... e per di più, si trattava di rabbia soffocata. Tuttavia, lui stesso si stupì quando si accorse che, dopo aver pronunciato quelle parole, si sentiva sinceramente un po' più rilassato.


Di solito i buoni subivano la prepotenza dei più forti e solo chi era spietato veniva temuto. Le azioni estremamente brutali di Yun Che erano un qualcosa di decisamente raro da vedere. Anche se era decisamente più debole di molti altri discepoli, nessuno avrebbe mai voluto far arrabbiare una persona come lui. Perciò, ora che la questione era risolta, Mu Yizhou si sentì più tranquillo quasi senza rendersene conto, anche se era ancora irritato.


In quanto a Yun Che, in un certo senso si era abbandonato al suo egocentrismo siccome già il suo primo giorno nel Regno degli Dei aveva creato un grande scompiglio, sebbene gli fosse stato detto di mantenere un basso profilo. Sulla Stella Polo Blu c'erano molte persone che doveva proteggere, ma lì nel Regno degli Dei era completamente solo, quindi non doveva preoccuparsi di nulla. Ecco perché aveva potuto agire impulsivamente seguendo i suoi principi e il suo carattere, affidandosi alla grandissima protezione fornitagli da Mu Bingyun.


“Fantastico!” Mu Xiaolan sospirò dal sollievo. La sua adorazione e la sua gratitudine per Mu Hanyi divennero sconfinate: “Grazie mille, Fratello Maggiore Hanyi.”


“Siamo tutti discepoli dello stesso setta, non c'è bisogno di ringraziamenti.” rispose Mu Hanyi, sorridendo: “Il Fratello Minore Feng Mo è ancora in gravi condizioni, quindi non dobbiamo perdere tempo. Voi due dovreste portarlo il prima possibile da qualcuno che possa curarlo. Oh, Sorella Minore Xiaolan, devo chiederti il disturbo di porgere i miei saluti alla Maestra di Palazzo Bingyun al posto mio.”


“Mn, lo farò sicuramente.” annuì subito Mu Xiaolan. Poi, lanciò di nascosto un'occhiata a Mu Yizhou e a Mu Luoqiu e tirò una manica della veste di Yun Che: “Fratello Minore Yun Che, Fratello Minore Feng Mo, andiamo.”


“Fratello Minore Yun Che, per favore aspetta un momento.” proprio quando i tre stavano per andarsene, a Mu Huanyi venne improvvisamente un'idea e li fermò... sorprendentemente, chiamando Yun Che in persona.


Tutti rimasero senza parole. Persino Yun Che aveva un'espressione stupita, quando si voltò: “Fratello Maggiore Hanyi, per caso ha qualche consiglio da darmi?”


“Non avrei mai il coraggio di darti dei consigli.” disse Mu Hanyi, con grande umiltà: “Anche se lascio molto di rado la Sala Divina, ho già sentito molte voci sul tuo conto. Forse, si potrebbe dire che oggi ci siamo incontrati per volere del destino. Ho sentito dire che provieni dai piani d'esistenza inferiori, Fratello Minore Yun Che, quindi devi esserti sentito smarrito e fuori posto una volta arrivato nel Regno degli Dei...”


A quel punto, puntò improvvisamente un dito verso Yun Che e un rivolo di luce blu volò nella sua Giada della Fenice di Ghiaccio.


“Questa è la mia Impronta della Fenice di Ghiaccio. Se da oggi in poi dovessi avere qualche problema, inviami pure una trasmissione sonora. Forse, potrò esserti d'aiuto.”


Mu Xiaolan rimase a bocca aperta, tanto che le sue labbra formarono un cerchio, e anche tutti gli altri restarono scioccati.


Mu Hanyi... il più straordinario fra i discepoli della Sala della Divina Fenice di Ghiaccio, pubblicamente riconosciuto come il futuro Maestro della setta della Fenice di Ghiaccio... aveva davvero dato la sua impronta di trasmissione sonora a Yun Che, al loro primo incontro!


Bisogna chiarire che neppure Mu Yizhou possedeva l'impronta di trasmissione sonora di Mu Hanyi e che, ovviamente, non ce l'aveva neanche Mu Luoqiu.


La reazione di Yun Che fu meno esasperata, ma era comunque molto sorpreso. Dopo averlo ringraziato con un cenno, lo salutò: “Grazie per la tua gentilezza, Fratello Maggiore Hanyi. Questa è la prima volta che vengo nel Regno della Canzone Glaciale, quindi in futuro avrò sicuramente bisogno del tuo aiuto sotto molti aspetti.”


Poi, a quel punto fu Yun Che a trascinare via Mu Xiaolan e Feng Mo, pietrificati dallo stupore.


Quando i tre se ne furono andati, Mu Yizhou non riuscì più a trattenersi: “Fratello Maggiore Hanyi, Yun Che è una persona maleducata e fuori controllo, che non sa apprezzare la gentilezza e che proviene persino da un qualche mondo sconosciuto dei piani d'esistenza inferiori. Perché lo hai trattato così bene? Gli hai addirittura dato la tua impronta di trasmissione sonora, io... io davvero non capisco.”


Anche se Mu Yizhou aveva un grande talento e uno status prestigioso, non era mai stato arrogante. Era sempre stato gentile e modesto, preoccupandosi anche del più debole dei discepoli del Palazzo delle Nevi... eppure, non era semplicemente riuscito a comportarsi con sì anche con Yun Che.


“Esatto, non merita che tu sia così gentile con lui, Fratello Maggiore Hanyi.” anche Mu Lioqiu non poté fare a meno di esprimere il suo dissenso, con un tono chiaramente geloso.


“Fratello Minore Yizhou, Sorella Minore Luoqiu.” lo sguardo di Mu Hanyi era calmo. Non emetteva alcuna aura e sembrava elegante quanto la neve che cadeva danzando intorno a lui: “Anche se il Fratello Minore Yun proviene da un mondo inferiore, non dovreste sottovalutarlo. Sebbene la sua forza misteriosa sia ancora bassa, al punto da non aver neppure raggiunto la Via Divina, è riuscito a sconfiggere il Fratello Minore Liu Hang, al settimo livello del Divine Origin Realm. Anche voi due, quando avete provato a fermarlo, non ci siete riusciti.”


“Nel nostro setta i discepoli con un grande talento e una forza misteriosa strabiliante sono comuni. Tuttavia, non è mai successo che qualcuno riuscisse a sconfiggere un avversario nella fase finale del Divine Origin Realm prima ancora di intraprendere la Via Divina. Anche io non ci credevo quando ho sentito dire che tre mesi fa ha sconfitto un discepolo della Sala Glaciale, ma ciò che ho visto oggi supera di gran lunga le voci, mi ha profondamente sorpreso. Qualcuno con un talento del genere è ancora più raro di qualcuno in grado di raggiungere il Divine Soul Realm prima dei vent'anni.”


“Oltre al suo bell'aspetto e al suo talento straordinario, anche se agisce con arroganza, senza trattenersi e con eccessiva violenza, in lui ho percepito anche una vaga aura regale, quindi non ho potuto che ammirarlo. Anche se ora la sua forza misteriosa è bassa, ho sentito dire che non ha nemmeno trent'anni. Raggiungere il suo livello di forza misteriosa nei piani d'esistenza inferiori prima dei trent'anni è piuttosto impressionante. Ora che è nel nostro Regno della Canzone Glaciale, senza dubbio progredirà molto più in fretta. Se a questo aggiungiamo il suo talento scioccante, è possibile che in futuro raggiunga grandi traguardi in ogni campo. Chissà, potrebbe persino raggiungere il tuo stesso livello, Fratello Minore Yizhou. In quel caso, senza dubbio per il nostro setta della Fenice di Ghiaccio sarebbe una grande fortuna avere un altro discepolo così brillante.”


Quando Mu Hanyi finì di parlare, sia Mu Yizhou che Mu Luoqiu si sentirono parecchio scossi. Se qualcun altro avesse pronunciato le stesse parole, probabilmente sarebbero scoppiati a ridere e non gli avrebbero creduto. Ma a parlare era stato Mu Hanyi. Quando i due sentirono l'affermazione “Chissà, potrebbe persino raggiungere il tuo stesso livello, Fratello Minore Yizhou”, capirono che lo aveva detto appositamente per mostrare rispetto a Mu Yizhou.


Quindi secondo Mu Hanyi, che aveva assistito alla scioccante dimostrazione di forza appena tenuta da Yun Che, era estremamente probabile che in futuro potesse persino essere ammesso alla Sala della Divina Fenice di Ghiaccio!


“Fratello Minore Yizhou.” disse Mu Hanyi, in tono solenne: “So che continuerai sicuramente a provare rancore per il Fratello Minore Yun Che e che disprezzi sia la sua forza misteriosa sia le sue origini, ma devo dirti una cosa. Anche se Yun Che proviene da un piano d'esistenza inferiore, è stato portato qui personalmente dalla Maestra di Palazzo Bingyun. Noi della nostra generazione abbiamo raramente sentito parlare della Maestra di Palazzo Bingyun, quindi non potremmo mai conoscere il suo grande prestigio di cui nessuno racconta mai nulla, ma anni fa, quando i nostri Maestri erano giovani, lei era considerata un'esistenza trascendentale, seconda soltanto al grande Realm King. Ora che è guarita dalla sua malattia e la sua Energia Misteriosa è tornata quella di un tempo, il suo status all'interno della setta è completamente diverso. In passato non si sentiva quasi mai il suo nome, ma ora persino gli Anziani della Sala Divina devono mostrarle un certo rispetto.”


“Fra i trentasei Palazzi della Fenice di Ghiaccio, tutti gli altri Maestri di Palazzo hanno tremila discepoli. Tuttavia, la Maestra di Palazzo Bingyun ne ha soltanto due e non ha ancora accettati altri, il che significa che per il momento non ha intenzione di reclutarne. Questo, sommato al fatto che nel corso di parecchie migliaia di anni ha portato qui dai piani d'esistenza inferiori soltanto Yun Che, dimostra chiaramente che lui è molto importante per lei. Anche se Yun Che è completamente solo qui nel Regno degli Dei, la protezione della Maestra di Palazzo Bingyun supera di gran lunga quella della vostra gigantesca famiglia. Quindi, farete meglio a non provocarlo. Questo è anche il motivo per cui non si è tirato indietro di fronte a voi. Vi conviene dimenticarvi di ciò che è accaduto oggi, per il momento.”


Mu Yizhou ascoltò ogni singola parola del consiglio di Mu Hanyi. Si inchinò profondamente e rispose: “Le tue previsioni si avvereranno sicuramente, Fratello Maggiore Hanyi. Yizhou si sente illuminato da ciò che hai detto. Da ora in poi, se lui non mi provocherà, sicuramente non sarò io a offenderlo per primo.”


“Esatto, esatto, esatto! La questione di oggi è stata soltanto un malinteso. Sicuramente in futuro faremo come te, Fratello Maggiore Hanyi, e tratteremo con più attenzioni i nuovi discepoli.” confermò prontamente Mu Luoqiu, con occhi meravigliosi e brillanti: “Fratello Maggiore Hanyi, il grande giorno in cui la Maestra della setta sceglierà il suo nuovo allievo personale è fra una settimana. Sicuramente quella persona sarai tu! Quando sarà il momento, la nostra generazione verrà guidata da te... il solo pensiero mi rende felice.”


Ma Mu Hanyi sorrise e scosse la testa: “La Sorella Minore Feixue mi supera di gran lunga sotto ogni aspetto. Con lei in gara, non sono troppo sicuro di vincere.”


“Impossibile.” Mu Luoqiu lo contraddisse subito: “Ho sentito dire che quando la Maestra della setta sceglie i suoi discepoli, per lei i fattori più importanti sono il talento e le capacità comprensive riguardo alle leggi del Ghiaccio. Il livello della forza misteriosa è soltanto secondario. Se la Sorella Maggiore Feixue non fosse avvantaggiata dal suo Sangue, non potrebbe mai batterti!”


Mu Hanyi ridacchiò: “Poter diventare il discepolo personale della Maestra della setta è il più grande desiderio della mia vita. Se sarò così fortunato da vederlo realizzato, sicuramente ringrazierò i Cieli. Ma anche se perdessi contro la Sorella Minore Feixue, accetterei di buon grado il risultato. In ogni caso, devo ringraziarti per i complimenti, Sorella Minore Luoqiu. Quando sarà il momento, farò del mio meglio. Oh, giusto, fra sette giorni non saremo soltanto noi discepoli della Sala Divina a entrare nel Lago del Ghiaccio Infernale. I Maestri di tutti e trentasei i Palazzi della Fenice di Ghiaccio potranno portare con sé cento dei loro allievi migliori. Sono convinto che tra una settimana ci incontreremo di nuovo.”


“Ah?” Mu Yizhou e Mu Luoqiu rimasero gradevolmente sorpresi, quasi increduli: “Davvero?”


“Voi due dovreste ricevere la notizia entro stasera. Il motivo per cui sono venuto nella Sala Glaciale è precisamente informare Senior Sushan di questo fatto. Gli ho chiesto di dire a tutti gli Anziani della Sala Glaciale di raggiungere il Lago del Ghiaccio Infernale quando sarà il momento. Voi due dovreste fare del vostro meglio per risparmiare le forze, specialmente tu, Fratello Minore Yizhou. Entrare nel Lago del Ghiaccio Infernale potrebbe essere un'ottima e rara opportunità per raggiungere il Divine Tribulation Realm.”


“Sì, d'accordo!” Mu Yizhou annuì immediatamente, rosso in volto dall'entusiasmo.


…..........


Nota del traduttore:


Sette Stadio Divino Misterioso: Divine Origin Realm → Divine Soul Realm → Divine Tribulation Realm → Divine Spirit Realm → Divine King Realm → Divine Sovereign Realm → Divine Master Realm → ???


Descrizione di Gente Strana “Per farli ricordare meglio):


Yun Che: il protagonista, l'unico umano nel Caos Primordiale a possedere un'eredità di un Dio della Creazione (Dio Malvagio). È anche un mostro che possiede vari poteri divini, vari tipi di sangue divino e varie anime divine all'interno del suo corpo. È venuto nel Regno degli Dei per trovare Jasmine. Al momento vuole solo aumentare il più in fretta possibile la sua forza misteriosa per poter entrare nel Regno dell'Eternità.


Feng Mo: Nuovo discepolo della Sala Glaciale, anche lui proviene dai piani d'esistenza inferiori come Yun Che. Esca prelibata per attirare Mu Hanyi.


Mu Xuanyin: Maestra della setta della Fenice di Ghiaccio e Realm King del Regno della Canzone Glaciale. Anche se è nata in un Reame Intermedio, il suo talento era straordinario e ha scioccato l'intero Regno degli Dei superando senza problemi quattro serie di fulmini della tribolazione alla fine del Divine Tribulation Realm. Alla fine, è diventata l'unica abitante del Regno della Canzone Glaciale a raggiungere il Divine Master Realm nei novecentomila anni di storia del Reame. È Realm King del Reame da diecimila anni e nessuno ha mai rappresentato una minaccia per la sua posizione. Ha un carattere testardo e spietato, spesso ha distrutto intere dinastie con una sola frase. Tuttavia, è anche molto protettiva e difende le persone a cui tiene senza la minima restrizione. Inoltre... si sospetta che abbia un lieve disordine da personalità multipla.


Mu Bingyun: Sorella minore del Realm King del Regno della Canzone Glaciale, Mu Xuanyin. Si è sempre allenata per diventare più forte e la sua mente è immacolata, senza la minima macchia. Vede ogni cosa con estrema indifferenza. Dopo aver sopportato per mille anni gli effetti del Veleno della Fiamma, vita e morte hanno smesso di interessarle. L'espressione dei suoi occhi candidi come la neve non cambia mai e nasconde una saggezza di gran lunga maggiore di quella delle perosne comuni. È anche stata la prima persona a credere che Yun Che sarebbe diventato straordinario una volta nel Regno degli Dei.


Mu Feixue: La discepola più giovane della Sala della Divina Fenice di Ghiaccio, nipote del Grande Anziano della setta ed erede diretta del Sangue della Fenice di Ghiaccio. Riconosciuta pubblicamente come una dei due principali candidati a diventare l'allievo diretto del Realm King.


Mu Hanyi: Riconosciuto pubblicamente come il migliore fra i discepoli maschi. È il principe di un grande Impero situato nella regione settentrionale del Regno della Canzone Glaciale. Anche se la sua forza misteriosa è inferiore a quella di Mu Feixue, quasi tutti credono che sia più talentuoso di lei. È uno dei due principali candidati a diventare il uovo allievo diretto del Realm King


Yun Che: “??? Perché sono una delle uniche due persone a non avere il cognome Mu?”
                                


                                



