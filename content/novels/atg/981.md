---
weight: 9810
title: Capitolo 981 – La Perfetta Feixue
pubDate: 2025-02-03T07:52:46.898Z
tags:
    - atg
---


<em><strong>Capitolo Sponsorizzato!!</strong> Grazie Mahesvara98!! 3 in coda, 0/10 donazione</em>


<em>-Alstor, che si scusa per l'orario ma era distrutto e quindi ha tradotto lentamente. E che a tradurre il 980 era tremendamente in imbarazzo</em>






Il giorno in cui il Lago del Ghiaccio Infernale venne aperto, l'intero setta della Fenice di Ghiaccio sembrava congelato. L'atmosfera era terribilmente seria e sobria.


Infatti quel giorno il Grande Realm King avrebbe scelto il suo discepolo diretto. Una volta diventato allievo del Realm King in persona, il fortunato avrebbe ricevuto uno status incredibilmente prestigioso e la loro forza misteriosa sarebbe aumentata rapidamente. Inoltre, avrebbero persino ricevuto una goccia di puro Sangue dell'Origine della Fenice di Ghiaccio. Era il più grande onore che ci fosse nel setta della Fenice di Ghiaccio.


In alto nel cielo della regione più settentrionale del Regno della Fenice di Ghiaccio, una nave ghiacciata attraversava il vento freddo volando a grande velocità. Yun Che e Mu Xiaolan erano in piedi ai due lati della nave, mentre Mu Bingyun, con la veste che ondeggiava all'aria, si trovava di fronte. Erano già piuttosto vicini al Lago del Ghiaccio Infernale.


“Non pensavo che un giorno avrei davvero potuto entrare nel Lago del Ghiaccio Infernale. Questi ultimi giorni mi sono sembrati un sogno, temevo di svegliarmi all'improvviso e scoprire che era tutto un sogno, ritrovandomi nella mia stanza.”


Anche se erano passati parecchi giorni, Mu Xiaolan era ancora piena di entusiasmo e agitazione... probabilmente anche tutti gli altri discepoli della setta si sentivano così. Del resto, di solito solo gli allievi della Sala Divina potevano visitarlo, anzi, solo i migliori fra loro.


“E poi, non solo potremo incontrate tutti i Fratelli e le Sorelle Maggiori, i vari Maestri di Palazzo e gli Anziani, anche... anche...” Mu Xiaolan deglutì debolmente, al trenta percento per curiosità e al settanta percento per nervosismo: “Potrò vedere di nuovo anche il Grande Realm King, ouu! Sono così nervosa.”


“Che motivo hai di essere nervosa, mica ti sceglierà come sua nuova discepola diretta... Ah, probabilmente non ti degnerà neanche di un'occhiata.” Yun Che le tarpò brutalmente le ali con solo un paio di frasi.


“Umpf!” Mu Xiaolan rispose, arrabbiata: “Non ti ho neppure rimproverato per avermi mentito qualche giorno fa, eppure hai ancora il coraggio di prendermi in giro con così tanta cattiveria.”


“E quando ti avrei mentito?” Yun Che roteò gli occhi all'indietro.


“Non lo vuoi ancora ammettere.” Mu Xiaolan lo fissò, sdegnata: “Maestra, l'altro giorno mi ha chiaramente mentito, dicendo che era stata la Sorella Maggiore Feixue a portarci la Giada della Passione del Ghiaccio. Umpf, non sai neanche raccontare bugie convincenti. Ogni anno sono i nuovi discepoli della Sala Divina a consegnare la Giada della Passione del Ghiaccio. Come potrebbe qualcuno di incredibile come la Sorella Maggiore Feixue occuparsi personalmente di un compito del genere? Le uniche cose che sai fare sono combinare guai e prendermi in giro tutto il tempo.”


“Sta a te decidere se credermi o no.” Yun Che si portò una mano alla nuca, non aveva voglia di litigare.


“Feixue?” Mu Bingyun lo guardò con la coda dell'occhio: “Yun Che, non dovresti aver mai incontrato Feixue, come fai a essere sicuro che fosse lei?”


“Me lo ha detto lei.” Yun Che rispose sinceramente a Mu Bingyun: “Anche io ero decisamente sorpreso dal fatto che la ragazza conosciuta per essere la discepola più straordinaria della setta fosse venuta a consegnarci di persona la Giada della Passione del Ghiaccio.”


“Lei... ti ha detto esplicitamente di essere Mu Feixue?” gli occhi di Mu Bingyun erano limpidi come un cielo senza nuvole, ma in fondo al suo sguardo c'era una traccia di stupore.


“Beh, non esattamente. Credo che all'inizio volesse scherzare con me e mi ha detto di chiamarsi in un altro modo. Però, sapeva del diverbio fra me e Mu Yizhou. E siccome... cough, anche per altri motivi, sono riuscito a intuire che lei fosse probabilmente la stessa Mu Feixue adorata da Mu Hanyi. Quando le ho chiesto conferma, lei stessa lo ha ammesso.” raccontò nel dettaglio e con sincerità Yun Che.


Mu Bingyun: “...”


“La Sorella Maggiore Feixue... voleva scherzare con te?” Mu Xiaolan emise un “pfft”, soffocando a stento le risate, poi il suo tono divenne ancora una volta furioso: “Va bene mentire a me, ma hai osato provare a ingannare anche la Maestra. Questo è troppo!!”


Yun Che fece spallucce, non gli interessava prestarle troppa attenzione, e continuò: “Oh, giusto, Maestra di Palazzo. Probabilmente era venuta a consegnarci la Giada della Passione del Ghiaccio solo perché doveva già passare dal nostro Palazzo per incontrarla. Quando le ho detto che lei non sarebbe stata nel Palazzo per qualche giorno se n'è andata, mi chiedo se poi l'abbia trovata.”


“Per incontrare me?” Mu Bingyun gli rivolse un'altra occhiata dubbiosa: “Ha detto esplicitamente anche questo?”


Yun Che rifletté: “Ha detto che era venuta anche per incontrare una persona, quando mi ha consegnato la Giada della Passione del Ghiaccio. Non credo si trattasse della Sorella Maggiore Xiaolan, né tanto meno di me. Quindi poteva essere soltanto lei, Maestra...”


Notando l'espressione dubbiosa di Mu Bingyun, esitò per qualche istante, poi le chiese in tono innocente: “Non è che... era davvero lì per incontrare la Sorella Maggiore Xiaolan, vero? Ma mi sembra di ricordare che la Sorella Maggiore Xiaolan non la conosce molto bene?”


“...” Mu Bingyun si voltò, nascondendo il suo sguardo piuttosto strano e pensieroso. Poi disse a bassa voce: “Tra un paio di minuti, arriveremo al Lago del Ghiaccio Infernale. State attenti e fare circolare la vostra Energia Misteriosa per difendervi dal freddo.”


Proprio quando Mu Bingyun finì d parlare, la temperatura già molto bassa diminuì vertiginosamente. Più avanzavano, più il freddo diventava raggelante. Anche il mondo intero sembrava essere diventato immobile e silenzioso, come se persino i suoni si fossero congelati.


L'area in cui si trovava il Lago del Ghiaccio Infernale era la zona più fredda dell'intero Regno della Canzone Glaciale.


“Questa è la prima volta nella storia del Regno della Canzone Glaciale che il Lago del Ghiaccio Infernale viene aperto a così tanti discepoli.”


“Non ci sarà solo il Grande Realm King in persona, ma anche i settantadue Anziani della Sala Divina, i trentasei Maestri di Palazzo, la Maestra della Sala Glaciale Principale e il Diacono Capo. Saranno presenti tutti gli individui più prestigiosi della setta della Fenice di Ghiaccio.”


“Della nuova generazione, ci saranno al massimo duemila discepoli della Sala Divina, più cento dei migliori discepoli di ognuno dei Palazzi della Fenice di Ghiaccio, ovvero tremilacinquecento allievi. Perciò in totale sarete in cinquemilacinquecento. È un numero senza precedenti, ma tutti coloro che oggi entreranno nel Lago del Ghiaccio Infernale saranno il futuro del nostro Regno.”


Le parole di Mu Bingyun non erano affatto esagerate. Infatti la setta della Fenice di Ghiaccio era a capo del Regno della Canzone Glaciale e i discepoli più straordinari della nuova generazione della setta in futuro sarebbero sicuramente diventati figure di rilievo nel Reame.


Se non fosse stato per il fatto che il Trentaseiesimo Palazzo aveva l'imbarazzante numero di due soli discepoli, allora quel giorno sarebbero stati in tremilaseicento.


In altre parole, Yun Che, che era appena arrivato nel Regno della Canzone Glaciale, avrebbe incontrato tutte le più alte sfere della setta della Fenice di Ghiaccio, oltre a tutti i suoi discepoli migliori!


Soltanto per questo, si poteva dire che Yun Che fosse un caso senza precedenti.


“L'evento di oggi non è qualcosa da prendere alla leggera. Il suo peso e la sua importanza sono incalcolabili. Quindi, quando saremo nel Lago del Ghiaccio Infernale non dovrete assolutamente mancare di rispetto o agire impulsivamente.”


Ovviamente l'avvertimento di Mu Bingyun era per Yun Che. Non lo aveva mai rimproverato per i guai che aveva continuamente causato, ma quel giorno non si potevano ammettere errori. Doveva ammonire seriamente Yun Che.


“Xiaolan, Yun Che, quando saremo nel Lago del Ghiaccio Infernale seguitemi e sempre e non allontanatevi. Dovrete accettare ogni mia richiesta, non potrete dire o fare nulla senza il mio permesso. Dovrete obbedire a ogni mio ordine.”


Mu Bingyun aveva raramente un'espressione così solenne. Come se non si sentisse ancora sicura a causa del talento di Yun Che nel creare scompiglio, si voltò verso di lui e ripeté di nuovo l'avvertimento: “Yun Che, hai un atteggiamento fin troppo disinvolto. Anche se non è necessariamente un difetto, quello di oggi è un evento straordinario, quindi non devi assolutamente superare il limite. Soprattutto... perché il carattere della Maestra della setta è decisamente estremo. In un'occasione così importante, se dovessi farla arrabbiare le conseguenze sarebbero inimmaginabili. Figurarsi io da sola, neppure i settantadue Anziani e i trentacinque Maestri di Palazzo potrebbero mai fermarla, neanche se unissero le forze. Devi fare attenzione.”


“Sì, seguirò ogni suo passo, Maestra. Farò tutto ciò che dice e non farò ciò che mi dirà di non fare.” promise ubbidientemente Yun Che. Nel frattempo, sospirò mentalmente: <em>Stavolta come potrei avere il coraggio di combinare guai? Tutti coloro che oggi saranno nel Lago del Ghiaccio Infernale sono persone incredibilmente potenti. Fra tutti i presenti, io sarò il secondo più debole. Eccetto una persona, non posso assolutamente permettermi di far arrabbiare nessuno. Provocare Mu Bingyun quando eravamo da soli affidandomi alla tua protezione era un conto, ma oggi ci saranno fin troppe persone. Ci sarà persino il Grande Realm King in persona... non è che vivere mi faccia schifo, sai?</em>


Ovviamente la persona più debole in assoluto era Mu Xiaolan.


Questo significava anche che il rapporto fra il Grande Realm King e Mu Bingyun era molto profondo e che le due sorelle avevano un legame molto stretto. In realtà, il Trentaseiesimo Palazzo della Fenice di Ghiaccio era scomparso da tempo ed esisteva soltanto formalmente. Eppure, per tutti e mille quegli anni, non solo Mu Bingyun era rimasta la Maestra del Trentaseiesimo Palazzo, non era neppure mai stata trattata diversamente dagli altri Maestri di Palazzo. Questo, sorprendentemente, aveva permesso anche a Yun Che e Mu Xiaolan di entrare nel Lago del Ghiaccio Infernale.


L'atmosfera continuò a diventare sempre più fredda. Mu Xiaolan aveva già cominciato a emanare la sua Energia Misteriosa per proteggersi. Sembrava anche tremare leggermente. Quando aveva sentito Mu Bingyun avvertire così severamente Yun Che, finalmente si era sentita un po' meglio, come se fosse stata fatta giustizia. Ma quando lo guardò di nascosto, si accorse che aveva un'espressione impassibile e che nonostante il vento gelido non stava emettendo neppure un po' di Energia Misteriosa per difendersi. Quindi, sbottò: “Ehi! Piccolo Fratello Minore, non hai freddo?”


“Freddo?” Yun Che guardò Mu Xiaolan e poi annuì di scatto: “In effetti l'aria è un po' fresca.”


“Umpf, ti piace proprio fare il duro. Vediamo quanto durerai.” borbottò Mu Xiaolan, avvolgendo il proprio corpo in un altro strato di Energia Misteriosa: “Quando più tardi incontreremo il Grande Realm King, farai meglio a tenere lo sguardo puntato verso il basso. Non puoi guardarla come se niente fosse. Il Grande Realm King ama stare in solitudine. Eccetto la Maestra, non vuole mai incontrare nessuno, neppure gli Anziani e i Maestri di Palazzo, a meno che ci sia un motivo molto importante. Altrimenti, è normale persino che nessuno la veda per più di un centinaio d'anni. Sei stato davvero incredibilmente fortunato a poter seguire la Maestra. Non devi... etciù!”


A causa di un'improvvisa corrente di aria fredda che l'aveva colta alla sprovvista, Mu Xiaolan starnutì. Arrossì immediatamente fino al collo e si voltò, senza più voler guardare Yun Che.


“Oh! Allora anche le discepole del Palazzo della Fenice di Ghiaccio starnutiscono.” commentò insensibile Yun Che, mimando un'espressione piuttosto sorpresa.


“C-chi ha detto che non starnutiamo mai!” rispose stizzita Mu Xiaolan, arrossendo ancora di più..


Mu Xiaolan era nata in un mondo ghiacciato e coltivava arte misteriosa del Ghiaccio fin da quando era piccola. Sommando a questo il suo grande talento, ovviamente un normale freddo non avrebbe mai avuto il minimo effetto su di lei... ma l'area in cui si trovava il Lago del Ghiaccio Infernale era semplicemente troppo gelida.


Non era soltanto il luogo più freddo del Regno della Canzone Glaciale. Probabilmente non sarebbe stata un'esagerazione neppure affermare che quello era il luogo più freddo dell'intero Regno degli Dei.


“Siamo arrivati.” la nave di ghiaccio rallentò, ma il vento raggelante li sferzava con crudele violenza. Per i praticanti non ancora giunti nella Via Divina, persino per i Monarchi, sarebbe stato come essere all'inferno. Anche se avessero fatto del loro meglio, non si sarebbero riusciti a muovere di neanche un passo.


Anche se non lo stava guardando, Mu Bingyun riusciva a percepire che l'aura di Yun Che era calma come sempre, senza la minima circolazione di Energia Misteriosa. Nei suoi occhi comparve un profondo stupore, ma non disse nulla e manovrò la nave di ghiaccio in modo da farla scendere di quota.


Yun Che aveva lo sguardo fisso di fronte a sé. Sorprendentemente, davanti a loro c'era una gigantesca barriera azzurra. Dei raggi di energia elementale del Ghiaccio ruotavano intorno alla barriera, come innumerevoli stelle cadenti.


“Il Lago del Ghiaccio Infernale è proprio oltre quella barriera.” disse a bassa voce Mu Bingyun: “A quanto pare, siamo un po' in anticipo.”


La nave di ghiaccio accelerò di nuovo. Quella che inizialmente appariva soltanto come una lontana barriera azzurra dopo pochi secondi divenne improvvisamente molto vicina. Prima della barriera, c'era una zona completamente vuota. Non era ancora arrivato nessuno, né della Sala Divina né dei Palazzi della Fenice di Ghiaccio.


“Oh! Siamo davvero arrivati per primi!” urlò Yun Che. Non c'era nulla di cui stupirsi. Lui e Mu Xiaolan erano gli unici due allievi del Trentaseiesimo Palazzo, quindi non avevano avuto bisogno di alcun preparativo.


“No, non è vero che siamo i primi.” commentò all'improvviso Mu Bingyun.


Mentre lo diceva, Yun Che notò con grande stupore una bianca sagoma solitaria nel mezzo del ghiaccio e della neve, proprio di fronte alla barriera. Era una donna. Indossava degli abiti candidi e immacolati ed era in assoluto silenzio. Sia la sua aura si il suo aspetto si mescolavano alla perfezione con l'ambiente circostante. Yun Che rimase senza parole quando la vide. Era come se stesse guardando un loto di ghiaccio, orgoglioso, puro e solitario, al centro di una distesa di neve.


<em>Questa persona... che aura pura e cristallina! È un'umana? O forse è una Fata dei ghiacci, nata in questo luogo così gelido!?</em>


Proprio mentre Yun Che la osservava con stupore, la nave di ghiaccio atterrò senza rumore. A quel punto, anche la donna ferma di fronte alla barriera in completo silenzio si voltò... aveva un viso meraviglioso, puro e lucente come la neve ghiacciata. Era così bella da togliere il fiato, ma il suo sguardo glaciale avrebbe fatto tremare chiunque. Infatti, i suoi occhi erano incredibilmente luminosi, eppure ricordavano un lago ghiacciato e terribilmente freddo. Semplicemente posandosi su qualcuno, avrebbero potuto gelargli l'anima.


“La discepola Mu Feixue porge i suoi saluti alla Maestra di Palazzo Bingyun.”


Eseguì un saluto completo. Tuttavia, nella sua voce non c'era alcuna emozione e il suo viso perfetto era privo di espressione. Il suo tono era freddo come un cristallo di ghiaccio. Ognuna delle sue parole era scandita e distaccata, senza il minimo sentimento.


Sulla sua spalla destra brillava la meravigliosa luce blu emessa dalla Giada della Fenice di Ghiaccio, prova del fatto che era una prestigiosa discepola della Sala Divina.


“Ah... Sor... Sorella Maggiore Feixue.” mormorò lievemente Mu Xiaolan, piuttosto stupita, senza sapere come reagire. Era così nervosa che non osò dire nient'altro. Non si aspettava che la prima persona che avrebbero incontrato subito dopo il loro arrivo sarebbe stata Mu Feixue, la discepola più talentuosa della setta, la più rispettata, i cui traguardi l'avrebbero probabilmente portata allo stesso livello della sua Maestra.


Yun Che, tuttavia, rimase scioccato.


<em>Mu Feixue...</em>


<em>Mu Feixue?</em>


<em>Lei è Mu Feixue!?!?</em>


<em>A-a-aspetta!!</em>


<em>Se lei è Mu Feixue... q-q-quella che ci ha consegnato la Giada della Passione del Ghiaccio quattro giorni fa, la Sorella Maggiorata... ah, no! Chi era quella Sorella Maggiore così seducente?</em>
                                


                                



