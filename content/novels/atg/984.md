---
weight: 984
title: Capitolo 984 – Battaglia di Spiriti del Ghiaccio
pubDate: 2025-02-03T07:52:46.899Z
tags:
    - atg
---


<em>Capitolo regolare, 2 in coda, 0/10 donazione</em>


<em>-Alstor</em>






Il Realm King del Regno della Canzone Glaciale sopra il gigantesco drago di ghiaccio non emetteva alcuna aura né pressione, ma Yun Che si sentì lo stesso come se la sua anima fosse chiaramente schiacciata e soffocata dal peso di un'enorme montagna. Persino la sua forza di volontà e la sua energia mentale stavano tremando lievemente.


Yun Che non si era mai sentito così, prima d'ora.


Quello era il livello più alto della Via Divina – quella era la potenza del Divine Master Realm! Una volta raggiunto quel Realm, non era più necessario neanche rilasciare di proposito la propria aura. La propria sola esistenza era in grado di far inchinare gli altri dal terrore e dal rispetto.


Yun Che si rialzò insieme a tutti gli altri, con il cuore che batteva all'impazzata... era la prima volta che si sentiva così insignificante. Il Realm King del Regno della Canzone Glaciale, in alto nel cielo, era al picco della Via Divina, mentre lui doveva ancora intraprenderla. Anche se entrambi erano umani, la differenza fra loro due era fin troppo vasta. Paragonarli rispettivamente alle stelle e al fango non sarebbe stato sufficiente a rendere l'idea del divario. Se fosse rimasto nel continente del Cielo Misterioso e nel Regno Demoniaco Illusorio per tutta la sua vita, sarebbe stato come vivere sul fondo di un pozzo.


Solo che... era piuttosto dispiaciuto di non poter vedere che aspetto aveva.


Il Grande Anziano Mu Huanzhi avanzò di un passo. Sollevando lo sguardo, disse solennemente: “Maestra della setta, i settantadue Anziani della Sala Divina, i trentasei Maestri di Palazzo, la Maestra della Sala Principale e il Diacono Capo della Sala Glaciale, i duemila discepoli della Sala Divina e i tremilacinquecento...due discepoli del Palazzo della Fenice di Ghiaccio sono arrivati. Aspettiamo i suoi ordini, Maestra della setta!”


“Ottimo.”


La voce del Realm Ming sembrava quella di un oracolo e avvolse tutti i presenti con la sua forza divina: “La Vena Divina del nostro Regno della Canzone Glaciale si trova all'interno del Lago del Ghiaccio Infernale. È la nostra terra sacra, in cui ha il permesso di entrare solo una persona ogni tremila anni, non sono mai state fatte eccezioni prima d'ora. Tre mesi fa, la Voce dell'Eternità ha chiaramente detto a tutti i Reami Stellari che sta per accadere qualcosa di molto importante e che è estremamente probabile che avremo poco tempo per prepararci.”


Le parole del Realm King erano gravi e solenni. Ognuna di esse penetrò violentemente nel profondo dell'anima di tutti i presenti. Quella voce era così soverchiante da poter far tremare il mondo, perciò Yun Che immaginò che la Maestra della setta fosse una donna incredibilmente fredda, senza cuore e in grado di far tremare chiunque con un solo sguardo.


“Per questo motivo, il Regno dell'Eternità non ha esitato a condividere il potere della Perla dell'Eternità con i praticanti del mistero degli altri Reami. Il Regno dell'Eternità non lo ha mai fatto prima, in tutta la sua storia. Di conseguenza, anche il nostro Regno della Canzone Glaciale non sarà tirchio con il potere divino del Lago del Ghiaccio Infernale.”


“Quanti benefici riuscirete a ottenere dal vostro ingresso nel Lago del Ghiaccio Infernale dipenderà dalla vostra fortuna! Huanzhi, fai in modo che possano entrare nel Lago.”


“D'accordo!” rispose seriamente Mu Huanzhi, tremando dalla testa ai piedi non appena sentì il suo nome. Poi si voltò e disse solennemente: “Tutti voi siete le fondamenta del futuro della nostra setta della Fenice di Ghiaccio. La Maestra della setta ha fatto a tutti noi un grande dono, permettendoci di entrare nel Lago del Ghiaccio Infernale. Questa è un'occasione straordinaria e senza precedenti! Il potere divino del Lago permetterà a tutti voi di rinascere completamente e in futuro vi aiuterà enormemente nella coltivazione delle arte misteriosa del Ghiaccio.”


“Le selezioni preliminari dell'Assemblea Profound God, che si terranno all'interno della Perla dell'Eternità, inizieranno fra due anni. Una volta nella Perla, potrete godere dei vantaggi del suo potere e delle sue leggi temporali eccezionali. L'incontro di oggi nel Lago del Ghiaccio Infernale permetterà a un numero maggiore di voi di entrare nella Perla dell'Eternità. La costituzione, il talento e le capacità comprensive di ognuno di voi sono diverse. Quanto riuscirete a guadagnare dall'ingresso nel Lago del Ghiaccio Infernale dipenderà da voi. Ricordate soltanto che in futuro non avrete un'altra opportunità del genere!”


Dopo che ebbe terminato il suo avvertimento, Mu Huanzhi fece un cenno con una mano.


I discepoli della Sala Divina, seguiti da quelli del Palazzo della Fenice di Ghiaccio, guidati dagli Anziani e dai Maestri di Palazzo, volarono verso il Lago del Ghiaccio Infernale.


Più si avvicinavano al Lago, più l'aura dell'elemento del Ghiaccio diventava pura e densa. Mu Xiaolan era solo alla fase intermedia del Divine Origin Realm. Eccetto Yun Che, era la persona con la forza misteriosa più bassa in assoluto, quindi era naturalmente anche quella con la minore resistenza all'energia fredda. A quel punto, era già costretta a far circolare tutta la sua Energia Misteriosa per sopportare il freddo. Tuttavia, al tempo stesso, era incredibilmente entusiasta, siccome riusciva a percepire che la velocità di circolazione e di recupero della sua Energia Misteriosa del Ghiaccio era molto superiore al normale.


Mu Bingyun accompagnò Mu Xiaolan e Yun Che in fondo al gruppo, ma non li portò fin sopra al Lago del Ghiaccio Infernale. Al contrario, si fermò proprio sulla riva del Lago.


“Xiaolan, Yun Che.” Mu Bingyun si voltò e li guardò. Dei due, la prima stava usando tutta la sua Energia Misteriosa per proteggersi, ma tremava lo stesso dal freddo. L'altro, invece, sembrava calmo, quasi come se si trovasse a suo agio: “Le vostre forza misteriosa sono troppo basse, quindi entrare forzatamente nel Lago del Ghiaccio Infernale comporterebbe più danni che benefici. Voi due dovreste rimanere qui. Anche l'energia glaciale lungo la riva è generata dal Lago del Ghiaccio Infernale. Utilizzarla per rafforzare il vostro corpo sarà comunque sufficiente a migliorare di gran lunga il vostro controllo sulle arte misteriosa del Ghiaccio. In futuro, questo aiuterà molto la vostra coltivazione della forza misteriosa.”


“D'accordo, Maestra.”


Rispose senza obiezioni Mu Xiaolan. Sapeva bene quale fosse il suo livello e capiva di non essere abbastanza forte da potersi immergere nell'acqua del Lago. Poter restare sulla riva ed entrare in contatto con quell'energia che seguiva Leggi del Ghiaccio estremamente potenti era già un grande onore che normalmente non avrebbe mai sognato di ricevere.


Si sedette in silenzio. Dopo aver inspirato leggermente, chiuse subito gli occhi per paura di sprecare anche solo un secondo del tempo trascorso lì.


Con l'acqua del Lago così vicina, proprio di fronte ai suoi occhi, dopo aver esitato per un po' Yun Che alla fine disse comunque: “Maestra di Palazzo, vorrei provare...”


“Ricordati quello che mi hai promesso poco fa.” Mu Bingyun sembrava sapere già cosa stava per chiedere e lo interruppe subito, con un'espressione molto seria: “Farai tutto quello che ti dirò di fare e non farai nulla di quello che ti dirò di non fare.”


Yun Che aprì le labbra, ma poté soltanto annuire ubbidientemente: “Va bene.”


Non appena si sedette accanto a Mu Xiaolan, accanto alle sue orecchie risuonò una Trasmissione Sonora inviata da Mu Bingyun:


“Hai un fisico molto strano. Sei stato in grado di imparare forzatamente il Canone della Fenice di Ghiaccio senza possederne il Sangue. Anche l'energia glaciale del Lago non sembra avere alcun effetto su di te, quindi anche se la tua forza misteriosa è così bassa, la sua acqua non dovrebbe essere in grado di farti del male. Ma la tua reputazione ti precede già. Se riuscissi a immergerti nel Lago con un corpo ancora mortale, la voce si diffonderebbe rapidamente e creeresti di nuovo un grande scompiglio. Di sicuro non sarebbe un bene, per te.”


“La Maestra della setta e io ti dobbiamo un grande favore, quindi forse un giorno potrebbe permetterti di venire qui da solo.”


“...” Yun Che sollevò lo sguardo e osservò Mu Bingyun, che gli dava le spalle e che non si era voltata mentre parlava. Si sentì subito rincuorato e chiuse gli occhi. Non si preoccupò più di ciò che lo circondava e cominciò a concentrarsi soltanto sulla pura energia glaciale che permeava l'area, cercando di comprendere le leggi che la governavano.


Quello era il Lago del Ghiaccio Infernale. Con Mu Bingyun al suo fianco, Yun Che non aveva bisogno di difendersi da niente e nessuno. Ben presto, senza rendersene conto sigillò tutti i suoi sensi e la sua coscienza si concentrò soltanto sull'energia glaciale.


Mu Bingyun non entrò nel Lago, ma rimase di fronte ai suoi discepoli sorvegliandoli. In quel momento, Mu Sushan li raggiunse da dietro. Il suo sguardo si posò su Yun Che e, scioccato, si fermò improvvisamente ed esclamò: “In soli tre mesi, ha già raggiunto la vetta del Stadio Sovrano Misterioso. Inoltre, la sua Energia Misteriosa è incredibilmente stabile... Maestra di Palazzo Bingyun, non ho davvero idea di cosa gli abbiate insegnato per fargli ottenere dei risultati così straordinari.”


Mu Bingyun scosse la testa: “Io non c'entro nulla.”


“Haha, questo può significare soltanto che quel ragazzino è un mostro il cui talento va oltre il buonsenso.” affermò Mu Sushan.


Mu Bingyun si limitò a sorridere con assoluta indifferenza, ma non rispose.


I discepoli degli altri trentacinque Palazzi della Fenice di Ghiaccio erano già sopra la superficie del Lago. Dal gruppo del Primo Palazzo, Mu Yizhou lanciò un'occhiata a Yun Che, seduto sulla riva del lago. Dopo aver sogghignato con disprezzo, non gli prestò altra attenzione. Seguendo il suo Maestro di Palazzo, scese lentamente verso l'acqua del Lago del Ghiaccio Infernale.


Non appena i suoi piedi sfiorano le acque del lago, una corrente di energia glaciale si riversò dentro il suo corpo, diffondendosi in ogni sua cellula. Era come se si fosse improvvisamente ritrovato nell'inferno ghiacciato delle leggende. l'Energia Misteriosa dentro di lui gli sembrò subito incandescente come il fuoco e iniziò a farla circolare a grande velocità.


Sulla superficie dell'acqua si creavano continuamente piccole onde e increspature e gli Spiriti del Ghiaccio che stavano danzando sopra il Lago scapparono lontano per la paura. Eccetto Yun Che e Mu Xiaolan, tutti i discepoli della Sala Divina e dei trentacinque Palazzi si erano immersi nel Lago. La terrificante energia gelida faceva sentire tutti come se fossero in una prigione di ghiaccio, non appena toccavano l'acqua. Il dolore era insopportabile, ma erano tutti così felici da sentirsi scoppiare dalla gioia. Ognuno di loro si concentrò al massimo e fece circolare tutta la sua Energia Misteriosa, cercando di contenere e guidare l'energia gelida.


Anche se erano appena entrati, riuscivano a percepire dei distinti cambiamenti all'interno del loro corpo e delle loro Vene Misterioses, causati dalla purissima energia del Lago del Ghiaccio Infernale.


Sebbene avessero sentito molto parlare del miracoloso Lago del Ghiaccio Infernale, si sentirono felici oltre ogni immaginazione quando poterono sperimentarne di persona gli effetti. In preda all'entusiasmo, sopportarono volentieri il dolore causato dal terribile freddo.


In confronto ai discepoli dei Palazzi, quelli della Sala Divina avevano espressioni molto più tranquille. Mu Huanyi e Mu Feixue, al centro dell'attenzione, rimasero impassibili quando si immersero nell'acqua.


Eccetto Mu Bingyun, Yun Che e Mu Xiaolan, tutti erano già sopra la superficie del Lago o all'interno dell'acqua. Tuttavia, i vari Anziani e i Maestri di Palazzo non si immersero subito. Dopo aver aspettato per parecchio tempo, tutti loro si voltarono verso Mu Huanzhi.


Il respiro della Trentanovesima Anziana Mu Yunzhi era piuttosto irregolare.


Anche lo stesso Grande Anziano Mu Huanzhi bruciava dall'agitazione. Alla fine, si fece coraggio, sollevò lo sguardo e disse: “Maestra della setta, riguardo al suo nuovo discepolo diretto...”


Quando pronunciò quelle parole, quasi tutti i discepoli della Sala Divina aprirono gli occhi e guardarono Mu Hanyi e Mu Feixue.


“Ovviamente questa Sovrana non se ne è dimenticata.”


La voce del Realm King li raggiunse da sopra il drago di ghiaccio: “Dato che siamo già al Lago del Ghiaccio Infernale, non serviranno molte prove per scegliere il nuovo discepolo diretto di questa Sovrana!”


Un raggio di luce blu scese dal cielo e poi formò una strana Formazione Profound. Poi, una grande onda d'acqua si sollevò dal Lago e volò verso la Formazione Profound a mezz'aria, entrandovi.


L'acqua contenuta nella Formazione Profound cominciò a cadere dalla sua estremità inferiore, una goccia alla volta, producendo un rumore secco e tintinnante ogni volta che toccava la superficie del Lago. Quel suono non sembrava prodotto da dell'acqua, era chiaramente dato dall'impatto fra cristalli di ghiaccio.


“Maestra della setta, cosa significa?” Mu Huanzhi non capiva.


Mu Hanyi sollevò lo sguardo e nei suoi occhi solitamente limpidi comparve una luce infervorata.


“La Formazione Profound si svuoterà completamente fra sei ore. Quando l'ultima goccia sarà caduta, chiunque abbia attratto il maggior numero di Spiriti del Ghiaccio del Lago diventerà il nuovo discepolo diretto di questa Sovrana!!”


Dopo qualche istante di stupore, tutti reagirono immediatamente. Mu Huanzhi accettò di buon grado la decisione, rispondendo: “La Maestra della setta è sempre saggia.”, poi si voltò veloce come un lampo e gridò a gran voce: “Feixue!”


Al suo fianco, anche Mu Yunzhi scattò subito verso Mu Hanyi. Con un gesto della mano, spinse via tutti i discepoli nel raggio di trecento metri da lui e gli disse: “Hanyi, comincia subito!”


Gli Spiriti del Ghiaccio che vivevano nel Lago del Ghiaccio Infernale non erano affatto come tutti gli altri. Ognuno di essi era nato dall'energia glaciale del Lago e possedeva un alto livello di coscienza e un'anima quasi completa. Anche per i praticanti del mistero che studiavano soltanto le arte misteriosa del Ghiaccio sarebbe stato estremamente difficile persino non essere evitati da quegli Spiriti, figurarsi attirarli o comunicarvi.


Di conseguenza, anche se quella “prova” scelta dal Realm King in persona sembrava incredibilmente semplice, in realtà era un test globale che richiedeva un fisico adatto, un grande talento, un'ottima comprensione delle leggi del Ghiaccio e un perfetto controllo sull'Energia Misteriosa.


Più il proprio corpo era affine al potere del Ghiaccio, più se ne comprendevano facilmente le leggi, più controllo si otteneva si aveva sull'Energia Misteriosa del Ghiaccio e, quindi, più era facile non spaventare gli Spiriti del Ghiaccio. Poi, si poteva persino provare a comunicare con loro e attrarne lentamente alcuni... con un sufficiente controllo sul potere del Ghiaccio, era possibile addirittura addomesticare gli Spiriti del Ghiaccio e renderli propri compagni.


In questo tipo di prova, la forza misteriosa non era molto importante.


Ogni volta che il Realm King sceglieva un discepolo diretto, non dava importanza al suo attuale livello di forza misteriosa. Infatti, essa indicava soltanto la forza del discepolo in quel preciso momento. Ma erano il suo controllo sull'Energia Misteriosa del Ghiaccio e le sue capacità di comprensione a determinare le sue potenzialità e la velocità con cui la sua forza sarebbe cresciuta!


Ecco perché Mu Hanyi e Mu Feixue erano pubblicamente riconosciuti come i due principali candidati alla posizione di discepolo diretto del Realm King, anche se le loro forza misteriosa erano tutto sommato nella media.


In ogni caso, chi aveva un grande talento non avrebbe mai potuto avere una forza misteriosa inferiore a quella dei suoi coetanei. Infatti Mu Hanyi e Mu Feixue avevano la forza misteriosa più alta fra tutti i discepoli della loro età, in tutto il Regno della Canzone Glaciale. Dopotutto, di solito talento e forza misteriosa andavano di pari passo.


Mu Hanyi non aveva bisogno dell'ammonimento di Mu Yunzhi e il suo corpo era già stato avvolto da un bagliore blu. Dopo qualche secondo, aveva già incanalato al massimo la sua Energia Misteriosa del Ghiaccio. L'energia ricca, pura e gelida del Lago si mescolò alla sua energia spirituale, che si diffuse nella zona circostante.


Più lontano, Mu Feizue aveva gli occhi chiusi, con sul volto un'espressione tranquilla e immacolata come un loto ricoperto di neve. A un chilometro da lei, uno Spirito del Ghiaccio che stava per volare via rallentò improvvisamente. Poi, si fermò poco alla volta e dopo essere rimasto fermo a lungo volò piano verso di lei, esitando.


Ovviamente non solo Mu Hanyi e Mu Feixue stavano attirando degli Spiriti del Ghiaccio. Quasi tutti i discepoli della Sala Divina stavano facendo del loro meglio, rilasciando sia la loro Energia Misteriosa sia la loro energia spirituale... anche se sapevano di non avere molte possibilità, se fossero davvero riusciti a diventare il discepolo diretto del Realm King sarebbe stato di sicuro come ascendere al cielo con un solo passo. Perciò, volevano comunque impegnarsi al massimo.


L'acqua del Lago all'interno della Formazione Profound continuava a cadere, goccia dopo goccia, scandendo il passare del tempo. All'interno del Lago del Ghiaccio Infernale, la feroce battaglia per l'attenzione degli Spiriti del Ghiaccio era cominciata. Era incredibilmente intensa e silenziosa.


Sulla riva del Lago, Yun Che aveva completamente chiuso in sé stessa la sua coscienza. Non aveva la minima idea di cosa stesse accadendo intorno a lui, non sapeva della competizione all'interno del Lago e non aveva sentito nulla di ciò che il Realm King aveva detto poco prima.


Ora che aveva sigillato i suoi sensi, l'energia glaciale del Lago si riversava nel suo corpo decine e decine di volte più velocemente che in quello di Mu Xiaolan, seduta al suo fianco. Per effetto di quell'energia estremamente pura e densa, che conteneva leggi del Ghiaccio di altissimo livello, l'Energia Misteriosa all'interno di Yun Che circolava rapidamente, volta dopo volta, portando a ogni ciclo dei lievi cambiamenti.
                                


                                



