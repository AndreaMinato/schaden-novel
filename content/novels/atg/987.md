---
weight: 987
title: Capitolo 987 – Domande
pubDate: 2025-02-03T07:52:46.899Z
tags:
    - atg
---


<em><strong>CAPITOLO SPONSORIZZATO ringraziamo Mahesvara98!</strong>
0 Capitoli in coda, 0/10
-Schadenfreude</em>


Dei quattro grandi dei della creazione nella razza primordiale, Mo E aveva il potere della creazione, Xi Ke dell'ordine, Li Suo della vita e il Dio Malvagio degli Elementi! Il potere assoluto sugli elementi.


Le antiche divinità come l'Uccello Vermiglio, la Fenice e il Corvo Dorato erano definite le tre bestie supreme di tipo fuoco, mentre il Drago Azzurro, la Fenice di Ghiaccio e il Qilin erano le creature supreme dell'acqua. Tuttavia, riguardo alle leggi elementali, erano molto inferiori al Dio Malvagio.


La fenice non avrebbe temuto il suo fuoco, ma poteva essere ferita dalle fiamme del Corvo Dorato e dell'Uccello Vermiglio. Il Drago Azzurro poteva controllare l'acqua di tutto il mondo, ma era impossibile che non temesse il ghiaccio della fenice e del Qilin. Per quanto riguardava Yun Che, anche se il suo potere era di gran lunga inferiore al loro, non temeva né il fuoco, né il ghiaccio qualunque fosse la loro forma; questo includeva anche il fulmine.


Se fosse riuscito a trovare i semi del Dio Malvagio del vento e della terra non avrebbe dovuto temere nemmeno il loro potere.


Questo era anche il motivo per cui, anche se la  Grande Via del Budda stava avanzando così lentamente e la sua Ombra del Dio Stellare aveva raggiunto solo il quinto stadio, non aveva avuto ostacoli nel comprendere le arte misteriosa della via divina come l'Ode della Fenice, il Mondo Ardente del Corvo Dorato e il Canone di Investitura della Fenice di Ghiaccio in breve tempo.


I poteri del Dio Malvagio sugli elementi erano assoluti e probabilmente trascendevano perfino il riconoscimento delle leggi stesse. Non aveva confini e arrivava ad uno stadio innaturale che perfino gli dei trovavano incomprensibile ed indescrivibile.


Comunque attirare tutti questi spiriti solo con dell'Energia Misteriosa era semplicemente impossibile, anche se il suo potere elementale era alto in termini di leggi, il livello della sua coltivazione era troppo basso.


Tuttavia Yun Che era entrato nella via divina proprio in quel momento. Ciò che aveva rilasciato era un'ondata di Energia Misteriosa primaria e appena trasformata. Era estremamente pura e pulita e proveniva anche dal potere del Dio Malvagio. Per gli spiriti era stato come sentire l'odore dell'energia primordiale di ghiaccio. Questo li aveva fatti avvicinare istintivamente.


Questo tipo di situazione non sarebbe mai accaduta se Yun Che fosse stato al suo livello precedente, ma adesso...


Yun Che non lo sapeva. Aveva solo rilasciato la sua Energia Misteriosa per l'entusiasmo. Non sapeva nemmeno cosa stava accadendo nel Lago del Ghiaccio Infernale.


Quando aveva aperto gli occhi, aveva sentito un'atmosfera strana. Gli sguardi di tutti erano concentrati su di lui e sugli spiriti danzanti che lo circondavano come una luna, facendolo diventare il punto focale di questo mondo nonostante fosse il più debole in questo luogo.


"C-c-cosa..."


Nei vari Anziani e maestri delle sale non era rimasta più alcuna traccia della solita solennità e dignità. Le loro espressioni erano sbalordite come se avessero visto dei fantasmi in pieno giorno.


Anche con tutta la loro esperienza non capivano ancora cos'era successo.


Anche Mu Hanyi e Mu Feixue si erano alzati. Fissavano storditi i tremila spiriti che circondavano Yun Che e non riuscì a riprendersi per molto tempo.


"Cos'è accaduto?" Yun Che si alzò e poi si girò a chiedere informazioni a Mu Bingyun.


Normalmente sarebbe diventato nervoso sotto l'attenzione dei vecchi mostri della setta della Divina Fenice di Ghiaccio, ma era ancora esaltato dopo essere entrato nella via del divino, quindi anche se era rimasto sorpreso, non fu colto dal panico.


Perfino Mu Bingyun era sbalordita, mentre Mu Xiaolan era rimasta completamente stordita. Era a bocca spalancata. Mu Bingyun sospirò e disse con una calma incredibile: "La maestra della setta ha stabilito un limite di sei ore, la persona che può attirare più spiriti di ghiaccio diventerà il suo discepolo diretto e tu..."


Qualcos'altro l'aveva scioccata... Yun Che aveva usato solo due ore per entrare nella via del divino! Era un periodo di tempo così breve e si trovava anche nel pericolosissimo Lago del Ghiaccio Infernale. Non aveva mai sentito parlare di un avanzamento del genere prima d'ora.


Gli altri però non potevano prestarci attenzione. Il risultato stava per essere annunciato... O meglio, era già evidente chi aveva vinto, ma l'esito della competizione era cambiato così drasticamente negli ultimi secondi. Questo aveva stupefatto tutti gli Anziani, i maestri del palazzo e i discepoli presenti.


Mu Huanzhi, che era già pronto a fare il suo annuncio, fremette e poi alla fine disse: "C-c-cos'è successo? Cos'è accaduto esattamente al corpo di questo bambino?"


Stavano tutti pensando... <em>Chi diavolo sa cos'è successo?!</em> Erano stati attirati tutti gli spiriti del Lago del Ghiaccio Infernale. Era impossibile compiere un'impresa del genere per i vari Anziani e i maestri del palazzo, figuriamoci per i discepoli della sala divina.


Eppure era accaduto proprio sotto i loro occhi... ad un nuovo discepolo appena entrato nella via del divino che possedeva una coltivazione così bassa che non avrebbero degnato di un solo sguardo.


Era impossibile per loro credere che Yun Che avesse contato sulla sua aura di ghiaccio per attirarli. Questo perché perfino la maestra della setta non poteva farlo. Inoltre l'Energia Misteriosa di Yun Che non era nemmeno di ghiaccio, era quella che aveva rilasciato alla fine del suo avanzamento.


Il Realm King sull'enorme drago di ghiaccio era rimasto in silenzio fin dall'inizio... nemmeno lei poteva comprendere cos'era accaduto a Yun Che.


Tra tutti i presenti, le persone più agitate sicuramente erano Mu Hanyi e Mu Yunzhi. Quando Mu Yuzhi aveva visto che il suo discepolo stava per vincere, si era riempita di gioia, ma ora che era accaduto un imprevisto del genere, la sua espressione si era incupita. Poi si riprese e disse ad alta voce: "Grande Anziano, è il momento di annunciare i risultati. Il mio discepolo Hanyi ha vinto e l'hanno visto tutti con i loro occhi."


"Ma questo..."


"Ma cosa?" Mu Yunzhi gettò un'occhiata verso Yun Che. "Non avete visto che questo ragazzino è avanzato di livello un momento fa? È entrato nella via del divino, quindi ciò che ha rilasciato naturalmente era l'Energia Misteriosa primaria della via del divino. Questi spiriti naturalmente preferiscono fonti di energia pure e primordiali. Per questo si sono radunati tutti attorno a lui. Non è affatto strano! È una fortuna che non abbia rovinato il nostro grande evento dato che il risultato è stato già deciso.


Le sue parole sbalordirono tutti i presenti. Solo dopo molto tempo molti di loro iniziarono ad annuire: "Allora è così, non c'è da meravigliarsi..."


Il motivo per cui gli spiriti erano stati attirati era stato per la purezza dell'ondata di Energia Misteriosa pura che aveva rilasciato Yun Che, ma questo non sarebbe accaduto a tutti... O forse era meglio dire che nessun altro sarebbe arrivato a questo livello a parte Yun Che.


Tuttavia i presenti non potevano comprendere ciò che era successo. Di conseguenza, anche se l'argomentazione di Mu Yunzhi sembrava un po' forzata e aveva scioccato tutti, gli Anziani e i maestri del palazzo la ritennero una spiegazione plausibile. Annuirono uno dopo l'altro in approvazione... perché a parte questo non riuscivano a trovare un altro motivo.


Era impossibile per Yun Che contare solo sulla sua energia fredda per evocare gli spiriti!


"Sembra piuttosto ragionevole." Anche Mu Huanzhi annuì lentamente. Non trovando altre possibilità, qualsiasi alternativa sarebbe sembrata più ragionevole, non importava quanto fosse forzato come ragionamento. Dopotutto la prima ondata di Energia Misteriosa primordiale della via divina era davvero la più pura, quindi era plausibile che fosse un'aura apprezzata dagli spiriti...


Yun Che era stato il primo nella storia ad entrare nella via del divino nel Lego del Ghiaccio Primordiale. Non c'erano stati precedenti... dopotutto persone al di sotto del Divine Origin Realm non potevano entrare in quest'area.


"Non dovrebbe essere così semplice," Mormorò Mu Sushan, ma poi scosse la testa. "Ma questa è davvero l'unica spiegazione."


Dopo aver trovato una giustificazione, naturalmente tutti i presenti smisero di essere stupiti. Mu Hanyi tornò a sorridere. Guardò Mu Feixue, che però era tranquilla come prima. Era rimasta immobile come del ghiaccio permanente.


In seguito alla scomparsa dell'Energia Misteriosa di Yun Che, gli spiriti che volavano attorno a lui iniziarono a disperdersi velocemente. A quel punto aveva capito tutto ciò che era successo grazie alla trasmissione del suono di Mu Bingyun. Sussultò e nelle profondità del suo sguardo emerse una luce strana... particolarmente intensa.


"Coff," Mu Huanzhi si girò. Gettò un'occhiata imbarazzata verso Mu Feixue e dopo aver sospirato internamente annunciò: "Il limite di tempo stabilito dalla maestra della setta è già passato. anche se è accaduto un piccolo incidente alla fine, l'ultimo spirito è stato davvero attirato da Hanyi e tutti qui l'hanno visto con i loro occhi. Così il vincitore finale di questa gara è... Mu Hanyi!"


Tutti i discepoli rilasciarono delle grida tonanti. Queste grida entusiaste mostravano quanto fosse grande il prestigio di Mu Hanyi.


"Ahahahah," Mu Yunzhi rise di cuore, era allegra. Sporse la mano verso il suo discepolo e disse: "Ben fatto Hanyi. Non mi hai deluso, sono orgogliosa di te. Vieni e porgi ancora una volta i tuoi rispetti alla maestra della setta. Una volta che il rituale di riconoscimento sarà completo, diventerai il discepolo diretto della maestra della setta!"


"Ho sentito che l'onorabile padre di Hanyi compierà mille anni tra meno di un mese. Sarà il miglior regalo che riceverà." Commentò con un sorriso un Anziano della sala divina.


"Altro che miglior regalo, credo che questo compleanno sarà diverso da tutti gli altri." Disse il maestro del primo palazzo.


Mu Yunzhi non fu la sola a non poter contenere la gioia per la notizia. Il suo discepolo era popolare.


"Sì!" Rispose Mu Hanyi. Poi volò verso l'alto, i suoi abiti bianchi svolazzavano e atterrò accanto a Mu Yunzhi senza che una sola goccia d'acqua cadesse su di lui.


In quel momento risuonò una voce dal tempismo molto inopportuno. Era particolarmente fredda e sconvolgente in quest'atmosfera entusiasta.


Tutti gli sguardi cambiarono direzione e tutti si raggelarono.


Mu Bingyun si mosse con l'intenzione di intervenire, ma poi non lo fece.


Non aveva fermato Yun Che quando il giovane si era avvicato e aveva detto: "Avrei delle domande da chiedere al Grande Anziano."


Per un discepolo della Fenice di Ghiaccio, intervenire in una conversione tra dei membri Anziani era già estremamente scortese. Mu Yunzhi era molto contenta prima, ma queste parole stavano rovinando il suo bel momento e quindi si infuriò. Questo insieme al fatto che il giovane aveva rischiato di rovinare tutto un momento fa la fece gridare con rabbia: "Come osi? Da quando hai il diritto di parlare? Togliti di mezzo!"


Mu Bingyun fissò lo sguardo su Mu Yunzhi. Poi disse con tono piatto: "È il discepolo del mio palazzo."


Le pupille di Mu Yunzhi si rimpicciolirono. Anche la sua aura maestosa si attenuò un po'.


Mu Sushan avanzò ridacchiando: "È piuttosto comune che un discepolo faccia delle domande. Yun Che, di cos'hai bisogno?"


"Puoi continuare." Mu Huanzhi annuì lievemente. Quando aveva visto lo sguardo di Mu Bingyun, chiaramente... aveva visto che era molto protettiva del suo nuovo discepolo.


"La prima domanda che vorrei fare è," Yun Che rimase impassibile mentre parlava con un tono che non era servile, né prepotente, "Per selezionare il suo discepolo diretto, la maestra della setta ha deciso di indire una competizione. Chi avrebbe attirato più spiriti di ghiaccio entro sei ore sarebbe diventato il vincitore. La maestra della setta non ha riservato la competizione ai soli discepoli della sala divina, vero? Non ha detto che i palazzi della fenice di ghiaccio erano esclusi, no?"


"Questo... è vero." Mu Huanzhi scosse la testa.


"Seconda domanda," Yun Che poi continuò, "Prima che attirassi tutti gli spiriti, l'ultima goccia del lago che ha sistemato la maestra della setta è caduta?"


L'espressione di Mu Huanzhi cambiò e si rese conto del motivo delle domande di Yun Che. Anche tutti gli altri lo capirono. Mu Yunzhi si incupì e sogghignò: "Ragazzino, costa stai cercando di dire? Non dirmi che vuoi..."


"Sì! Voglio chiederlo!" Yun Che alzò all'improvviso la voce. "Quando il limite di tempo di sei ore della maestra della setta è terminato, avevo tremila spiriti accanto a me e Mu Hanyi non ne aveva nessuno. L'hanno visto tutti! Ma avete annunciato che era Mu Hanyi il vincitore... Vorrei chiedere, come può avere senso?!"
                                


                                



