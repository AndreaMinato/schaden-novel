---
weight: 9900
title: Capitolo 990 – Dea del Lago Celeste (1)
pubDate: 2025-02-03T07:52:46.899Z
tags:
    - atg
---


<em><strong>CAPITOLO SPONSORIZZATO ringraziamo Angelo!</strong>
Capitoli in coda 1, 0/10
-Schadenfreude</em>


Mu Huanzhi condusse Yun Che e Mu Hanyi sopra il centro del lago. Sporse le mani e le premette sulle loro fronti. Quando le ritrasse, erano apparsi due cristalli color blu in ognuno dei suoi palmi.


I cristalli erano fusi con la forza dell'anima di Yun Che e Mu Hanyi!


Mu Huanzhi si girò e fece un cenno. Incastonò i due cristalli in un enorme schermo blu apparso di fronte a lui. Erano stati posizionati l'uno al lato opposto dell'altro.


"Questi sono i cristalli spirituali collegati con le vostre anime. Lo stato del vostro spirito e la profondità che avete raggiunto dipenderà tutta da ciò che verrà mostrato da questa formazione."


Mu Huanzhi arretrò: "Chi di voi andrà per primo?"


Questa era una prova importante che avrebbe deciso chi sarebbe diventato il discepolo diretto della maestra della setta. A parte i tre, tutti gli altri rimasero sulle sponde del lago. Nessuno si avvicinò a guardare.


Questo perché per loro non era nemmeno una competizione; era semplicemente la dimostrazione di Mu Hanyi. Non avevano nemmeno bisogno di vedere quale sarebbe stato il risultato. L'unico aspetto interessante per loro era a che punto sarebbe arrivato Mu Hanyi.


Mu Hanyi disse con modestia: "Fratello minore Yun Che, può andare per primo."


Yun Che rifiutò senza la minima esitazione: "Dato che devo solo raggiungere il venti per cento del suo punteggio, devo usarla come riferimento. In tal caso il fratello maggiore Hanyi dovrebbe andare per primo."


"Hanyi, vai per primo." Disse Mu Huanzhi. Agli occhi di tutti, Yun Che ovviamente non avrebbe osato... era impossibile per lui farlo.


"Sì."


Mu Hanyi ubbidì rispettosamente. Fece un passo avanti e inspirò lentamente per molto tempo. Mentre lo faceva, chiuse gli occhi e un lieve strato di luce blu brillò attorno al suo corpo, addensandosi velocemente.


Il Lago del Ghiaccio Infernale era ancora spaventosamente silenzioso. Gli sguardi di tutti erano concentrati su Mu Hanyi e occasionalmente scoccavano occhiate piena di compassione verso Yun Che.


La luce blu sul corpo di Mu Hayi era diventata estremamente densa, assumendo la forma di uno splendido anello lucente. Fu in quel momento che aprì all'improvviso gli occhi e scese velocemente in acqua.


Sullo schermo lucente, il cristallo spirituale di Mu Hanyi luccicò, emettendo un bagliore crescente...


Dieci piedi...


Trenta piedi...


Cinquanta piedi...


Cento piedi!


Era veloce, come se stesse attraversando dell'acqua normale. In un batter d'occhio era già arrivato a cento piedi di profondità.


"V-veloce!"


Anche se erano sicuri che Mu Hanyi sarebbe stato sbalorditivo, i discepoli che avevano sperimentato personalmente le acque del lago spalancarono gli occhi con stupore.


Cento piedi di gelo non l'avevano influenzato affatto!


Centocinquanta piedi...


Duecento piedi...


Trecento piedi...


Tutti i discepoli erano esterrefatti. Quando raggiunse trecento piedi, Mu Hanyi rallentò, ma solo di un po', sorprendendoli ancora di più.


Mu Huanzhi continuò ad annuire mentre guardava lo schermo lucente. Anche se Mu Hanyi aveva sconfitto sua nipote, non poté non apprezzare le sue capacità.


Yun Che chiuse gentilmente gli occhi, non guardò nemmeno lo schermo. Era impassibile e sembrava assorto.


Sulla sponda del lago, anche Mu Bingyun aveva chiuso gli occhi. La sua Energia Misteriosa portò la sua voce che viaggiò nel cielo in lontananza.


"Sorella, non puoi esserti arrabbiata per questo. Cos'è successo esattamente? Hai davvero intenzione di uccidere Yun Che?"


Mu Bingyun era la sola persona al mondo che la capiva.


"Umpf! Ti ha salvato la vita, quindi ovviamente non lo ucciderò, ma mi sono arrabbiata davvero."


Una voce tonante rispose nella mente di Mu Bingyun. Queste parole la fecero rilassare un po', ma poi divenne perplessa: "Allora cosa ti ha fatto arrabbiare esattamente?"


"Questo ragazzino è pieno di difetti. Ha rivelato l'Ombra del Dio Stellare e poi ha mostrato l'eredità del Dio Malvagio. Se l'avesse scoperto qualcun altro e non io, sarebbe morto una miriade di volte. Anche il pianeta in cui è nato sarebbe andato incontro ad una calamità, eppure lui stesso non sa nulla di tutto questo. Ha perfino mostrato presunzione ed arroganza di fronte a qualcuno che non può permettersi assolutamente di provocare. Questa insolenza eccessiva è semplicemente troppo stupida. Crede davvero di essere ancora nei reami inferiori?! Come potevo non arrabbiarmi?"


Mu Bingyun cambiò espressione e alzò la testa: "Eredità... del Dio Malvagio? Sorella, cosa intendi dire?"


Il Dio Malvagio... un supremo dio dell'era primordiale che possedeva il potere divino più alto. Uno dei più formidabili dei impareggiabili. La sua eredità...


Mu Bingyun capì e le sue palpebre fremettero: "Che sia..."


"Non c'è bisogno di chiedere altro, continua ad osservare." La rabbia nel tono del Realm King deve ancora dissiparsi: "Umpf, è stato fortunato ad incontrare me. Altrimenti non avrebbe saputo nemmeno il motivo della sua morte. Questa può essere considerata... la sua prima lezione!"


Mu Bingyun si agitò ed ebbe difficoltà a calmarsi. L'eredità del Dio Malvagio... nel Regno degli Dei non c'era mai stata un'eredità di questo livello. Per quanto riguarda le note sul Dio Malvagio, menzionavano che era chiamato il Dio degli Elementi.


Per quanto riguarda le recenti dicerie sul "Dio Malvagio", otto anni fa... Sembrava che la Dea Stellare del Massacro avesse ottenuto qualche tipo di potere del Dio Malvagio...


Ombra del Dio Stellare... Dea Stellare del Massacro... potere del Dio Malvagio... Yun Che... Stella Polo Blu... Veleno Ammazza Dei... Perla del Veleno Celeste... otto anni... uno strano talento innato... apprendere il canone di investitura della fenice di ghiaccio senza avere il sangue della fenice di ghiaccio... possedere il potere divino del fuoco e del ghiaccio contemporaneamente...


Così era...


Non c'era da meravigliarsi... non c'era da meravigliarsi...


"Significa che lo... accetterai davvero come discepolo? Dovresti sapere che non rimarrà nel Regno della Canzone Glaciale per molto tempo."


"..." Mu Bingyun non ricevette risposta alla sua domanda.


La luce profound dello schermo continuò ad aumentare rapidamente, suscitando delle grida sorprese.


Cinquecento piedi...


Seicento piedi...


Settecento piedi...


Ottocento piedi!!


Una volta che la proiezione raggiunse ottocento piedi, risuonarono delle grida. I discepoli che prima erano seduti, si alzarono e fissarono lo schermo con espressioni stupite.


Ottocento piedi. Questo genere di distanza poteva essere coperta all'istante dai praticanti della via del divino. Tuttavia questa profondità era... terrificante nel Lago del Ghiaccio Infernale!


Anche se sul posto c'erano i migliori discepoli della setta, non era esagerato dire che metà di loro sarebbero morti sicuramente se avessero toccato l'energia fredda di quella profondità.


Eppure Mu Hanyi continuò a sprofondare senza dare segno di fermarsi.


Ottocentoventi piedi...


Ottocentocinquanta piedi...


Ottocentoottanta piedi...


Novecento piedi!!


Tutti i discepoli trattennero il respiro mentre fissavano ad occhi spalancati la cifra. Anche i vari Anziani e i maestri del palazzo mostrarono un profondo shock. Solo Mu Yunzhi stava sorridendo... perché sapeva che non era il limite di Mu Hanyi.


A questo punto Mu Hanyi rallentò, ma continuò a scendere.


Novecentoventi piedi...


Novecentoquaranta piedi...


Novecentocinquanta piedi...


Ad ogni piede, la sua velocità sarebbe diminuita, ma non si sarebbe mai fermato. Tutti gli occhi erano fissi sullo schermo... stavano assistendo ad un momento importante! Ogni istante dopo i novecento piedi era un evento straordinario nella storia della setta!


Novecentosettanta piedi...


Novecentoottanta piedi...


Novecentonovanta piedi!!


Ora Mu Hanyi stava scendendo con un ritmo estremamente lento. Ogni pollice che percorreva sembrava un abisso insormontabile. Anche la folla si emozionò insieme a lui. Fissarono tutti ad occhi spalancati, temendo di perdersi anche un solo momento.


Mille piedi!!


Lo shock stavolta fu intenso come un martello che impattò sugli spiriti di tutti i presenti. Perfino Mu Huanzhi che era il più vicino allo schermo, rimase stordito per molto tempo.


Mu Hanyi alla fine arrivò al suo limite. Rimase a mille piedi di profondità per metà secondo prima di iniziare a tornare su. La sua ascesa fu estremamente lenta. Sullo schermo, la luce del cristallo spirituale di Mu Hanyi iniziò ad agitarsi.


"Presto, vada a salvare Hanyi!" Gridò Mu Yunzhi con urgenza.


Mu Huanzhi non aveva bisogno del suo avvertimento, si era già mosso veloce come un fulmine. Una sconfinata Energia Misteriosa impattò direttamente nell'acqua e avvolse Mu Hanyi per poi riportarlo velocemente su.


Una volta che le acque si separarono, Mu Hanyi fu lanciata lontano e il giovane atterrò sulle sponde del lago. Il suo viso era pallido, la sua aura era debole e il suo corpo tremava violentemente, ma si costrinse a rialzarsi e a porgere i suoi saluti a Mu Huanzhi: "Ringrazio... il Grande Anziano per avermi salvato la vita."


Mu Huanzhi si avvicinò immediatamente e posò una mano sulla sua schiena, aiutandolo a disperdere l'energia fredda.


"Ahahah," Mu Huanzi rise di cuore. "Come previsto dal discepolo più sbalorditivo di questa generazione... uno di loro intendo. Hai davvero raggiunto mille piedi di profondità. Se ripenso alla nostra generazione, tra quelli abbastanza fortunati da entrare nel lago, nessuno al di sotto dei sessant'anni è riuscito a raggiungere mille piedi. È un evento assolutamente gioioso!"


"Fratello maggiore Hanyi, congratulazioni."


"Hanyi è più che adatto al ruolo di discepolo diretto."


Mu Hanyi ovviamente aveva fatto del suo meglio per mostrare le proprie capacità di fronte al Realm King. E l'aveva fatto in modo spettacolare. Il suo talento innato era alto, la sua costituzione era ottima e i suoi risultati nelle leggi del ghiaccio erano sbalorditivi. Aveva sbalordito profondamente tutti i presenti.


Molti Anziani guardarono Mu Huanzhi con invidia.


"Non distrarti, impegnati a disperdere l'energia fredda prima. Dopo un po' dovrai di nuovo porgere i tuoi rispetti alla maestra della setta e non dovrai mostrare la minima scortesia." Mu Yunzhi non esitò a mobilitare tutta la sua Energia Misteriosa nel suo corpo per permettergli di riprendersi in breve tempo.


"Sì maestra." Mu Hanyi chiuse gli occhi, reprimendo l'entusiasmo che provava. Iniziò ad impegnarsi ad espellere il freddo e stava già pensando a cosa dire quando avrebbe porto i suoi rispetti alla maestra della setta.


L'attenzione di tutti era concentrata su Mu Hanyi. Era come se Yun Che fosse stato dimenticato nonostante fosse ancora al centro del lago.


"Yun Che, è il tuo turno." Disse Mu Huanzhi. Questo ricordò a tutti che c'era un'altra persona in questa "competizione".


"Mu Hanyi è sceso fino a mille piedi. Devi solo raggiungere il venti per cento, quindi basteranno duecento piedi."


Quando Mu Huanzhi finì di dire queste parole, dalle sponde del lago risuonarono delle risatine. Duecento piedi? Che scherzo, probabilmente si fermerà a sette piedi!


Questo perché sette piedi erano più o meno la sua altezza Yun Che.


Sapevano tutti che una volta che fosse entrato nel Lago del Ghiaccio Infernale, la sua Energia Misteriosa si sarebbe congelata all'istante e poi non sarebbe più riuscito a muoversi.


Yun Che fece un passo avanti. Senza dire una parola o incanalare Energia Misteriosa, si tuffò nel lago.


Da questa mossa, tutti intuirono che doveva essersi arreso. Allo stesso tempo, Mu Huanzhi sporse una mano, preparandosi a salvarlo prima che venisse congelato... dopotutto aveva irritato la maestra della setta. Anche se era spacciato, la sua morte doveva essere decisa dalla maestra della setta.


Tuttavia, una volta che sporse una mano, la sua espressione si irrigidì.


Quando cadde nell'acqua, Yun Che non si congelò come aveva previsto. Invece scese più lentamente di Mu Hanyi, ma al tempo stesso con un ritmo abbastanza veloce.
                                


                                



