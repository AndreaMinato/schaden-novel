---
weight: 991
title: Capitolo 991 – Dea del Lago Celeste (2)
pubDate: 2025-02-03T07:52:46.900Z
tags:
    - atg
---


<em><strong>Capitolo Sponsorizzato!!</strong> Grazie mille Angelo! 3 in coda, 0/10 donazione</em>


<em>-Alstor</em>






Dieci piedi...


Venti piedi...


Trenta piedi...


Sotto gli occhi spalancati di tutti, Yun Che scese immediatamente a trenta metri sotto la superficie, con una velocità costante.


All'interno del Lago, Yun Che chiuse gli occhi. Quell'energia glaciale incredibilmente intensa lo fece sentire a suo agio e riposato. Distese le braccia, concentrandosi avidamente sugli innumerevoli rivoli e correnti di energia che penetravano nel suo corpo, lasciandosi affondare a peso morto. Era così tranquillo da volersi quasi addormentare in quel preciso istante.


Come si aspettava, si sentiva come quando si era immerso nel Mare della Morte nel Regno Demoniaco Illusorio. L'unica differenza era che avvertiva un'energia un po' più intensa intorno a sé.


Dopotutto, il potere contenuto nel Lago del Ghiaccio Infernale era di gran lunga superiore a quello del Mare della Morte.


E man mano che la profondità aumentava, anche l'energia glaciale diventava sempre più intensa.


Per tutti gli altri, l'energia glaciale del Lago era un incubo. Tuttavia, quel genere di ambiente permeato da leggi elementari fra le più elevate dell'universo era perfetto per la Grande Via del Budda. Per Yun Che, quello era un paradiso.


In luoghi come quello, la sua forza misteriosa cresceva rapidamente senza che lui dovesse fare nulla!


Mentre si rilassava, senza accorgersene aveva già raggiunto i cinquanta piedi di profondità. Questo valore comparve anche sullo schermo di luce, facendo restare a bocca aperta molte persone.


La strana atmosfera e i particolari rumori intorno a Mu Hanyi, che al momento stava disperdendo l'energia glaciale rimasta nel suo corpo, lo spinsero ad aprire gli occhi. Con un solo sguardo, vide sullo schermo di luce che la profondità raggiunta da Yun Che era già di cinquanta piedi.


Anche se stava scendendo molto lentamente e c'era ancora una differenza enorme fra il punto in cui si trovava e i mille piedi di profondità raggiunti da Mu Hanyi, quel risultato aveva già infranto completamente le previsioni di tutti.


“Co-cosa sta succedendo? Non è possibile!” molti discepoli della setta si guardarono a vicenda, increduli.


Sebbene fossero già scioccati, Yun Che continuò a scendere costantemente...


Sessanta piedi...


Ottanta piedi...


Cento piedi!


“Questo...” anche i vari Anziani e Maestri di Palazzo cominciarono a fissarsi l'un l'altro.


Mu Bingyun fissò attentamente lo schermo di luce per tutto il tempo. Se non fosse stato per la trasmissione sonora che aveva ricevuto poco prima da sua sorella, anche lei sarebbe rimasta senza parole. Eppure, anche se sapeva cosa stava per succedere fece molta fatica a restare calma.


Centoventi piedi...


Centoquaranta piedi...


A questo punto, l'espressione di Mu Hanyi si fece agitata. La sua aura, che era appena riuscito a stabilizzare, iniziò a tremare disordinatamente. Sia lui che Mu Yunzhi, al suo fianco, erano così immensamente scioccati che iniziarono a sentirsi male.


Centocinquanta piedi... a questo punto, finalmente Yun Che si fermò.


Il cristallo sullo schermo di luce si fermò, facendo inspirare a fondo e con trepidazione Mu Hanyi; era già ricoperto di sudore freddo dalla testa ai piedi.


Nessuno avrebbe mai immaginato che Yun Che, che aveva appena intrapreso la Via Divina e che prima non aveva osato neppure sfiorare l'acqua del Lago, avrebbe raggiunto una tale profondità... lo stupore e l'incredulità causati da quella scena non erano inferiori a quelli che tutti avevano provato vedendo Mu Hanyi raggiungere i mille piedi.


Con una forza misteriosa al primo livello del Divine Origin Realm, era davvero riuscito a immergersi fino a quella profondità. Il suo talento innato, la sua affinità al Ghiaccio e la sua comprensione delle leggi elementari erano... davvero così straordinari?


Yun Che in effetti si era fermato, all'interno del Lago. Ma non perché non riuscisse a scendere ulteriormente. A dire il vero, stava esitando soltanto perché non sapeva a che profondità si trovasse in quel momento.


Più scendeva, più l'energia glaciale si faceva intensa, ma grazie al Seme dell'Acqua del Dio Malvagio non sarebbe comunque stata in grado di ferire Yun Che. Anzi, avrebbe potuto assorbire ancora più energia... Quindi, se avesse raggiunto il fondo del lago, il punto più pericoloso e mortale...


Forse non avrebbe dovuto coltivare la sua forza misteriosa... che potesse davvero raggiungere il Divine Tribulation Realm prima dell'Assemblea Profound God sfruttando soltanto quell'energia gelida estremamente intensa!?


A meno che...


Yun Che esitò ancora per qualche secondo, ma alla fine strinse i denti con decisione e all'improvviso scese in picchiata.


Clang!!


La luce blu sullo schermo di luce, che era rimasta ferma per parecchio tempo, improvvisamente scattò verso l'alto, salendo alla velocità della luce. In un istante, passò da centocinquanta piedi a trecento piedi... e subito dopo, era già a cinquecento piedi!


Mu Huanzhi, i piedi di fronte allo schermo, si sentì come se qualcuno lo avesse colpito alla testa con un pesante martello. Barcollò dallo stupore, con la pelle d'oca per tutto il corpo.


La riva del lago venne avvolta da un'esplosione di grida fragorose. Parecchie mandibole caddero violentemente a terra e gli occhi dei presenti quasi schizzarono fuori dalle loro orbite, alla stessa velocità con cui la luce saliva.


Mu Hanyi, che fino ad allora era rimasto seduto per terra, si alzò in piedi di scatto come se fosse stato fulminato. Impallidì visibilmente e il suo sguardo si perse nel vuoto... si sentiva come se fosse stato improvvisamente trascinato all'interno di un sogno surreale e assurdo.


Yun Che continuò a scendere in picchiata e anziché rallentare, al contrario accelerò ulteriormente, diventando sempre più veloce...


Settecento piedi!


Mille piedi!


Prima ancora che i presenti si riprendessero dallo shock causato dall'improvviso scatto della luce, Yun Che aveva già raggiunto i mille piedi di profondità e subito dopo continuò a scendere, superando subito il già straordinario risultato di Mu Hanyi.


Duemila piedi...


Quattromila piedi...


Settemila piedi...


Diecimila piedi!!!


Un raggio di Energia Misteriosa blu scattò improvvisamente verso il basso da sopra il drago di ghiaccio, colpendo lo schermo di luce e riducendolo istantaneamente in una miriade di frammenti azzurri. Soltanto i due cristalli fluttuanti rimasero intatti, continuando a emettere un debole bagliore.


Il Lago del Ghiaccio Infernale venne di nuovo avvolto dal silenzio. Era come se tutti fossero stati rapiti da un'illusione. Mu Huanzhi si voltò. Aveva ancora le pupille contratte dallo shock e disse, con la voce piuttosto tremante: “Maestra della setta, q-q-questo...”


“Il vincitore è già stato deciso. Non serve continuare a guardare.” commentò freddamente il Realm King del Regno della Canzone Glaciale. La sua potenza soverchiante, che penetrò nell'anima di tutti i presenti, fece capire loro che non si trattava di un sogno ma della realtà.


Mu Hanyi tornò a sedersi per terra, pallido come uno spettro e con le labbra tremanti, sentendosi perso per parecchio tempo. Se fosse stato sconfitto subito da Mu Feixue, non si sarebbe sentito così. In effetti, sarebbe riuscito a restare piuttosto calmo... ma ora, si sentiva come se dal paradiso fosse caduto all'inferno. Era tutto così irreale da essere crudele.


Mu Yunzhi, in piedi accanto a lui, sembrava pietrificata. Proprio come Mu Hanyi, era pallida e tremava così tanto che non riuscì a smettere per vari secondi. Non riusciva a dire nulla.


“M-ma...” Mu Huanzhi avrebbe voluto dire qualcosa, ma non sembrava averne il coraggio.


“Ma cosa!?” la voce del Realm King divenne improvvisamente assordante, facendo rabbrividire tutti dal terrore: “Il risultato di questa ulteriore prova è chiaro. Yun Che ha già battuto Mu Hanyi, quindi verrà perdonato per le sue offese e potrà diventare il discepolo diretto di questa Sovrana. Fra sette giorni, tutto la setta si radunerà nella Sala Divina per la cerimonia della sua nomina ufficiale!”


“Huanzhi, avrai tu il compito di organizzare tutto e non sarà tollerato il minimo errore!”


Prima ancora che qualcuno potesse riprendersi dallo stupore, razionalizzare e accettare quello che era successo, il Realm King aveva già annunciato direttamente la sua decisione. Mu Huanzhi rimase senza fiato per qualche secondo, poi rispose frettolosamente: “Sì, d'accordo.”


“Bingyun, per i prossimi giorni lascia che Yun Che continui a soggiornare nel Trentaseiesimo Palazzo della Fenice di Ghiaccio.”


“Va bene.” rispose gentilmente Mu Bingyun. Alle sue spalle, Mu Xiaolan già da parecchio era così incredula da essere immobile come un pezzo di legno.


Non appena Mu Bingyun rispose, nelle sue orecchie risuonò una voce arrabbiata... e anche profondamente rancorosa: “Questo moccioso, ha appena ricevuto una dura lezione eppure continua a comportarsi così impulsivamente. Voglio davvero ucciderlo a schiaffi!”


Mu Bingyun sorrise lievemente e rispose con un'altra trasmissione sonora: “Se fosse facile cambiare la propria natura, non sarebbe la propria natura. 'Dio Malvagio' è un nome che indica un Dio ribelle e senza restrizioni. Se ha davvero ereditato il potere del Dio Malvagio, il suo carattere potrebbe esserne stato influenzato.”


“Lascia perdere, dato che così ha voluto il destino, rispetterò il volere dei Cieli e lo accetterò come mio discepolo. Mi chiedo solo... se il suo potere e la sua personalità saranno una benedizione o una calamità per il nostro Regno della Canzone Glaciale.”


L'intero Lago del Ghiaccio Infernale era avvolto da un'atmosfera di stupore, eppure colui che ne era stato la causa si trovava ancora nel Lago. A quel punto, Mu Yunzhi si fece improvvisamente avanti e disse, tremando: “Maestra della setta, Yunzhi vorrebbe dire una cosa... il fatto che Yun Che abbia battuto Mu Hanyi è semplicemente troppo... troppo strano. E poi...”


Nessuno aveva mai osato opporsi a una decisione del Realm King. Per riuscire a pronunciare quelle frasi, Mu Yunzhi aveva dovuto fare appello a tutto il coraggio che aveva mai avuto in vita sua: “L'Assemblea Profound God è fra due anni. Se Hanyi diventasse il suo discepolo diretto e ricevesse i suoi insegnamenti, Maestra della setta, sicuramente porterebbe gloria al Regno della Canzone Glaciale. Yun Che invece... la sua forza misteriosa è troppo bassa. Non solo non potrà qualificarsi all'Assemblea Profound God, quando sarà il momento, temo che... temo che potrebbe anche attirare molte critiche da altri Reami Stellari...”


Dopo aver finito di parlare, Mu Yunzhi era ricoperta di sudore e stava per svenire dalla paura. Stava praticamente rischiando la sua vita con quell'ultimo azzardo.


“Oh? Intendi forse dire che secondo te questa Sovrana ha preso una decisione stupida?”


Il tono del Realm King era del tutto indifferente, senza la minima traccia di rabbia, eppure la sua risposta terrorizzò Mu Yunzhi al punto da farla cadere in ginocchio. Poi, rispose tremando senza sosta: “No... Yunzhi non oserebbe mai... Yunzhi ha parlato troppo, mi perdoni Maestra della setta.”


“Allora non c'è nessun problema.” disse con freddezza il Realm King. La folla tratteneva il fiato ogni volta che parlava, temendo che anche il rumore di un solo respiro potesse farla infuriare: “Stavo quasi per pensare che ti fossi stancata di vivere!”


Mu Yunzhi barcollò, quasi come se stesse per accasciarsi a terra. Tutti abbassarono subito lo sguardo, senza il coraggio di fare il minimo rumore.


“Dal momento che il risultato è stato annunciato, ora questo raduno al Lago del Ghiaccio Infernale dovrebbe concludersi.”


Un ordine assordante e soverchiante scese dal cielo con una potenza celestiale: “Fengshu, Sushan, voi due aspettate fuori dal Lago del Ghiaccio Infernale. Finché non riceverete l'ordine di questa Sovrana, non avrete il permesso di andarvene. Tutti gli altri se ne vadano. Nessun altro ha il permesso di restare.”


“Inoltre, nessuno dovrà dire nulla riguardo al fatto che questa Sovrana ha un nuovo discepolo. La notizia sarà annunciata durante la cerimonia ufficiale che si terrà fra una settimana.”


Sia Mu Fengshu che Mu Sushan avevano espressioni scioccate. Venivano convocati raramente dal Realm King, forse soltanto una volta ogni centinaia e centinaia di anni, eppure ora aveva chiaramente ordinato a entrambi di aspettare fuori dal Lago...


Che si trattasse di una questione di grande importanza per la Sala Glaciale?


Terrorizzati, i due ovviamente non osarono fare domande e annuirono, per poi chinare il capo.


Nel mezzo del silenzio, quell'incontro i cui sviluppi erano stati completamente inaspettati si concluse. I discepoli della Sala Divina e del Palazzo della Fenice di Ghiaccio se ne andarono ordinatamente dal Lago, guidati dai loro Anziani e Maestri di Palazzo.


La barriera del Lago del Ghiaccio Infernale si chiuse lentamente, con solo Mu Fengshu e Mu Sushan fermi al suo esterno, trepidanti.


Il Realm King del Regno della Canzone Glaciale rimase nel cielo sopra il Lago, senza andarsene. Rimase a guardare in silenzio la superficie del Lago. Nessuno poteva sapere cosa stesse pensando quella donna così potente e spietata.


Sotto la superficie del Lago del Ghiaccio Infernale...


Quindicimila piedi...


Ventimila piedi...


Trentamila piedi...


Quarantamila piedi...


Cinquantamila piedi!!


Una luce blu cristallina comparve improvvisamente nel mezzo di quel mondo subacqueo, che avrebbe dovuto essere totalmente buio. Yun Che sobbalzò subito. Poi, si ricompose rapidamente e si avvicinò per controllare... a meno di mille piedi sotto di lui, c'era inaspettatamente la sagoma di uno strano arco di luce blu dalla forma piuttosto strana.


Questa è...


La Vena di Energia Glaciale!!


La Vena di Energia Glaciale che secondo Mu Bingyun si trova sul fondo del Lago!!


Ho davvero già raggiunto il fondo del Lago!!


Yun Che rallentò immediatamente.


Si trovava a cinquantamila piedi di profondità nel Lago del Ghiaccio Infernale, eppure quasi miracolosamente non avvertiva affatto la pressione dell'acqua. L'energia glaciale in quel luogo era così spaventosa da non poter più essere descritta con le parole “intensa” e “letale”. Dopotutto, quella Vena di Energia che non sembrava più lunga di un chilometro era ciò che rendeva così gelido l'intero Lago.


L'energia glaciale fluiva dentro il suo corpo come un fiume in piena. La velocità con cui le Vene Misterioses del Dio Malvagio e il potere del Dio dell'Ira assorbivano l'energia naturale era al limite. Già quando aveva raggiunto i cinquemila piedi di profondità, la velocità di assorbimento dell'energia era arrivata al massimo. Man mano che Yun Che scendeva, essa era rimasta costante, senza mai cambiare.


“Qui sotto, anche se non facessi nulla, in un anno otterrei risultati maggiori di quelli che altre persone raggiungerebbero in dieci anni di duro allenamento. È solo che...” Yun Che sospirò: “Anche così sarebbe impossibile raggiungere il Divine Tribulation Realm in soli due anni.”


L'unica persona che avrebbe potuto trovare una soluzione... era il Realm King del Regno della Canzone Glaciale, che aveva già raggiunto lo spaventoso Divine Master Realm.


Quando gli venne in mente, Yun Che decise di andarsene e si preparò a tornare in superficie. Ma poi, proprio in quel momento vide con la coda dell'occhio uno strano e improvviso lampo di luce.


Cos'è quella... Yun Che si fermò subito e il suo sguardo si spostò verso la fonte del bagliore.
                                


                                



