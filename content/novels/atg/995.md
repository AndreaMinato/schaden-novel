---
weight: 9950
title: Capitolo 995 – Spietato Massacro
pubDate: 2025-02-03T07:52:46.900Z
tags:
    - atg
---


<em><strong>CAPITOLO SPONSORIZZATO ringraziamo Filippo!</strong>
Capitoli in coda 2, 0/10
-Schadenfreude</em>


"Nei reami inferiori non ci sono note riguardo gli dei primordiali, quindi puoi fare come vuoi lì, ma questo è il Regno degli Dei! Il posto dove risiedevano gli dei primordiali! Ci sono tracce di innumerevoli Dei qui, insieme a eredità, note, leggende e anche dei ricordi!"


"Sei venuto nel Regno degli Dei senza sapere nulla, eppure osi comportarti senza ritegno solo per mostrare quanto sei intransigente e senza saperlo hai rivelato il tuo punto debole. Non hai esitato ad usare l'Ombra del Dio Stellare sia nello scontro con Li Mingcheng e Ji Hanfeng, sia di fronte a Mu Yizhou!"


"Fortunatamente la sola persona che l'ha riconosciuto era Mu Bingyun, una persona che non ti avrebbe mai fatto del male. Se l'avesse scoperto qualcun altro, nella peggiore dell'eventualità... innumerevoli persone penserebbero ad ogni modo per rubare il tuo potere del Dio Malvagio, dopotutto è un'eredità del dio della creazione mai vista! Allora la punizione più lieve che subiresti sarebbe una morte tragica e implicheresti perfino il pianeta da cui provieni!"


Quando aveva combattuto contro Li Mingcheng e Ji Hanfeng in effetti aveva davvero usato l'Ombra del Dio Stellare molte volte. Allora Mu Bingyun era rimasta ad osservarlo in segreto. Anche se l'aveva trovato un po' familiare, non l'aveva riconosciuta allora... ma dopo che Yun Che aveva preso Liu Hang usando una tecnica di movimento, aveva capito che era l'Ombra del Dio Stellare.


Il Realm King della Canzone Glaciale sapeva da tempo che Yun Che voleva vedere la Dea Stellare del Massacro, quindi, anche se non avesse mostrato l'Ombra del Dio Stellare, sarebbe riuscita a capire ogni cosa basandosi sui poteri elementali anormali di Yun Che e sul suo desiderio trovarla. Tuttavia... lo poteva intuire perché sapeva che Yun Che e la Dea Stellare del Massacro avevano qualche rapporto tra di loro. Se l'Ombra del Dio Stellare fosse stata riconosciuta da qualcun altro, anche se non avesse pensato all'eredità del Dio Malvagio, le conseguenze sarebbero state comunque gravi.


Quindi doveva dare a Yun Che l'avvertimento più freddo e severo.


E in effetti Yun Che era già fradicio di sudore.


Nella Stella Polo Blu era impareggiabile e quindi non doveva preoccuparsi delle sue azioni. Anche se era rimasto nel Regno della Canzone Glaciale per più di tre mesi, aveva trascorso gran parte del suo tempo nella sua stanza di coltivazione. Le volte che era entrato in contatto con gli altri ammontavano solo a pochi giorni e senza dubbio aveva mostrato l'insolenza che aveva nella Stella Polo Blu... un'insolenza considerevole.


La sua comprensione del Regno degli Dei era così superficiale da poter essere considerata inesistente.


Lo aveva quasi messo in pericolo senza che se ne accorgesse.


Questa secchiata d'acqua fredda raggelò Yun Che.


In passato le persone che avevano osato rimproverarlo erano Jasmine e la piccola Imperatrice Demoniaca. Anche se il Realm King della Canzone Glaciale l'aveva biasimato spietatamente, Yun Che non si arrabbiò minimamente. Anche il risentimento che aveva provato nei suoi confronti era scomparso, invece sentì gratitudine e rispetto.


Questo perché non l'aveva solo risvegliato spietatamente... ma non aveva nemmeno intenzione di rubargli l'eredità del Dio Malvagio. Altrimenti non avrebbe dovuto sprecare tempo a spiegargli tutto questo.


La sua aura era incredibilmente spaventosa, la sua soppressione era così forte che poteva respirare a stento. Si diceva che fosse davvero spietata e uccidesse senza battere ciglio... ma non era minimamente sinistra. Per il Regno degli Dei, un'eredità di un dio della creazione avrebbe senza dubbio creato un'attrazione incredibile. L'aveva scoperta solo lei... eppure non aveva intenzione di sottrargliela.


Yun Che porse i suoi rispetti: "La ringrazio per il risveglio... so di aver sbagliato."


"Sai di aver sbagliato? Umpf!" Il Realm King sbuffò gelidamente. "Sarà meglio che tu lo sappia! Non devi nascondere la tua forza misteriosa e i tuoi poteri elementali, ma non puoi assolutamente usare l'Ombra del Dio Stellare nel Regno degli Dei!"


"Sì." Yun Che annuì. Dopo quel duro avvertimento, non avrebbe osato farlo nemmeno se lei glielo avesse permesso.


Solo che l'Ombra del Dio Stellare era una mossa che poteva compensare di molto lo svantaggio nell'usare uno spadone. Se non avesse avuto l'Ombra del Dio Stellare, sarebbe stato penalizzato mentre usava la Spada Colpo Celeste Nemesi dei Diavoli in battaglia.


La donna sembrò capire all'istante i pensieri di Yun Che. Disse con sdegno: "Non devi pensare che sia un peccato. Il Riflesso Distruttore della Luna del mio regno della Canzone Glaciale è impareggiabile. Cos'è una mera Ombra del Dio Stellare al confronto? Anche se nessuno nell'intero setta è in grado di coltivarlo oltre a me, dato che sei riuscito ad apprendere con successo l'Ombra del Dio Stellare, non c'è motivo per cui tu non potrai coltivare il Riflesso Distruttore della Luna!"


"..." Yun Che disse lentamente: "Significa... che è disposta ad accettarmi come discepolo diretto?"


"Se non fosse così, credi che saresti potuto sopravvivere?" Il Realm King disse freddamente. "Ma non devi sottoporti al rito ora perché non ne sei ancora degno! La cerimonia di riconoscimento avverrà tra sette giorni. In questo periodo rimani nel tuo palazzo della fenice di ghiaccio e non andare da nessuna parte. Usa questi giorni per capire bene la tua posizione e la tua identità nel Regno degli Dei, e anche il motivo per cui sei venuto qui! Devi capire che tipo di talento è degno di essere intransigente e ha il diritto di parlare di giustizia! E rifletti su cosa devi fare per sopravvivere un po' di più!"


"Accetto raramente discepoli, quindi se tu morissi giovane a causa della tua stupidità, non mi farebbe perdere la faccia?!"


Yun Che fece un altro respiro profondo e disse: "Sì... ringrazio la maestra della setta per le sue istruzioni."


"Puoi andare. Mu Fengshu e Mu Sushan sono ancora fuori. Dì loro di entrare prima che tu te ne vada."


Mu Fengshu e Mu Sushan?


Yun Che non fece domande. Se ne andò lentamente con calma.


Quando raggiunse il confine della barriera, una fessura lunga cinque piedi si aprì automaticamente.


Yun Che uscì dalla barriera e vide immediatamente i due.


Quando vide Yun Che, Mu Fengshu lo guardò con un'espressione piena di emozioni contrastanti. Mu Sushan tuttavia si avvicinò frettolosamente: "Congratulazioni Yun Che. Sapevo che eri straordinario dal primo giorno in cui ti ho visto, ma non mi sarei mai aspettato che avresti superato perfino Hanyi. Non riesco a credere nemmeno ora che tu sia riuscito a scendere oltre diecimila piedi sotto il lago celeste..."


Anche se si comportava ancora come un Anziano, l'espressione di Mu Sushan era completamente diversa rispetto a prima. Anche il modo in cui parlava conteneva un po'... di cauto rispetto?


Era perché il Realm King aveva scelto personalmente Yun Che come suo discepolo diretto!


Un discepolo del palazzo della Fenice di Ghiaccio e uno diretto erano due concetti completamente diversi. Il primo era solo un allievo, mentre l'altro... la sua posizione non era affatto inferiore agli Anziani e ai maestri dei palazzi!


Dopotutto il discepolo diretto era la persona più vicina al Realm King!


Yun Che aveva sempre rispettato Mu Sushan, così rispose frettolosamente: "Sono stato solo fortunato. La maestra della setta al momento sta aspettando il signor Sushan e la maestra della sala Fengshu. Entrate per favore."


"Maestra della setta, lei..." Mu Sushan abbassò la testa e sussurrò: "Ha menzionato qualcosa?"


Yun Che scosse la testa: "No, ma dato che ha convocato entrambi allo stesso tempo, dovrebbe essere qualche questione di grande importanza che riguarda la Sala Glaciale."


"Dovrebbe essere così." Mu Sushan annuì. Si sentiva un po' inquieto, aveva la sensazione che non riguardasse la Sala Glaciale, ma non poteva pensare ad altri motivi.


Mu Sushan e Mu Fengshu avanzarono. La barriera si chiuse immediatamente dopo che entrarono, isolandoli completamente dall'esterno.


.....


Dopo essere rientrati nel Lago del Ghiaccio Infernale, i passi dei due rallentarono e divennero più cauti. Arrivarono sulle sponde con la testa abbassata e si prostrarono allo stesso tempo.


"Sushan porge i suoi saluti alla maestra della setta."


"Fengshu porge i suoi saluti alla maestra della setta."


"Mi chiedo quale istruzioni ci voglia dare la maestra della setta." Disse Mu Fengshu piegando la testa.


"Non è niente di importante." Il tono del Realm King era inaspettatamente calmo. "Voglio solo chiedervi di qualcosa di insignificante."


Come poteva averli chiamati per una questione poco importante? Mu Sushan rimaneva teso. "Per favore ci informi maestra della setta. Faremo del nostro meglio per rispondere."


"Molto bene." Il Realm King annuì lentamente, c'era poca pressione nelle sue parole. "Vorrei chiedervi se vi ricordate ancora della battaglia che Yun Che ha fatto diversi mesi fa contro i due discepoli, Li Mingcheng e Ji Hanfeng, quando è venuto per la prima volta nella Sala Glaciale."


Mu Sushan ne fu scioccato. Mu Fengshu tremò e disse con tono spaventato."Li Mingchen è mio nipote e Ji Hanfeng è un discepolo della Sala Glaciale. Si sono comportati scortesemente nei confronti di Yun Che quel giorno ed è stata colpa mia, ho fallito nel disciplinarmi..."


Mu Fengshu probabilmente stava pensando che il Realm King volesse indagare su ciò che era successo quel giorno. Dopotutto al momento Yun Che... era diventato il suo discepolo diretto!


"Oh, Fengshu, non c'è bisogno di essere nervosi." Il tono del Realm King era ancora calmo. "Ho anche saputo un po' di informazioni riguardo a cos'è accaduto quel giorno. È stato Yun Che ad essere più scortese. Il fatto che tu abbia messo una pietra sopra riguardo alla questione nonostante Li Mingcheng e Ji Hanfeng sono rimasti feriti è stato davvero ammirabile, come potresti essere nel torto?"


"..." Mu Fengshu non osò parlare.


"In realtà volevo chiedere qualcos'altro..."


Il Realm King doveva ancora muoversi, ma la sua voce sembrò provenire da vicino le loro orecchie. "Vi ricordate ancora della tecnica di movimento che Yun Che ha usato contro Li Mingcheng e Ji Hanfeng?"


Mu Sushan alzò velocemente la mano. Anche se non aveva capito perché il Realm King stava facendo questa domanda, quell'abilità lo aveva impressionato molto. Rispose velocemente: "Sono passati tre mesi, eppure mi ha lasciato una grande impressione per la tecnica di movimento che Yun Che ha usato quel giorno era incredibilmente raffinata e strana. Ero a meno di trecento metri di distanza da lui, eppure non ho visto chiaramente che traiettoria ha percorso Yun Che."


Anche Mu Fengshu intervenne velocemente: "Anche se non ho visto personalmente lo scontro tra Yun Che e Mingchen, la tecnica di movimento che Yun Che ha usato contro Ji Hanfeng in effetti era straordinariamente raffinata, eppure strana come ha detto Susuahn. La spada che teneva era ovviamente molto pesante, eppure è riuscito a muoversi all'istante. L'ha usata diverse volte contro Ji Hanfeng per coglierlo impreparato... Anche io l'ho trovata difficile da comprendere."


In quel momento i due si erano calmati molto. Così la maestra della setta stava solo chiedendo informazioni su Yun Che... ma naturalmente, dato che l'aveva scelto come suo discepolo diretto, doveva indagare a fondo. I due risposero sinceramente includendo anche delle lodi per Yun Che nelle loro risposte.


"Allora Yun Che doveva ancora entrare nella via del divino, eppure la sua tecnica di movimento ci ha eluso. Certamente è strano. Sembra che sia piuttosto insolita." La voce del Realm King sembrò avvicinarsi. "Allora vi siete chiesti che tipo di tecnica ha usato?"


"In effetti ci ho pensato molte volte." Mu Sushan rispose con serietà. "La tecnica di movimento che ha usato Yun Che è un po' simile al Riflesso Distruttore della Luna che usa la maestra, ma dato che proviene dai reami inferiori... ovviamente non dev'essere una tecnica paragonabile alla sua."


"Allora, se non provenisse dai reami inferiori, se provenisse dal Regno degli Dei e da un regno di massimo livello? Ci sono tecniche di movimento simili a quella che ha usato Yun Che?" Chiese con indifferenza il Realm King.


Regno di massimo livello?


Mu Sushan non ci pensò per molto tempo prima che il suo sguardo si accendesse. Disse istintivamente: "L'Ombra del Dio Stellare!!"


Anche Mu Fengshu capì e rispose subito: "Sì! La tecnica di movimento che Yun Che ha usato Yun Che è estremamente simile all'Ombra del Dio Stellare mostrata durante l'Assemblea Profound God precedente... In effetti si può dire che siano esattamente uguali!"


"Clap!"


"Clap!"


"Clap!"


Il Realm King batté le mani tre volte e lodò: "Molto bene. Come previsto dagli esperti Fengshu e Sushan. Vi ho dato solo un piccolo indizio e avete indovinato entrambi. anche se non vi avessi dato un suggerimento, l'avreste capito abbastanza presto."


"Se si diffondesse notizia di come un discepolo della fenice di ghiaccio sappia la tecnica di movimento del genere e il Regno degli Dei Stellari venisse ad indagare. probabilmente il discepolo che ho accettato morirebbe giovane."


L'atmosfera si raggelò all'istante e un intento omicida pervase all'istante i corpi di Mu Sushan e Mu Fengshu come una terrificante epidemia. Rendendosi conto della situazione in cui si trovavano, si inchinarono di nuovo tremando per la paura.


"Maestra della setta. Giuro... giuro che non lo dirò a nessuno... Se non rispettassi la parola data, che il cielo possa distruggermi e possa perire di morte violenta..."


"Fengshu... non ha mai sentito parlare dell'Ombra del Dio Stellare... mai... mai sentito..."


"Fengshu, Sushan." La voce del Realm King della Canzone Glaciale era fredda ed indifferente. "Avete vissuto entrambi abbastanza a lungo per sapere che solo i morti possono mantenere davvero un segreto."


"Maestra della setta!" Disse Mu Fengshu tremando: "Sono... sempre stata leale e devota alla maestra della setta per tutti questi anni e i contributi che ho reso alla setta..."


"In effetti siete stati sempre leali e le vostre vite sono estremamente importanti per la setta. La vostra morte sarebbe davvero un evento sfortunato per la setta." Disse senza pietà il Realm King. "Ma dato che Yun Che è diventato il mio discepolo, la sua vita è diventata molto più importante della vostra."


La figura dietro la nebbia gelida sporse una mano. "Scegliete. Volete suicidarvi o volete che vi uccida personalmente?!"
                                


                                



