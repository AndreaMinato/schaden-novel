---
weight: 996
title: Capitolo 996 – Incontrare di Nuovo la Sorella Maggior...
pubDate: 2025-02-03T07:52:46.900Z
tags:
    - atg
---


<em><strong>Capitolo sponsorizzato!! Grazie mille Alessio!</strong> 1 in coda, 0/10 donazione</em>


<em>-Alstor, che non sa quando Schaden pubblicherà l'ultimo capitolo sponsorizzato siccome sta avendo un po' di problemi con la connessione</em>






Nel Regno della Canzone Glaciale, nessuno avrebbe potuto sopravvivere se il Realm King l'avesse voluto morto, né avrebbe osato opporre resistenza o cercare di salvarsi.


Quella tragedia inaspettata che li aveva colpiti come un fulmine a ciel sereno fece raggelare il sangue nelle vene a Mu Sushan, siccome sapeva che quello sarebbe stato il suo ultimo giorno di vita. Barcollando, fece un profondo inchino e implorò: “Maestra della setta, considerando i miei seimila anni di leale servizio alla setta, la prego di trattare bene la mia famiglia.”


“Non preoccuparti, ovviamente questa Sovrana ispezionerà la tua anima dopo la tua morte. Se non hai detto loro nulla che non avresti dovuto dire, questa Sovrana non avrà motivo di mandarli a farti compagnia nell'aldilà.”


Mu Sushan si prostrò a terra: “Maestra della setta, la ringrazio... per questo ultimo grande favore!”


Mu Sushan rimase immobile e non si rialzò mai più in piedi. Un'esplosione di foschia bianca eruppe dal suo corpo, insieme alla sua aura vitale...


Aveva appena reciso la propria vena vitale e le proprie Vene Misterioses.


“No... no... Maestra della setta, mi risparmi... Maestra della setta, mi risparmi...”


Con le gambe tremanti, Mu Fengshu si voltò di scatto e, gridando, volò via come una mosca morente, cercando di fuggire.


“Haah!”


Oltre la nebbia ghiacciata che avvolgeva il King Realm, una mano si distese delicatamente e indicò con un dito Mu Fengshu.


Ding!


Si sentì un debole tintinnio, poi le sue grida si interruppero e il suo corpo si fermò all'improvviso a mezz'aria. Era stata istantaneamente intrappolata in un blocco di ghiaccio, con ancora un'orribile espressione spaventata sul viso.


“Inizialmente avevo in mente di lasciare intatto il tuo cadavere, ma dal momento che non sai apprezzare la gentilezza altrui...”


“Sparisci nel nulla!”


Ping!


Insieme al blocco di ghiaccio, anche il corpo di Mu Fengshu non divenne altro che gelida polvere dispersa nel cielo...


Fra tutti i membri della Sala Glaciale, Mu Fengshu e Mu Sushan erano gli unici ad aver assistito a un'Assemblea Profound God, quindi avevano già visto l'Ombra Spezzata del Dio Stellare. Ecco perché avevano dovuto morire!


…..........


Yun Che naturalmente non sapeva cos'era successo all'interno del lago della barriera del Lago del Ghiaccio Infernale. Era rimasto all'esterno, immobile, con un'espressione incredula.


<em>E ora... e ora come torno al Palazzo!?</em>


Quando era arrivato, era stato accompagnato da Mu Bingyun su una nave di ghiaccio. Ma ora, era da solo... probabilmente non avrebbe saputo neanche in che direzione andare.


Ma proprio in quel momento, un rivolo di energia glaciale lo raggiunse dal cielo davanti a lui. Una esile sagoma blu a bordo di un'altra nave di ghiaccio giunse di fronte ai suoi occhi.


Sulla nave di ghiaccio c'era Mu Xiaolan. Fissò Yun Che, ma non si avvicinò subito, chiaramente piuttosto nervosa: “Fra-fratello Maggiore Yun Che... la Maestra mi ha detto di aspettarti qui... così da tornare insieme al Palazzo della Fenice di Ghiaccio.”


“...” Yun Che spalancò gli occhi. Poi, si avvicinò di scatto a Mu Xiaolan e le diede un colpetto abbastanza forte sulla fronte.


“WAAH!” Mu Xiaolan urlò per la sorpresa e per il leggero dolore, coprendosi subito la fronte con una mano: “C-c-c-cosa stai facendo!?”


“Questo dovrei chiedertelo io!” rispose Yun Che, con un ghigno infastidito: “Prima ti vantavi sempre con me e mi prendevi in giro, quindi perché adesso sembri un topo di fronte a un gatto? Hai preso le medicine sbagliate?”


“S-sarai tu ad aver preso le medicine sbagliate. Sono stata così gentile da aspettarti qui al freddo, ma tu mi hai colpito alla fronte appena mi hai vista!”


Realizzando che il suo tono non era appropriato, abbassò subito la voce: “Tu ora sei... il discepolo diretto della Maestra della setta. Quindi sei... un mio Fratello Maggiore, ora... tutti i discepoli della setta dovranno chiamarti Fratello Maggiore. Io...”


“...” Yun Che si strofinò il mento, mormorando: “Quindi essere il discepolo diretto della Maestra della setta è davvero così incredibile, huh.”


“Certo che è incredibile!” esclamò a bassa voce Mu Xiaolan: “Ovviamente poter essere al fianco della Maestra della setta è... nessuno oserebbe mai provocarti, potrai fare tutto ciò che vorrai...”


“Posso fare tutto ciò che voglio? È davvero così fantastico?” Yun Che spalancò gli occhi. Poi, all'improvviso fissò Mu Xiaolan e mormorò, con un tono incredibilmente serio: “Quindi, se chiedessi alla Maestra della setta di renderti mia serva così che tu possa scaldare il mio letto, non ci sarebbero problemi?”


“~！@#￥%…”


L'esile volto di Mu Xiaolan divenne immediatamente paonazzo. Dopo aver stretto i denti, alla fine esplose dalla rabbia e diede un calcio sul sedere a Yun Che: “Tu, creatura spregevole e crudele! Non sei affatto cambiato, neppure dopo essere diventato il discepolo diretto della Maestra della setta! Fare il prepotente con le ragazze è l'unica cosa che ti interessa! Chi dovrebbe diventare la tua serva e scaldarti il letto... continua a sognare, continua a sognare, a sognare!!”


Yun Che si strofinò il sedere, dopo essere stato fatto cadere dalla nave di ghiaccio con quel calcio, e borbottò mestamente: “Dicevo solo così per dire, perché devi sempre arrabbiarti così tanto. Sigh, suppongo che essere il discepolo diretto della Maestra della setta non sia poi così incredibile, se anche tu continui a trattarmi male.”


“...” Mu Xiaolan lo fissò per qualche secondo, con lo sguardo perso nel vuoto, poi scoppiò improvvisamente a ridacchiare.


“Non avrai davvero preso la medicina sbagliata, giusto?” commentò Yun Che, con uno sguardo decisamente preoccupato.


La nave di ghiaccio si attivò, cominciando subito a sfrecciare nel cielo. Mu Xiaolan disse quasi sussurrando: “All'improvviso mi sono resa conto che in fondo anche tu hai alcune buone qualità.”


<em>Ahhh... questa ragazzina. Se vuoi farmi un complimento, fammelo e basta, cosa diavolo significa “in fondo anche tu hai alcune buone qualità”?</em>


“Inizialmente credevo che saresti diventato incredibilmente borioso dopo essere stato accettato come discepolo diretto dalla Maestra della setta, quindi avevo un po' di timore. Non mi aspettavo che saresti rimasto come prima. Ti ho gridato contro e ti ho persino colpito, eppure non ti sei arrabbiato né hai reagito... Mn, sei sempre il solito Fratello Minore Yun Che.”


“Dipende dalla persona, sai. Se chiunque altro avesse osato darmi un calcio, gli avrei spezzato la gamba. Ma tu... dopotutto sei la mia Sorella Maggiore, posso solo sopportare in silenzio.” rispose Yun Che, con un'espressione rassegnata.


Mu Xiaolan roteò gli occhi all'indietro, ma poi si sentì rincuorata: “Oh, giusto! Dato che non c'è ancora stata la cerimonia ufficiale, ufficialmente sei ancora un discepolo del Palazzo della Fenice di Ghiaccio e io sono ancora la tua Sorella Maggiore! Per i prossimi sette giorni, dovrai ancora ascoltarmi ubbidientemente, Fratello Minore!”


“Capisco.” commentò Yun Che, sfinito... <em>Ma questa ragazzina ha perso completamente la memoria? O sono io a non averla mai ascoltata?</em>


“Non mi sarei mai aspettata che tu fossi così potente... sei ancora più forte del Fratello Maggiore Hanyi. Oggi mi sembrava di essere in un sogno.”


Mormorò Mu Xiaolan, perdendosi un po' fra i suoi pensieri.


Più si allontanavano dal Lago del Ghiaccio Infernale, più l'energia glaciale si indeboliva. Quando stavano per raggiungere la Città della Fenice di Ghiaccio, un'altra nave di ghiaccio comparve di fronte a loro, ferma a mezz'aria, come se stesse aspettando qualcosa o qualcuno.


Poi, si avvicinò all'improvviso subito dopo che le due persone a bordo ebbero visto Yun Che, raggiungendoli. Si trattava di due persone che Yun Che aveva già incontrato qualche giorno prima.


Mu Yizhou e Mu Luoqiu!


“Fratello Maggiore Yizhou, Sorella Maggiore Luoq...”


Prima ancora che Mu Xiaolan finisse di salutarli, Mu Yizhou cadde subito in ginocchio di fronte a Yun Che... si stava davvero inchinando!


“Fr-fratello Maggiore Yun Che.” la voce di Mu Yizhou tremava quanto il suo corpo. In effetti era proprio Mu Yizhou, ma non emanava la stessa aura terrificante e potente di una settimana prima. Sembrava solamente spaventato e implorante: “Sette giorni fa, io... anche se ho degli occhi, ero cieco. Ho sopravvalutato le mie abilità e ho davvero... ho davvero offeso maleducatamente il Fratello Maggiore Yun Che. Fratello Maggiore Yun Che, la imploro di essere magnanimo e di dimenticarsi di essere stato offeso da una persona di poco conto come me. Io non... non oserò farlo mai più.”


“...” Yun Che era piuttosto sorpreso. Anche Mu Xiaolan, al suo fianco, era scioccata... ma non troppo.


In effetti, quando il King Realm aveva nominato personalmente Yun Che suo discepolo diretto, Mu Yizhou era quasi svenuto e il suo fegato era quasi scoppiato.


Se una settimana prima si fosse scontrato con Mu Hanyi e quest'ultimo fosse diventato il discepolo diretto della Maestra della setta, non sarebbe stato così terrorizzato perché Mu Hanyi era una persona corretta, un gentiluomo. Invece Yun Che... quel giorno aveva dimostrato di essere testardo e di essere disposto a usare metodi spaventosamente crudeli. Sicuramente, si sarebbe vendicato.


Mu Yizhou era stato a un passo dallo svenimento fin da quando aveva lasciato il Lago del Ghiaccio Infernale. Non era tornato al suo Palazzo della Fenice di Ghiaccio e, al contrario, aveva aspettato lì insieme a Mu Luoqiu, guardandosi intorno con attenzione.


“Fratello Maggiore Yun Che, Luoqiu... sa di essersi sbagliata.” il volto adorabile di Mu Luoqiu aveva un'espressione commovente. Mentre parlava, i suoi occhi erano lucidi di lacrime e le sue pupille erano dilatate. Il suo sguardo era meraviglioso come i fiori di un ciliegio...


Stava chiaramente suggerendo di essere disposta a fare qualsiasi cosa per farsi perdonare... anzi, lo stava dicendo senza neanche cercare di nasconderlo!


“Il potere e lo status del discepolo diretto del King Realm” erano apparsi chiaramente di fronte agli occhi di Yun Che. Si voltò verso Mu Xiaolan e le chiese: “Sorella Maggiore Xiaolan, cosa dovrei fare?”


Mu Xiaolan non si sarebbe mai aspettata che Yun Che le chiedesse davvero cosa fare, così all'improvviso, né che la chiamasse Sorella Maggiore di fronte a quei due, perciò rimase senza parole per qualche secondo. Poi, rispose gentilmente: “I problemi fra voi due... non erano stati già risolti l'altro giorno... dimentichiamoci... dimentichiamoci di tutto e basta...”


“Oh.” Yun Che annuì: “Dato che la Sorella Maggiore Xiaolan ha deciso così, allora mi dimenticherò semplicemente della questione. Potete andarvene. Non ricordo già più cosa sia successo una settimana fa.”


Mu Xiaolan rimase leggermente a bocca aperta... anche se fosse stata molto più stupida, avrebbe capito che Yun Che stava dicendo di proposito di aver preso quella decisione per lei.


Mu Yizhou ebbe l'impressione di aver sentito la voce dei Cieli. Non credeva ancora che Yun Che si fosse semplicemente “dimenticato” della questione così facilmente. Prese rapidamente una scatola di giada che aveva preparato con grande anticipo e la porse a Yun Che: “Fratello Maggiore Yun Che, la ringrazio per la sua generosità e ringrazio anche la Sorella Maggiore Xiaolan... questo è un dono da parte mia e di Luoqiu, la prego di accettarlo. Da ora in poi, se dovesse avere degli ordini, rischierò persino i miei arti e la mia vita per portarli a termine, Fratello Maggiore Yun Che.”


“Mn, mn.” Mu Luoqiu annuì immediatamente. La sua aura e la sua voce, che sette giorni prima erano arroganti e soverchianti, ora erano servizievoli e ambigue: “Fratello Maggiore Yun Che, da ora in poi, se sarai tu a volerlo... Luoqiu accetterà di fare qualsiasi cosa.”


Yun Che: “~！@#￥%…”


Mu Xiaolan: “~！@#￥%…”<em> (Sarebbe davvero disposta a farlo!?)</em>


Dopo di essersi inchinati di nuovo e di aver consegnato il loro dono, i due continuarono a ringraziare abbondantemente Yun Che e poi se ne andarono. Yun Che si portò una mano al mento e mormorò: “Allora il mio status è davvero così incredibile.”


“Certo.” Mu Xiaolan sembrava stizzita: “Non trovo affatto strano che siano venuti a scusarsi. Figurarsi loro, anche tutti quegli imperatori delle varie nazioni del Regno della Canzone Glaciale dovrebbero essere cortesi con te.”


“Sul serio? Non è esagerato?” commentò distrattamente Yun Che.


“No, non è affatto esagerato!” rispose direttamente Mu Xiaolan.


La nave di ghiaccio entrò velocemente nella Città della Fenice di Ghiaccio e raggiunse rapidamente il Trentaseiesimo Palazzo.


Il Trentaseiesimo Palazzo era silenzioso come sempre, eppure Mu Xiaolan aveva un'espressione confusa e mormorò fra sé e sé: “Strano, perché c'è questo silenzio... considerando quello che è successo, dovrebbe essere pieno di persone.”


Dopotutto, Yun Che era diventato il discepolo diretto della Maestra della setta, quindi avrebbero dovuto esserci un sacco di visitatori. Eppure a giudicare da quel che vedeva, sembrava che non si fosse ancora presentato nessuno.


“Yun Che, vai a cercare la Maestra. Mi ha detto di doverti dire molte cose importanti. Io vado a riportare al suo posto la nave di ghiaccio.”


Mu Xiaolan se ne andò subito dopo. Yun Che atterrò ed entrò nel Palazzo della Fenice di Ghiaccio. Naturalmente, ora aveva un umore completamente diverso da prima.


Mentre entrava lentamente nella sala principale, ripensò a quello che gli aveva detto il Realm King. Ma ben presto, un'aura e un profumo molto particolari lo fecero fermare e gli fecero sollevare lo sguardo...


Fu in quel momento che vide di fronte a sé una donna voltarsi lentamente. Davanti ai suoi occhi comparve un viso fatato, radiante, meraviglioso e seducente che avrebbe potuto divorare il cuore di chiunque.


Anche se non era la prima volta che Yun Che lo vedeva, rimase comunque rapito dal suo fascino e sia i suoi occhi sia la sua mente ne furono intossicati... prima di incontrarla, Yun Che non avrebbe mai creduto di poter perdere così tanto il controllo dei suoi pensieri soltanto per una donna.


Era stato così la prima volta... e ora, era così anche la seconda.


La donna di fronte a lui era incredibilmente la ragazza venuta a consegnare la Rugiada della Passione di Ghiaccio alcuni giorni prima, che aveva detto di chiamarsi Mu Xuanyin.


I suoi capelli azzurro chiaro, quasi bianchi, le ricadevano sulle spalle. Non erano molto illuminati, eppure riflettevano comunque una luce splendente come l'acqua o la giada. Indossava ancora lo stesso abito bianco della volta precedente, ma sembrava piuttosto offuscato, come se fosse stato inumidito con della rugiada.


Lo sguardo di Yun Che cadde incontrollatamente sui suoi seni... il simbolo della Fenice di Ghiaccio era il più sacro della setta. Eppure, anche se era completamente dilatato dai suoi seni, che lo deformavano, quella vista avrebbe davvero potuto far perdere il controllo a qualsiasi uomo.


“Sorella... Maggiorata...” mormorò Yun Che.


Le labbra della seduttrice si incurvarono lievemente. Con occhi meravigliosi come dei ruscelli in autunno, disse in tono suadente: “Fratellino, stavolta... stavolta l'hai detto di proposito, vero? Che coraggioso, osi davvero prenderti queste libertà con me.”


Quando in precedenza Yun Che aveva detto qualche volta “Sorella Maggiorata”, era stato davvero per un lapsus dovuto alla sua perdita di controllo sui suoi pensieri. Infatti, anche se lo aveva realmente pensato, non avrebbe mai osato mancare di rispetto a una discepola della Sala Divina. Ma stavolta lo aveva detto di proposito!


Del resto, ora era il discepolo diretto della Maestra della setta... c'era forse qualcuno con cui non avrebbe avuto il coraggio di prendersi qualche libertà!?


E poi, lei quel giorno aveva davvero... aveva davvero ammesso di essere Mu Feixue! Questo gli aveva fatto fare una pessima figura con Mu Xiaolan e Mu Bingyun, facendogli perdere credibilità.


Ma quindi, non era forse stata lei la prima a prendersi delle libertà con lui!?


Perciò, era solo giusto e dovuto che le restituisse il favore.
                                


                                



