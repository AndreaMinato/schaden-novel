---
weight: 10
title: Capitolo 1 – Sono il Re?
pubDate: 2023-05-08T13:54:16.356Z
tags:
    - htk
---


Ciao a tutti, ho deciso di iniziare questa serie e non appena prenderò il ritmo ne inizierò un'altra. Pubblicherò due capitoli a settimana, mercoledì e giovedì.
È un genere diverso da quelli che ho tradotto finora, ma spero che Hail The King vi piaccia comunque :) Non voglio dire altro per non fare spoiler, buona lettura!
-Schadenfreude


"Pericolo! Proteggete il re!"

Qualcuno stava gridando freneticamente come una gallina che aveva perso le uova. Fei lo sentì. Si forzò ad aprire gli occhi assonnati e vide un oggetto brillante volare verso di lui. Fei capì lentamente che era una freccia e il dardo si stava avvicinando così velocemente che l'aria sembrava lacerarsi lungo il suo passaggio.

'Dannazione, cosa sta succedendo? Chi è lo str***o sta cercando di uccidermi?'

Fei si svegliò di colpo, i suoi capelli si erano rizzati per lo spavento.

Tuttavia la freccia lo colpì prima che potesse reagire.

Clang!

La freccia si scontrò contro il suo elmo, facendolo tremare, e disorientò Fei. Il giovane sentì ronzare le orecchie e iniziò a vedere le stelle. Fu scaraventato all'indietro come una bambola di pezza colpita da un fucile.

"Ah... Me**a!"

Gridò di dolore mentre veniva scagliato via.

"Oh cielo! Il re è ferito! Aiuto!"

"Soldati! Salvate il re!"

"Andy! Andy!! Perché sei rimasto fermo lì? Vai a chiamare i sacerdoti e i maghi!"

"Ehi! Quei figli di pu***na laggiù stanno cercando di nuovo di assalire il castello!" Un soldato indicò l'esercito vestito di nero che circondava il castello.

"Me**a! Me**a! Qualcuno mi dica perché hanno delle scale d'assedio!"

"Arceri, pronti! ...Fuoco!"

Fei sentì qualcuno gridare degli ordini e dei passi frettolosi mentre veniva scaraventato via. Era confuso. Re? Maghi? Sacerdoti? Arceri? Assedio? Dov'era? Stavano facendo un film? Cosa diavolo stava succedendo?

Immediatamente sentì il suo corpo impattare contro il freddo pavimento di pietra.

Il suo sedere entrò per primo in contatto con il suolo e poi batté la testa contro il muro.

Vide ancora più stelle danzare di fronte ai suoi occhi. Mentre c'erano sempre più rumori attorno a lui, la sua vista si stava di nuovo offuscando.

"Quale re? Perché ho la sensazione che stiano parlando di me?"

'Ca**! Chi se ne fotte di re o regine! Farete meglio a non farmi sapere chi ha scagliato quella freccia o ucciderò quello str***o!' Pensò confuso Fei.

Quando si era appena svegliato, una freccia gli aveva quasi infilzato la testa. Si era spaventato così tanto, ma al tempo stesso si era infuriato, così non poté che imprecare.

All'improvviso la sensazione di dolore inondò tutto il suo corpo. Crollò a terra, come un cane che aveva mangiato una montagna di cioccolata, il suo respiro si strozzò un paio di volte e svenne.

.....

.....

Dopo chissà quanto tempo, Fei si svegliò una seconda volta. Si sentiva intorpidito e poteva a stento percepire l'ambiente attorno.

Si sentiva come se fosse appoggiato ad una morbida nuvola, ma quando cercò di muoversi, fitte acute di dolore e di tormento gli impedirono di spostarsi. Si sentiva la testa pesante, come se qualcuno lo avesse preso a bastonate. Non poteva nemmeno aprire gli occhi. Tutto ciò che poté sentire furono due voci di donne che sussurravano tra loro.

"Angela, sei così sciocca. Non mi preoccuperei così tanto di lui se fossi in te. Se morirà, tutto il regno di Chambord apparterrà a te e non dovrai nemmeno sposare questo idiota reale."

Dalla voce vivace e le risatine dolci, Fei capì che dovevano essere delle giovani di circa quindici anni.

"Attenta a cosa dici!"

Un'altra voce gentile la interruppe un po' arrabbiata. Dopo qualche secondo di pausa, come se si stesse contenendo, continuò: "Emma, mia sciocca sorella, sai cosa stai dicendo? Non dire più cose del genere... Dopotutto Alexander è il mio fidanzato!"

'Alexander? Chi diavolo è Alexander?' Pensò Fei. Non aveva proprio idea di cosa stesse succedendo.

All'improvviso sentì del profumo. La dolce fragranza del corpo di una donna.

Fei si sforzò di aprire gli occhi e mentre le sue palpebre pesanti finalmente si aprirono, fu sorpreso da ciò che vide.

Si ritrovò in un quello che sembrava un lussuoso palazzo europeo medievale, con porte magnifiche, mobilio reale e permeato da profumo di lavanda; ebbe la sensazione di essere in un sogno.

Era scioccato. Iniziò a guardarsi attorno dopo che riuscì a muovere il collo.

Due donne composte apparirono nel suo campo visivo.

Quella più lontana era una giovane vestita come una domestica, i suoi capelli biondi erano legati a coda di cavallo in modo semplice. La giovane si imbronciò. Chiaramente non era contenta di vederlo sveglio.

'Dev'essere lei a non preoccuparsi di Alexander.' Pensò Fei. 'Anche se è giovane, è troppo crudele.'

Quando spostò lo sguardo verso il basso, si rese conto di essere su un letto molto grande dalle coperte rosso scuro e i motivi dorati. La sua testa era posata su un morbido cuscino rosa di velluto. Una splendida ragazza era accanto al letto e aveva un'espressione preoccupata.

I suoi capelli neri setosi sembravano delle nuvole cupe legate da un laccio viola. La sua pelle era più pallida della neve e più liscia del ghiaccio. La sua tunica viola metteva in risalto le sue curve, facendola sembrare una dea. Era proprio perfetta.

"Coff coff coff..." Fei tossì intenzionalmente per attirare la loro attenzione.

"Sei sveglio?!" Angela si chinò verso di lui. La sua espressione presto divenne sorpresa e contenta. "Alexander, come stai? Provi ancora dolore? Il Sacerdote Evan ha detto che devi riposare per bene..."

"Io... emh... Cos'è successo?" Fei non sapeva cosa dire. Rimase scioccato non appena aprì bocca!

Scoprì qualcosa di incredibile.

Angela stava usando una lingua antica e strana.
Nonostante Fei si fosse specializzato in lingue, non aveva mai sentito delle parole del genere. Tuttavia, stranamente, non solo poteva capirle, ma poteva anche comunicare con loro.

"Alexander, te lo sei dimenticato? Quando stavi conducendo i soldati per proteggere il regno, un nemico ha scagliato una freccia contro di te. Grazie al cielo indossavi un elmo, altrimenti avresti pagato un caro prezzo." Spiegò Angela.

Posò gentilmente la mano sinistra sulla fronte di Fei. Non la sentì calda e mostrò uno sguardo sorpreso. "Ottimo! La tua temperatura è tornata alla normalità. Il sacerdote Evan ha detto che finché non hai la febbre, andrà tutto bene. Alexander, sei un re coraggioso!"

"Io? Alexander? Un re?" Fei non sapeva cosa stava succedendo.

"Esatto, il nostro giovane e coraggioso re di Chambord. È tutto grazie a te! Sei apparso tra le mura della fortezza appena in tempo e hai incoraggiato i nostri soldati, così che potessero parare un'altra ondata di attacchi dell'esercito nemico!" Disse Angela con un sorriso.

Fei ebbe una strana sensazione. Per qualche motivo, sentiva che il tono della ragazza assomigliava a quella di una maestra d'asilo che cercava di confortare un bambino piangente.

"Non è un re coraggioso."

Disse con ostilità Emma, la ragazza bionda. "Se non fosse stato per le richieste ripetute del generale Bizzer, sarebbe andato lì volontariamente? Mi ricordo che si è quasi pisciato addosso quando ha indossato la sua armatura. Incoraggiare i soldati? Se vedere il proprio re inchiodato dal muro non appena si è mostrato al nemico conta come un incoraggiamento, allora immagino di sì."

Nonostante Fei non sapesse se Emma avesse detto la verità o no, non aveva il tempo di scoprirlo.

Era sconvolto.

'Che diavolo. Non ho picchiato la testa contro la porta del mio appartamento? Poi quando mi sono svegliato mi sono ritrovato in questo regno di Chambord di cui non ho mai sentito parlare e sono il re Alexander? E questa bellezza di fronte a me è la mia fidanzata?'

Fei si diede dei colpetti sulla fronte.

'È uno scherzo? O sono in un altro universo?' Pensò Fei.
"Non sembra uno scherzo. La bellezza di Angela è fuori da questo mondo, chi la pagherebbe per farmi uno scherzo? E anche quella Emma è molto carina."

'Cosa più importante, posso capire e parlare questa strana lingua che non ho mai sentito...' Fei analizzò velocemente la situazione.



