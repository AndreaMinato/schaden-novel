---
weight: 1001
title: Capitolo 100 – Il loro Primo Incontro (prima parte)
pubDate: 2024-05-14T12:41:47.868Z
tags:
    - htk
---

Capitolo regolare,
0 capitoli in coda, 0/5
-Schadenfreude

La tenuta dell'ex giudice militare Conca copriva più di dieci ettari ed era un castello di pietra.

Oltre le sue mura c'erano ruscelli, foreste, uccelli e fiori, e l'aspetto più sbalorditivo era l'albero dell'incenso torreggiante nel punto più centrale del giardino. Ogni autunno sarebbero cresciuti dei piccoli fiori beige e sarebbe sembrato un enorme ombrello giallo dall'aroma ricco che avrebbe avvolto Chambord con il suo dolce profumo. Si poteva dire che il nome della città fosse dovuto in parte a questo albero.

<em>Nota traduzione: 香波 che sarebbe "Chambord" si può tradurre letteralmente con "onda fragrante".</em>

Fei saltò giù dal cane nero e gli diede una pacca sulla testa dicendogli di andarsene a giocare. Poi seguì la guerriera Susan attraverso il sentiero alberato di fronte alla tenuta, attraversando diversi posti di controllo. Dopo essere stato perquisito dalle guardie del corpo della principessa sei volte, finalmente arrivò nel cortile più centrale, piccolo e tranquillo della tenuta, e vide la principessa Tanasha che stava sonnecchiando su una sedia a dondolo sotto l'enorme albero dell'incenso.

Questa era la prima volta che Fei vedeva questa principessa misteriosa.

Questa donna era molto più magra di quanto si immaginava e non era affatto bella, se non altro era ben lontana dal poter rivaleggiare con Angela ed Emma. Il suo aspetto poteva essere solo considerato normale, le sue labbra erano piene, non adatte alla sua costituzione magra e il suo viso pallido. Il rossore dava una tentazione indescrivibile e i suoi capelli erano morbidi e splendidi, brillavano sotto il sole.

Sentendo Fei entrare, la principessa Tanasha non aprì gli occhi.

La donna rimase seduta in silenzio sulla sedia a dondolo raffinata fatta di bambù e vimini verdi. Le sue dita sottili battevano gentilmente con un ritmo sconosciuto e, dopo aver dato un'occhiata a Fei, sembrava emanare un'atmosfera pacata. Pareva un dipinto con i suoi occhi socchiusi e la sua bocca serrata.

Dopo che la guerriera Susan portò Fei, se ne andò senza dire nulla.

Ora rimanevano solo Fei e la principessa.

L'atmosfera divenne molto silenziosa.

Tuttavia Fei non provò il minimo disagio. Camminò con spavalderia e si sedette su una sedia di pietra non troppo lontana dalla principessa Tanasha, e guardò l'enorme albero di fronte a lui. Mostrò un'espressione noncurante, diversa da quella che avrebbe dovuto mostrare un principe al cospetto del monarca del suo paese.

Non lo diede a vedere, ma Fei era sorpreso.

Questo perché la percezione acuta della sua modalità del barbaro gli suggeriva che in questo piccolo giardino ci fossero almeno venti guerrieri. Inoltre visti tutti i posti di controllo lungo la strada, Fei ebbe una strana sensazione, sembrava che questa principessa misteriosa si stesse difendendo da qualche tipo di minaccia e per questo aveva eretto tutte queste mura d'acciaio intangibili attorno. Sotto questa protezione attenta, figuriamoci gli umani, perfino un insetto non avrebbe potuto pensare di avvicinarsi a questa principessa dall'aspetto gracile senza permesso.

Fei aveva la sensazione che l'intero seguito dell'emissaria e questa fragile donna fossero tutti in uno stato di estrema allerta.

Sembrava che si stessero preparando nervosamente per un pericolo imminente...

Ma... com'era possibile?

Il gruppo dell'emissaria era venuto a Chambord, un piccolo paese subordinato di sesto livello, per incoronare un piccolo re appena diventato adulto, così sarebbe dovuto essere più un giretto e certamente non un'avventura. I capi della capitale potevano rilassarsi, fare qualche visita turistica e poi finire la cerimonia di ascensione... ma chiaramente non si trovavano in questa situazione. Queste difese fece sospettare al re Alexander che presto Chambord avrebbe dovuto fronteggiare una guerra brutale.

Cos'era successo esattamente... cosa stava per accadere?

Il tempo passò silenziosamente.

La principessa si stava dondolando sulla sedia di bambù. Non aprì i suoi occhi color zaffiro, né parlò. Continuò a battere le dita sul bracciolo della sedia, a volte velocemente a volte lentamente, come se Fei fosse un'illusione ottica e non fosse davvero presente.

Nemmeno Fei voleva parlare per primo.

Sembrava che stessero giocando come dei bambini e chi avesse parlato per primo avrebbe perso.

Dopo un'altra decina di minuti, Fei si annoiò, così chiuse gli occhi per rilassarsi. Dopo un po' si sentì un basso russare che guastò completamente l'atmosfera tranquilla e pittoresca del giardino.

La principessa aprì gli occhi.

Gettò un'occhiata verso Fei che era seduto sulla panchina di pietra, un lampo di sorpresa trapelò nel suo sguardo. Le sue dita sottili si fermarono. Si drizzò a sedere, lo osservò con attenzione per un po' e, dopo aver confermato che il giovane re si era davvero addormentato, mostrò un po' di emozioni contrastanti.

Per un secondo rimase sbalordita e poi non si preoccupò più del russare di Fei che stava diventando sempre più rumoroso. Sua altezza sembrava essersi abituata.

Si riadagiò sulla sedia di bambù.

Ma non chiuse gli occhi, stava fissando freddamente il cielo blu e nessuno poteva capire cosa stava pensando. I petali gialli e fragranti caddero lentamente dai rami, spargendo il loro profumo a terra.

Il rumore del russare accanto era assordante, ma armonioso.

Le guardie nascoste nell'ombra videro la scena e rimasero a bocca aperta.

"Questo piccolo re, l'ignoranza lo rende impavido. Ha mostrato una scortesia del genere di fronte alla nostra prima principessa... Alla capitale di San Petersburg nemmeno l'imperatore Yashin di Zenit oserebbe farlo."

Non sapevano però che in quel momento Fei stava già viaggiando in un altro mondo.



