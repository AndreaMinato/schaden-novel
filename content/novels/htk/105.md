---
weight: 105
title: Capitolo 105 – Un uomo e un cane a piede libero
pubDate: 2024-05-14T17:41:47.869Z
tags:
    - htk
---

Capitolo regolare (di mercoledì che mi sono pescata),
0 capitoli in coda, 0/5
-Schadenfreude

Hershzen si raggelò.

Non poteva credere a cos'era successo e strabuzzò gli occhi. La rabbia inarrestabile si era trasformata in un profondo senso di paura.

"COME... non può essere!"

Hershzen aveva allenato ed esercitato l'energia di tipo terra. Per guerrieri del genere, la forza e la difesa erano i loro vantaggi. Erano famosi per la loro resistenza e tenacia rocciosa. I loro fisici erano i più duri tra gli altri esperti di attributo diverso dello stesso grado; era ciò che gli aveva permesso di usare i pugni per iniziare l'attacco.

Tuttavia la dura e fredda verità aveva distrutto la sua sicurezza.

Il piccolo re di fronte a lui aveva spaccato la sua energia a quattro stelle di cui era così orgoglioso con un semplice pugno. Poi una forza feroce e sconosciuta era entrata nel suo corpo e aveva frantumato le ossa nel suo braccio.

"Come? È già un guerriero a cinque stelle?"

Ci era voluto poco tempo per fargli perdere sicurezza. L'enorme divario di forza tra i due gli stava facendo sopravvalutare la forza di Fei. Fu questa ipotesi che lo terrorizzò. Non aveva più il coraggio di combattere. Quando fu scaraventato via dopo il suo contatto iniziale, utilizzò tutta l'energia che aveva e il fuoco arancione giallastro brillò di nuovo nel vicolo oscuro. Proprio com'era apparso, si trasformò in una pila di fango dalla forma umana e scomparì mentre scava nel suolo.

"Puah, che codardo!" Fei sputò a terra e gridò: "Come può un codardo come te diventare un assassino?"

Inseguimento!

Quest'uomo doveva sapere molte informazioni che Fei avrebbe trovato davvero utili. Perciò, come poteva il re lasciare andare un indizio così importante? Fei fece un cenno dietro e il cane nero che stava giacendo a terra pigramente a contare le stelle ruggì, saltò e si precipitò verso Fei come un tornado. Il re saltò e ci montò sopra mentre la bestia seguiva l'odore del guerriero.

Fei doveva ammettere che la tecnica furtiva di tipo terra che l'esperto aveva usato era molto efficace; specialmente per persone come Hershzen che erano a quattro stelle, le loro tracce così sarebbero state molto difficili da seguire. Inoltre Hershzen sembrava trascorrere molto tempo usando questa tecnica. Quando si fondeva con il suolo, non c'era nulla di visibile dall'esterno, come se quello che era successo nel vicolo oscuro fosse un'illusione e non fosse mai esistita una persona di nome Hershzen.

Sfortunatamente per lui, quest'uomo era ferito e non poteva usare perfettamente la tecnica di occultamento.

Fei aveva anche individuato la presenza di Hershzen, così aveva intravisto alcune tracce. Il re percepì con cautela l'energia di tipo terra che si agitava nel suolo mentre accelerava con Tornado Nero per inseguirlo.

Hershzen fu molto scaltro.

Dopo essersi fuso con il suolo, cercò di minimizzare e nascondere la sua presenza mentre si riprendeva dalle ferite ricevute.

Non era la prima volta che doveva scappare.

Era riuscito a fuggire con successo da un maestro a sei stelle in passato.

Perciò, dopo il panico iniziale, aveva già iniziato a calmarsi. Niente al mondo avrebbe suggerito che la vera forza del re Alexander fosse a cinque stelle. Questo lo aveva scioccato, ma si sentì anche davvero fortunato. "Grazie al cielo che ho reagito in fretta. Dopo uno scontro e aver capito che non potevo competere con lui, non ho esitato, sono fuggito velocemente e non sono caduto nelle mani di quel re."

"Devo informare il prima possibile sua altezza Okocha. Altrimenti potrebbe influenzare il piano."

Hershzen viaggiò sottoterra con una certa difficoltà. Le ferite nel suo braccio diminuivano la sua velocità.

Fortunatamente per lui, aveva compiuto la sua missione. Non doveva temere le domande e la punizione del principe.

In quel momento però sentì un pericolo...

"Boom! Boom!"

Risuonarono due forti rumori. Colsero Hershzen di sorpresa, che non capì cosa stesse succedendo. Prima di poter reagire, sentì due forze enormi distruggere il terreno sopra di lui.

"Dannazione!"

Il re lo aveva raggiunto.

"Sta usando la sua forza brutale per spaccare il terreno e attaccarmi? Ma... come ha percepito la mia presenza sottoterra?"

Durante questo momento critico, Hershzen non poteva stare a riflettere troppo.

Rinunciò a proteggere il suo braccio ferito e cercò di fare del suo meglio per avanzare. La sua velocità aumento e vomitò una boccata di sangue. Questi sforzi furono appena sufficienti per aiutarlo a sfuggire dall'attacco. Le due forze arrivarono nelle profondità del terreno e mancò Hershzen di meno di un pollice.

Prima che Hershzen potesse reagire, sentì due esplosioni e altri due attacchi colpirono il terreno. Stavano mirando verso Hershzen; non se l'erano perso, sembrava che il re avesse la vista a raggi X.

Hershzen si spaventò a morte.

La sua sola opzione fu accelerare il più possibile.

Sulla superficie del terreno.

Il grosso cane nero si trasformò in un tornado. Seguì una strana via mentre si precipitava in avanti. Fei saltava e scagliava pugni verso il terreno. Tra la polvere, una serie di marchi furono impressi nel suolo e l'impatto dei colpi spaccò il terreno e formò numerose ragnatele sulla sua superficie.

Gli attacchi di Fei contenevano il mostruoso potere fisico del barbaro di livello 21. L'energia che sprofondava nel terreno e costrinse Hershzen a scappare come un topo.

In realtà, più di dieci secondi fa, Fei se l'era quasi perso.

Ma in quel momento, il Tornado Nero aveva mostrato una capacità di localizzazione che sorprese Fei, la pozione Hulk non aveva solo aumentato le sue dimensioni e la sua forza. Aveva amplificato anche il suo olfatto. Durante l'inseguimento a gran velocità, il Tornado Nero doveva solo annusare il terreno una volta per localizzare Hershzen, non aveva ancora commesso un solo errore.

La bestia sembrava un GPS.

Un uomo e un cane stavano inseguendo Hershzen come dei gatti che stavano tormentando un ratto.

A questo punto, Fei avrebbe potuto catturare questo idiota, ma si era reso conto che avrebbe potuto seguire i rampicanti per trovare il frutto. Forse avrebbe scoperto le altre persone che si stavano nascondendo nell'oscurità e avrebbe trovato altre sorprese se lo avesse seguito. Così Fei cercò solo di tormentarlo e non di ucciderlo.

"Boom! Boom! Boom! Boom!"

Ogni colpo mancava a stento Hershzen. Sembrava che Fei stesse giocando ad acchiappa la talpa, un uomo e un cane si stavano divertendo molto, e tutto stava andando secondo i piani di Fei; la destinazione di Hershzen stava diventando sempre più chiara.

Stava puntando verso la regione delle locande e delle carovane a Chambord.

Era il luogo dove vivevano tutti gli emissari del regno.

"Me**a, così sono questi stranieri a stare causando guai... voglio vedere chi osa rompermi i co****ni!"

Fei continuò l'inseguimento.

Era già buio e c'erano solo poche persone per strada; tuttavia i soldati di Chambord stavano sorvegliando la regione. Dopo aver sentito i forti rumori, si erano messi in fila e cercarono di fermare Fei.

"State indietro!" Gridò Fei mentre si avvicinava. "Vi ordino di ritirarvi dalla regione delle carovane, quest'area non ha più bisogno di protezione!"

"Ah... è sua maestà Alexander!"

I soldati riconobbero velocemente la persona a bordo del cane nero, ma non capivano dove fosse il nemico. Dopo aver sentito l'ordine però non esitarono e si ritirarono dalla regione.

Fei non si fermò e si precipitò in avanti.

C'erano circa venti emissari da ogni regno ed erano tutti concentrati in questa regione. Fei non aveva avuto l'occasione di incontrare tutti i principi e gli emissari, così non era troppo familiare con l'ambiente. Si limitò a lasciare che Tornado seguisse l'odore di Hershzen.

Questo allertò velocemente gli ospiti che stavano qui.

"Chi osa causare guai qui?"

"Come osa, sua altezza sta già dormendo, vuole morire?"

"Arrestatelo..."

Una serie di grida acute e arrabbiate riecheggiarono negli edifici ad entrambi i lati della strada. Tuttavia, Fei e il cane furono troppo veloci; la gente normale non riuscì affatto a capire cosa stava succedendo, ma l'aura emessa dall'uomo e dal cane spense ogni loro curiosità.

Dopo essere stato inseguito per altre duecento iarde, Hershzen arrivò in una grossa costruzione di pietra e smise di scappare.

"Sembra che abbiamo trovato la fonte."

Fei balzò facilmente oltre il muro alto quattro iarde mentre cavalcava il cane. Dopo essere entrato nel cortile, molte guardie li circondarono, ma il guerriero più potente tra di loro era solo ad una stella. Di fronte all'enorme aura simile ad un oceano emessa da Fei, avevano tutti difficoltà a respirare; nessuno di loro riuscì a gridare o a fermare Fei.

"Woof! Woof! Woof!"

Il cane annusò qualcosa e iniziò ad abbaiare in direzione dell'edificio di pietra.



