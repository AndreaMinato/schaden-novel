---
weight: 1090
title: Capitolo 109 – Spada del Cavaliere d'Oro Excalibur
pubDate: 2024-05-14T21:41:47.870Z
tags:
    - htk
---

Capitolo regolare (di giovedì, scusatemi),
0 capitoli in coda, 0/5
-Schadenfreude

Fei e il guardiano Oleg arrivarono nell'area nascosta nella montagna posteriore.

Fortunatamente l'intruso sembrava non sapere esattamente dove fosse l'entrata della caverna sotterranea e non aveva un obiettivo chiaro. Aveva perlustrato a caso la montagna posteriore. Quando aveva combattuto contro Pierce e Drogba, se n'era andato velocemente dopo un breve contatto. Era scappato rapidamente, così Chambord non aveva subìto nessuna perdita.

"Indossava un abito nero e attillato e il suo viso era coperto. Non sono riuscito a vedere nessun dettaglio nel buio della notte..."

"L'intruso era molto forte. Non siamo riusciti ad avvicinarci a meno di tre iarde dall'intruso..."

"Sembra che quella persona non volesse guai e non volesse uccidere nessuno. Se n'è andata dopo un breve contatto..."

"Forse stava cercando di trovare qualcosa..."

Le guardie dell'area segreta, incluso Pierce, riferirono a Fei cos'era accaduto la scorsa notte con espressioni imbarazzate. Fei ascoltò con attenzione e alla fine si calmò.

Era ovvio che l'intruso fosse un maestro di alto livello. Anche se le guardie avevano numerosi anni di esperienza di combattimento, non erano riuscite a competere con questo avversario. Fortunatamente, l'intruso se n'era andato dopo una breve ricerca; le guardie lo avevano inseguito, ma era stato inutile. Non erano riusciti a trovare nemmeno l'ombra di questa persona.

"Va bene, so cos'è successo. Tornate alle vostre posizione e state più in allerta d'ora in avanti!"

Fei fece congedare le guardie. Se ne andò in giro per la montagna posteriore e cercò ogni indizio possibile del passaggio dell'intruso insieme a Tornado Nero. Tuttavia non riuscì a trovare nulla, anche l'olfatto sensibile del cane fu inutile. Alla fine i due rimasero sulla cima della montagna posteriore e guardarono lontano. La brezza fredda del mattino autunnale portava foglie gialle e secche, facendole danzare nel cielo. La luce del sole illuminava il castello di Chambord e lo tingeva d'oro, come descritto nelle storie... Era una terra pura splendida e tranquilla.

Questa era la sola casa di Fei nel continente Azeroth.

<em>'Non importa chi è, ma se osa mettere le mani su Chambord, gli taglierò le braccia senza pietà.</em>'

Si ripromise Fei mentre stringeva i pugni.

Il vento gelido lo calmò lentamente.

Scoprì velocemente di essersi sbagliato; era stato fuorviato. C'era un solo motivo per cui stava incontrando dei guai; non era abbastanza forte. Sia la sua potenza che quella di Chambord era troppo inferiore. Pensandoci, se Fei fosse stato un maestro del grado del sole o se Chambord fosse stato un impero di nono livello, chi avrebbe osato causare problemi nel suo territorio?

Perciò il suo obiettivo sarebbe stato aumentare la sua forza e quella del suo regno.

Poi avrebbe potuto occuparsi di tutti i guai con i suoi pugni.

Dopo averci riflettuto, Fei nefu sollevato di aver trovato un po' di luce in questo periodo oscuro. Entrò direttamente nella caverna sotterranea, scelse una stanza di pietra e ordinò ad un soldato di proteggere l'entrata. Scelse la modalità assassino nelo schermo di selezione 3D di Diablo e iniziò ad aumentare il livello del suo personaggio.

Dopo tre ore, Fei aveva completato le quattro missioni: "Abisso del Male", "Cimitero delle Sorelle", "Alla Ricerca di Cain", "Strumenti di Commercio", e arrivò al livello 10. Nel processo, Fei ottenne un'altra mercenaria. Il suo nome era Thrana; era una ranger giovane dai capelli blu ed era un'arciera del fulmine. Come aveva previsto Fei, era simile alle mercenarie degli altri personaggi; questa ragazza si comportava rigidamente. Era priva di individualità e assomigliava più ad un ordinario NPC.

"Strano. Perché solo gli NPC del Campo delle Ranger del mondo parallelo del mio barbaro sono intelligenti e si comportano come persone vere? In altri mondi paralleli come quelli del mio paladino e dell'incantatrice, e anche altre mappe nel mondo parallelo del mio barbaro non hanno alcuna individualità."

Fei si faceva da tempo questa domanda.

Dopo aver completato le quattro missioni, Fei fece un calcolo del tempo rimastogli e decise di non continuare nella modalità assassino e passò al barbaro. Trascorse mezz'ora ad imparare l'arte delle composizioni delle pozioni da Akara, e poi andò dalla procace Charsi.

"Ehi, splendida maestra della forgia, come va con l'armatura?"

Charsi che era occupata non disse una parola. Si asciugò il sudore dalla fronte e lanciò un elmo dorato a Fei; nel frattempo stava ancora battendo il pettorale di un'armatura con il martello. "Sapevo che avevi bisogno di queste serie di armature, così ho lavorato per tutta la notte; ma ho solo completato l'elmo..."

Fei prese l'elmo, la ringraziò e osservò l'equipaggiamento con calma.

L'elmo emanava un lieve bagliore dorato. Non sembrava una normale barbuta con apertura a T che era comune nel continente Azeroth. C'erano due corna gialle da toro ai lati dell'elmo, facendolo sembrare tirannico e feroce. Una linea di spuntoni più corti collegava le corna e puntavano verso il cielo... Questo elmo conteneva una magia misteriosa. Chi lo fissava avrebbe quasi potuto vedere un toro dalle corna d'acciaio che stava caricando.

Elmo del toro!

"Perfetto! Ahah, è perfetto! Charsi, è esattamente ciò che volevo. Ahah, hai realizzato il mio progetto alla perfezione. Sei un genio nel forgiare!"

+20 difesa e l'utilizzatore può lanciare un incantesimo del fulmine di primo livello – Dardo del Fulmine.

Anche se questo elmo sembrava un po' debole in confronto a quello che stava usando Fei, l'effetto aggiuntivo era ottimo. Inoltre questo elmo era solo un prezzo su cui aveva fatto pratica Charsi e poteva solo usare le Gemme Spezzate per forgiare oggetti magici. Una volta che fosse migliorata, sarebbe riuscita ad usare gemme migliori e creare un equipaggiamento più forte. Fei era sicuro che un giorno questa donna bella e procace sarebbe riuscita a creare dodici serie di equipaggiamenti dei Cavalieri Dorati.

Per almeno mezz'ora, prima che dovesse lasciare il mondo di Diablo, Fei passò il tempo da Charsi e le chiese di riforgiare la spada magica blu che aveva fatto prima.

La spada magica riforgiata si trasformò in una lama dorata. Aveva un aspetto semplice, non aveva delle decorazioni. Aveva una punta affilata ed era spessa, l'impugnatura poteva essere afferrata con due mani. La guardia della spada assomigliava ad un'aquila che spiegava le ali... Sotto l'effetto delle gemme e del potere magico, la spada sembrava  incantevole; dava a Fei l'illusione di poter fare a pezzi qualsiasi cosa.

+20 punti danno e 20% precisione d'attacco.

Queste erano le proprietà della spada dorata.

Fei toccò la lama e ne sentì il freddo. "D'ora in avanti, questa spada si chiamerà Excalibur!"

Excalibur, era l'arma finale del Cavaliere Dorato Capricorno Shura nel cartone dei Cavalieri dello Zodiaco. Poteva distruggere ogni sostanza nell'universo. Era indistruttibile ed emanava la luce del sole e della luna. Era un'arma che perfino gli dei temevano.

Fei desiderava che quest'arma continuasse ad aumentare di livello e che un giorno diventasse affilata e resistente come la vera spada del Cavaliere Dorato.

Il tempo che aveva a disposizione stava per scadere. Prima di uscire dal mondo di Diablo, comunicò con la misteriosa voce fredda nella sua testa e cercò di convertire l'elmo del Toro ed Excalibur nel mondo reale.

Non era la prima volta che convertiva qualcos'altro oltre a pozioni e gemme. La risposta che aveva ricevuto dalla voce era che il suo livello non era sufficientemente alto. Ma dopo aver considerato che entrambi gli oggetti erano stati ideati da lui e forgiati da Charsi, voleva fare un altro tentativo.

"...Elmo del Toro, tasso di successo di conversione del 100%, costo della conversione 10.000 monete d'oro. Spada magica Excalibur, tasso di successo di conversione del 100%, costo della conversione 10.000 monete d'oro. Confermare le conversioni per favore."

Ciò che disse la voce sorprese Fei.

Tasso di successo di conversione del 100%, era incredibile.

"Conversione confermata!"

"Calcolo della conversione... convertiti con successo. Giovane guerriero Fei. Hai attivato una delle tre leggendarie tecniche miracolose: 'Dai'. Puoi dare l'elmo del Toro e la spada magica Excalibur a chi desideri. Non ci sono delle limitazioni."

Fei si riempì di gioia.

Nella caverna sotterranea nella montagna posteriore.

Fei tornò nella stanza di pietra del mondo di Diablo.

Rifletté per un po' e poi fece un cenno. Dopo un lieve ronzio, un portale blu ovale apparì nella stanza e ne uscì Charsi.

"Ti ho trovato un po' di assistenti." Fei sorrise mentre indicava i fabbri come Samuel Rock che stavano sudando mentre forgiavano armi nella sala della caverna sotterranea. "Con degli aiutanti, forse potresti forgiare un po' più velocemente... Un'altra cosa, se puoi, insegna loro un po' di cose. Le loro tecniche sono ben lontane dall'essere buone. Sarebbe ancora meglio se li prendessi come apprendisti!"

Fei era come un pervertito che cercava di attirare dei ragazzini con delle caramelle. Provò a persuadere Charsi, così che i fabbri di Chambord avessero l'occasione di apprendere le tecniche sbalorditive di Charsi.
