---
weight: 111
title: Capitolo 111 – Continuare a piratare i Cavalieri dello Zodiaco fino alla fine
pubDate: 2024-05-14T23:41:47.870Z
tags:
    - htk
---

Capitolo regolare,
0 capitoli in coda, 0/5
-Schadenfreude

"Paul Pierce, il mio guerriero più leale di Chambord, il mio amico più fidato, in quanto re di Chambord, ti dono questa spada leggendaria e ti auguro una vita di lealtà, gloria e giustizia."

Fei ricordava vagamente questo passaggio dopo aver letto i libri della biblioteca reale.

Pierce rimase stordito sul posto e guardò con fare incredulo Fei finché Drogba non lo picchiettò con le dita. Poi l'uomo dai capelli bianchi finalmente reagì. Si chinò su un ginocchio di fronte a Fei e con il pugno destro premuto sul petto, seguì l'etichetta dei cavalieri di Azeroth e giurò:

"Sono intenzionato ad usare tutta la mia vita per servire il mio solo sovrano, il re Alexander!"

Fei sorrise mentre batteva lievemente le spalle di Pierce con la spada sacra Excalibur, poi seguì l'etichetta dei libri. Girò la spada e la consegnò ufficialmente al soldato leale che stava pronunciando il suo giuramento. La fredda voce misteriosa inaspettatamente risuonò nella testa di Fei:

"Giovane guerriero, hai attivato una delle tre abilità divine 'Dai', conferma, vuoi dare Excalibur al soldato Paul Pierce che si sta inginocchiando di fronte a te?"

Fei esitò lievemente e poi scelse di confermare.

Un momento dopo, Fei sentì le mani diventare più leggere e vide la spada dorata nelle ue mani illuminarsi. La spada vorticò all'improvviso e volò lentamente da Paul Pierce e alla fine scomparì nella fronte dell'uomo muscoloso dai capelli bianchi.

Questa scena scioccò tutti quanti.

Era... un miracolo!

Il modo in cui gli altri consideravano Fei era già cambiato completamente. Se prima lo ammiravano per via della sua forza sovrumana e le sue qualità nobili da re, allora adesso lo stavano guardando come dei fanatici di fronte al loro dio supremo.

A parte una divinità, nessuno poteva creare un fenomeno del genere.

Tuttavia Fei non riuscì a cogliere l'occasione per vantarsi perché era rimasto ugualmente sbalordito vedendo come Excalibur si era trasformata in una sfera di luce ed era scomparsa. Voleva sapere che effetto speciale aveva.

Dopo pochi secondi, Pierce aprì gli occhi come se avesse appena capito qualcosa e si alzò.

La sua aura era cambiata completamente; non solo il potere che emanava era molto più formidabile, anche la sensazione che dava agli altri era mutata. Era alto e dritto, come una spada estratta dalla guaina. Pierce non sembrava sorpreso da questo cambiamento, come se avesse carpito qualche segreto durante i pochi secondi in cui aveva tenuto chiusi gli occhi.

"Pierce, mostra il potere di Excalibur ai tuoi compagni!"

Disse sorridendo Fei fingendo di mantenere la calma. In realtà perfino lui era impaziente. Voleva esclamare invece: "Sbrigati Pierce e mostrami che potere ha Excalibur..."

"Sì sua maestà!"

Dopo aver lasciato che la gente attorno si spostasse per fargli un po' di spazio, Pierce chiuse gli occhi, come se stesse evocando un qualche tipo di energia incredibile. Quando li riaprì di nuovo, sporse il braccio destro e strinse la presa sulla spada, menando un fendente verso una pietra spessa due metri di fronte a lui. Prima che la gente potesse reagire, il macigno si spaccò a metà dal centro e il taglio era stato davvero netto e liscio.

Tutti sussultarono e spalancarono gli occhi, incluso Fei.

Era spettacolare!

Troppo affilata!

Così questo era il potere di Excalibur dopo che era stata trasferita usando la tecnica divina Dai? Tutti qui sapevano quanto erano dure le rocce della caverna sotterranea e, anche se non erano resistenti come l'accia, non lo erano di tanto. Tuttavia Pierce l'aveva tagliata in due all'istante. Un effetto del genere era quasi identico alla sacra spada del Capricorno Shura dei ricordi della vita passata di Fei nel cartone; era indistruttibile e soverchiante.

Una luce dorata brillò.

La spada apparì nelle mani di Pierce. Poteva fonderla con il suo corpo e anche farla materializzare... era troppo magico. Fei annuì, chiedendosi se fosse l'integrazione tra una spada leggendaria e un umano.

"Pierce, amico mio, hai davvero il cuore di un guerriero."

Fei era estremamente contento e iniziò a sparare str****te, trovando una scusa a caso per spiegare la scena magica appena avvenuta. "Hai ricevuto l'approvazione di Excalibur, così inizierai a padroneggiare il vero potere di questa spada sacra. D'ora in poi, sarai uno dei cavalieri dorati sotto Alexander e il tuo titolo sarà... Capricorno!"

Il cavaliere Capricorno.

Era praticamente la versione piratata del capricorno Shura.

Il titolo in sé sembrava strano, ma era comunque invidiabile e onorabile essere nominato cavaliere, e questo era particolarmente importante per Paul Pierce, perché significava da guerriero comune diventare un vero nobile nella terra di Azeroth.

I suoi compagni andarono tutti a congratularsi con lui con sguardi invidiosi.

Tuttavia questo era solo l'inizio.

Il piano di Fei per migliorare la forza del suo schieramento doveva ancora procedere.

Un istante dopo, il re sorrise e sollevò lievemente la mano.

Una debole luce dorata scintillò nell'intera sala di pietra e uno splendido elmo dorato con delle corna da toro apparì nelle sue mani. La sua comparsa attirò subito gli sguardi di tutti, le due corna ricurve e cupe attiravano particolarmente l'attenzione, puntando verso il cielo, rilasciavano un'aura tagliente e misteriosa, come se potessero penetrare attraverso il vuoto.

"Questo è l'elmo di un equipaggiamento magico che si chiama armatura dorata del toro. Anche se è solo una parte, ha delle capacità difensive incredibile e il suo potere d'attacco può fare tremare di paura ogni nemico. Ecco, guardate queste corna intimidatrici, possono distruggere facilmente qualsiasi guardia nemica..." Disse Fei con un tono irresistibile mentre scorgeva con lo sguardo tutti i presenti e alla fine fissò Didier Drogba: "Didier, amico mio, vieni ad accettare la tua ricompensa. Questo elmo diventerà il tuo compagno più vicino in combattimento."

Didier Drogba rimase sbalordito.

Solo un momento fa stava deridendo Pierce per com'era rimasto imbambolato quando Fei lo aveva chiamato, ma ora la sua reazione era ancora più imbarazzata. Si inginocchiò solo dopo essere stato chiamato tre volte e mostrò uno sguardo incredulo.

"Possano la gloria e la giustizia essere sempre con te amico mio. In quanto re di Chambord, ti darò questo elmo dorato del toro. D'oggi in avanti, sei uno dei cavalieri dorati, il tuo nome... toro!"

Le parole di Fei attivarono di nuovo una delle tre abilità divine Dai. L'elmo si trasformò in una luce abbagliante e dopo aver roteato, scomparì lentamente nella fronte di Drogba.

L'edizione piratata del Toro apparì.

Come Pierce, sotto l'effetto dell'abilità Dai, anche l'elmo del Toro mutò. Drogba poteva nascondere l'elmo nel suo corpo ed evocarlo quando necessario, inoltre grazie ad esso la sua difesa fisica sarebbe quasi raddoppiata e avrebbe potuto imitare la carica di un toro per distruggere facilmente la pietra.

I due equipaggiamenti magici forgiati da Charsi usando le gemme elementali, sotto l'effetto dell'abilità divina di Fei "Dai", avevano mostrato degli effetti inaspettati. Sembrava che il re avesse compiuto un altro grande passo per rafforzare il suo esercito realizzando anche il suo sogno d'infanzia di creare la squadra dei cavalieri dello zodiaco in questo nuovo mondo. A parte le dodici armature dorate, doveva trovare un modo per fare padroneggiare loro le tecniche nel cartone...

Sarebbe stata una strada molto lunga e divertente.

Il resto dei guerrieri aspettò che Fei tirasse fuori altri tesori, ma rimasero delusi. Pierce e Drogba erano i soldati che avevano reso più contributi, così meritavano più ricompense. Per quanto riguarda gli altri, come spiegò Fei, avrebbero dovuto raggiungere un certo livello di contributi per essere ricompensati con dell'equipaggiamento magico. Altrimenti, se fosse stato così facile ottenerne uno, non sarebbe stato considerato così prezioso.

Poi Fei iniziò un altro piano.

Tirò fuori le pozioni Hulk mischiate a seconda della forza fisica di ogni uomo e le distribuì. Una volta che tutti ricevettero la loro pozione, iniziarono a potenziare la forza dei venti guerrieri che avevano combattuto sul ponte di pietra.

Dopo quindici giorni di allenamento infernale, la forza di questi uomini era aumentata significativamente, così avrebbero potuto sopportare gli effetti della pozione Hulk senza conseguenze negative. Tuttavia, dato che la loro forza originale era ancora di un livello inferiore rispetto a quella di Brook, Cech e Oleg, gli effetti della pozione non sarebbero stati così ovvi. Tuttavia, era comunque sufficiente per aumentare la loro forza e farli diventare guerrieri ad una stella.

Anche l'adolescente biondo, Fernando-Torres, che si era allenato con Pierce e gli altri riuscì ad esaudire il suo desiderio e ricevette la sua Pozione Hulk. Anche se questo dolore straziante gli aveva quasi fatto desiderare la morte, dopo che la droga fece effetto, sentì un improvviso potere soverchiante inondare il suo corpo e, come ogni uomo muscoloso attorno a lui, Torres iniziò a ruggire con entusiasmo.


