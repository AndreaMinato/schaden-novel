---
weight: 1120
title: Capitolo 112 – Trappole Ovunque
pubDate: 2024-05-15T00:41:47.871Z
tags:
    - htk
---

Capitolo regolare,
0 capitoli in coda, 0/5
-Schadenfreude

Proprio come Cech e Brook con la Pozione Hulk, Pierce e Drogba non riuscirono a digerirla velocemente. Anche se il dolore era sparito, i loro corpi continuarono a rimanere verdi, ancora più verdi di Brook e gli altri visto che erano più deboli. I tipi muscolosi rimasero sul posto, sembravano venti cactus spuntati dal nulla nella sala di pietra.

"Non preoccupatevi, quando assorbirete pienamente la droga, questo effetto collaterale scomparirà."

Fei chiamò Essien, Shaquille O'Neal e Khan, poi lanciò loro una pergamena segreta sulla coltivazione dell'energia e uno zaffiro spezzato dell'elemento acqua. Queste tre persone usavano tutti l'energia dell'acqua e c'erano tre pergamene elementali dell'acqua nella collezione reale di Chambord, così era sufficienti per i tre uomini. Dopo essere stati raffinati e trasformati dalla Pozione Hulk, l'ampiezza e la resistenza dei loro canali di energia superavano di gran lunga quelli di una persona normale e potevano anche essere considerati davvero talentuosi. Inoltre, con l'aiuto di uno zaffiro dello stesso elemento, probabilmente sarebbero potuti avanzare di livello in breve tempo.

Gli altri uomini muscolosi che non avevano ottenuto un equipaggiamento o altre ricompense poterono solo grattarsi la nuca, sbavando mentre ridevano come sciocchi. Guardarono Fei con occhi acquosi, puri e innocenti, come un gruppo di bambini che volevano il latte dalla loro mammina.

Allibito, Fei fece un cenno per fare uscire fuori dalla stanza di pietra questi cactus che cercavano di fare i carini.

In effetti questi uomini forzuti avevano capito la situazione. L'inventario di un paese sottoposto di sesta classe era troppo carente, così a sua maestà probabilmente non era rimasto molto dopo aver tirato fuori questi tesori. Perciò non si lamentarono, almeno avevano ricevuto tutti un potenziamento grazie alla Pozione Hulk. Inoltre le persone che Fei aveva chiamato erano tutti dei compagni che avevano compiuto le imprese più prominenti. Questo era il motivo per cui potevano solo invidiarli, ma non diventare gelosi.

Dopo aver finito, Fei rimase in silenzio nella sala di pietra.

All'improvviso passò alla modalità Assassino.

Una forza diversa dal potere spirituale del paladino, quello magico dell'incantatrice, l'aura letale del negromante, la forza bruta del barbaro e l'energia naturale del druido iniziarono a scatenarsi nella stanza.

Gli assassini erano una classe davvero speciale nel mondo di Diablo. Secondo i ricordi della vita passata di Fei, Blizzard aveva precisato che questa classe era ispirata ad un'arte marziale cinese segreta e Fei poteva dimostrarlo visto che ora nel suo corpo scorreva dell'energia particolare, il qi.

Questa energia spirituale gli ricordava le descrizioni di molti racconti Wuxia che aveva letto nella sua vita passata.

"Un totale di 18 canali!"

Fei chiuse gli occhi e percepì con attenzione il flusso di energia nel suo corpo e notò che il qi scorreva in diciotto vie. Ogni canale era un percorso completo e indipendente, ma connessi tra di loro, come un labirinto che si apriva nel suo corpo. L'energia circolava in questo labirinto, nutrendo costantemente la sua carne.

Inoltre la direzione in cui viaggiava il qi era molto simile ai canali d'energia nel continente Azeroth.

Fei rifletté per un momento e prese una pergamena dell'elemento acqua ad una stella che aveva copiato a mano per suo uso personale. Fei la lesse con attenzione e notò che descriveva solo otto passaggi, che corrispondevano ad una parte dei diciotto canali nel suo corpo.

"Che i passaggi corrispondano a quelli nel personaggio dell'assassino? Allora la qualità della pergamena dipende dal numero di canali che descrive?"

Questa scoperta gli fece capire vagamente qualcosa.

Se era davvero come pensava, allora Fei forse avrebbe potuto studiare i diciotto passaggi nel suo corpo e creare dal nulla delle serie di pergamene di energia d'alto livello. Quella che stava tenendo descriveva otto canali, ma Fei ne aveva diciotto nel suo corpo. Poteva imitare il loro flusso per esplorare le dieci vie aggiuntive e questo gli avrebbe permesso di creare delle pergamene di alto livello ad almeno tre stelle!

Se fosse stato davvero così, allora sarebbe stato come ottenere in dono della legna per il fuoco d'inverno.

"Tuttavia devo fare altre verifiche. Sfortunatamente la migliore pergamena di energia a Chambord è solo ad una stella, così non posso dedurre molto..." Fei chiuse con delicatezza il manoscritto e alzò lo sguardo: "Oh giusto, lo zio Lampard è un maestro a tre stelle, così sicuramente sa di più sui canali di energia. Dopo gli farò delle domande e tutti i misteri saranno rivelati."

Fei non poté che rallegrarsi.

Si alzò e si avvicinò lentamente al centro della sala, facendo circolare il qi nel suo corpo e percependo ogni via specifica. All'improvviso abbassò il suo baricentro e scagliò un colpo.

"Roar!"

Il fantasma di una tigre che ruggiva sfrecciò fuori dal pugno di Fei.

Boom!

L'enorme roccia a terra prima tagliata in due da Excalibur fu ridotta in un cumulo di macerie. La stanza si riempì d'aria calda.

Questa era la tecnica dell'assassino, il Colpo della Tigre.

L'abilità usava il qi per formare delle cariche che aumentavano lo slancio e il suo potere era incredibile.

Poi...

Bang! Bang!

Bang! Bang!

Una figura scattò nella stanza di pietra; il pugno di Fei era coperto da una terrificante fiamma rossa. I suoi colpi erano come delle meteore, mentre i suoi piedi si muovevano sempre più velocemente come dei machete. Alla fine il suo intero corpo si trasformò in un turbine nero ed era così veloce da non essere più chiaramente visibile. Solo dopo dieci secondi il vortice si dissipò. Si fermò e le decine di sedie di pietra a terra si erano già ridotte in polvere nera.

Fei aveva appreso tutte le tecniche della modalità assassino.

Poi avrebbe iniziato il suo piano.

Attivò la tecnica Scatto di Velocità e il suo corpo fu coperto da un sottile strato di nebbia. In un lampo, scomparì come un fantasma.

Nessuno nel labirinto di pietra si accorse che Fei se n'era andato.

Due ore dopo, una lieve brezza si sollevò nella sala. Una lieve foschia si diffuse nell'aria e Fei riapparì di nuovo.

Si avvicinò al tavolo, raccolse una penna di piuma e iniziò a scrivere su una pergamena. Sfruttando di nuovo le sue tecniche di disegno della sua vita passata, tracciò una cartina della montagna posteriore di Chambord.

Fei esaminò con attenzione il disegno e, dopo aver confermato che non c'erano problemi, prese un'altra penna con dell'inchiostro rosso e iniziò ad aggiungere ogni sorta di strani marchi.

Dopo una decina di minuti, l'ufficiale di prigione Oleg fu convocato nella sala di pietra.

"Ricorda con attenzione questa figura, ricordala con attenzione! Ho già piantato una marea di trappole letali in ogni posizione critica e intersezione, coprendo i punti ciechi che le guardie non coprivano. Ci sono solo tre passassi sicuri per entrare e uscire, sono delineati da questi segni rossi..." Fei indicò la mappa. Spiegò con attenzione: "Questo marchio significa fuoco, questo fulmine... ricorda, ovunque vedi questi segni significa che ci sono molte trappole lì. Riferisci ai soldati di pattuglia di evitare questi posti. Per quanto riguarda i percorsi e la frequenza con cui pattugliano, lascerò che sia tu a pianificarlo. È molto importante, devi completare questa missione prima di stasera. Dì a tutti i soldati di ritirarsi per ora per impedire eventuali ferite accidentali!

Il guardiano Oleg nascose il suo orrore, prese con cautela la mappa e iniziò a memorizzare tutti i marchi per delineare le migliore vie di pattugliamento.

Per quanto riguardava Fei, lasciò la caverna sotterranea cavalcando il suo grosso cane nero.

Sotto la guida di Fei, il cane continuò a saltare tra le rocce e gli alberi, avanzando lentamente seguendo uno strano percorso. Doveva evitare con cautela alcune trappole terrificanti.

Ora l'intera regione posteriore di Chambord era un'area letale.

Durante le due ore in cui se n'era andato, Fei aveva utilizzato tutte le tecniche della modalità assassino e aveva piantato una grande quantità di trappole del fulmine e del fuoco nelle aree proibite della montagna posteriore di Chambord. Adesso la vetta era coperta da una marea di trappole magiche come la Rete dello Shock, la Sentinella del Fulmine, il Risveglio del Fuoco, ecc, ognuna conteneva un'energia terrificante. Se qualcuno avesse invaso quest'area e avesse attivato le trappole magiche, allora si sarebbe scatenata la furia degli elementi. I guerrieri ad una stella sarebbero rimasti uccisi all'istante, quelli a due stelle sarebbero riusciti a resistere a stento per un po'. Se fossero stati fortunati, quelli a tre stelle forse sarebbero riusciti a scappare.

Erano tutte delle misure preventive che aveva preso Fei.

Le tecniche dell'assassino aiutarono molto Fei, risolvendo il problema della mancanza di guerrieri d'élite e guardie a Chambord. Fei ora poteva stare tranquillo e prepararsi per l'imminente tempesta. Chambord stava per affrontare un enorme pericolo sconosciuto, così Fei doveva impegnarsi a fondo.

Domani sarebbe stata la data ufficiale della cerimonia di canonizzazione. A cavallo del Turbine Nero, guardò la magnifica montagna sotto la luce del tramonto, sarebbe stato il posto dove si sarebbe tenuta l'incoronazione.

Sentì un'ondata di entusiasmo, seguita da tensione.

Se non si era sbagliato, allora tutte le sue domande avrebbero ricevuto risposta domani mattina, in cima alla montagna orientale; sarebbe stato il momento in cui i suoi nemici si sarebbero tolti il loro travestimento e avrebbero mostrato le zanne.


