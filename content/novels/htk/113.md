---
weight: 1130
title: Capitolo 113 – Prima dell'Alba
pubDate: 2024-05-15T01:41:47.871Z
tags:
    - htk
---

Capitolo regolare (di ieri) è da tre settimane almeno che scambio giovedì per venerdì non ne posso piùùùùùùù, scusatemi ancora, se continuo così cambio giorno di pubblicazioneee,
0 capitoli in coda, 0/5
-Schadenfreude

Prima che calasse la sera, Fei salì sul grosso cane nero e si occupò di molte commissioni.

Per un'ora lavorò sodo come un'ape operaia, spostandosi velocemente per la città, andando a trovare tutte le persone che doveva vedere, dando gli ordini che doveva fare e disporre di ogni questione rilevante.

Al tramonto, Fei finì ogni preparativo e poi tornò una seconda volta dalla Sacra Chiesa che visitava raramente.

Nella camera segreta nel retro della chiesa.

La luce era fioca e a destra c'erano centinaia di candele bianche che rendevano l'atmosfera opprimente. Fei si sedette di fronte alla statua di pietra bianca della trinità subito dopo essere entrato e rimase ad occhi chiusi per mezz'ora, a riflettere. Di fronte a lui, il prete Zola e il cavaliere Luciano mostrarono entrambi espressioni sorprese, inchinandosi in segno di rispetto. Le loro fronti erano coperte di sudore e non osarono nemmeno respirare troppo forte.

Alla fine Fei aprì gli occhi.

Sfregandosi le tempie lievemente indolenzite, Fei guardò Zola e Luciano con un gran sorriso e alla fine disse: "Ho delle questioni importanti di cui dovete occuparvi immediatamente!"

"Dica pure sua maestà, moriremo cercando di servirla!" Dissero i due dopo aver sospirato di sollievo.

"Non dovete morire, spero solo che possiate usare i canali della chiesa per aiutarmi ad acquistare in segreto una serie di pergamene di energia che vanno dal primo al terzo livello. Ho anche bisogno di note di allenamento per un mago... Devono avere cinque elementi di energia e cinque elementi magici. Per uanto riguarda il costo, traetelo dalle 10.000 pietre dello stregone circa che ho depositato da voi... Per il pagamento, potete prendere 100 pietre in anticipo come ricompensa per i vostri sforzi!"

"Sua maestà! Non si disturbi! Ci ha già ricompensato con 100 pietre dello stregone, l'equivalente di due anni di salario. Inoltre lavorare per lei è un onore per noi, quindi non possiamo accettare altre ricompense da sua maestà!" Zola rispose molto velocemente e si inginocchiò. "Solo che... secondo la legge dell'impero Zenit, i paesi sottoposti di livello sei non possono possedere pergamene a tre stelle. Anche se la chiesa non ha paura dell'impero Zenit, non può violare liberamente le leggi. Potrei chiedere il motivo per cui sua maestà vuole acquistarle...?"

Non osava davvero accettare altre pietre da Fei.

La scorsa volta ne aveva già ricevute cento, l'equivalente del loro salario totale e delle ricchezze che avevano saccheggiato dai cittadini in due anni. Quelle 100 pietre dello stregone già li spaventavano al punto da farli cagare addosso e, se ne avessero prese altre, allora Zola avrebbe avuto la sensazione di non accettare soldi, ma buoni sconto per ottenere una morte più veloce.

Perciò Zola ignorò tutte le occhiate che Luciano gli stava dando e rifiutò velocemente.

Anche questo tipo era un uomo intelligente come Oleg.

Fei naturalmente notò le reazioni sospette dei due, ma non aveva tempo da perdere con gli indovinelli. Dopo aver affidato loro un compito, si alzò direttamente e si diresse verso l'uscita.

Mentre se ne stava andando, disse: "Per quanto riguarda le pergamene... non dovete chiedermi altro. Le dovete ottenere di nascosto per me... Per quanto riguarda la ricompensa di 100 pietre, umpf, non mi faccio restituire i miei doni. Dato che non le volete, allora gettatele nell'oceano!"

Zola rimase sbigottito.

"Sì, sì, sì... le accetteremo, le accetteremo! Sua maestà, non si preoccupi, faremo tutto ciò che è in nostro potere per ottenere le pergamene e le note di cui ha bisogno non appena possibile..." Poteva solo rispondere così.

Ad un certo punto a Fei venne in mente qualcosa, si fermò sulla porta, si girò e chiese: "Oh giusto, un'altra cosa. Avete intenzione di presentarvi alla cerimonia di domani?"

"Naturalmente, rappresenteremo la Sacra Chiesa per benedire la sua ascensione!" Come potevano non andarci? Agli occhi di Zola e Luciano, l'incoronazione imminente in cima alla montagna orientale era un'opportunità d'oro per lusingare Fei.

"Vi darò un piccolo suggerimento. Se volete sopravvivere farete meglio a non andarci!"

Dopo aver finito di parlare, Fei lasciò direttamente la chiesa.

Zola e Luciano rimasero sul posto a guardarsi a vicenda. Non sapevano cosa intendesse il re Alexander. Che sua maestà non volesse vedere le loro brutte facce alla cerimonia o... Zola rifletté a testa bassa, ma quando ripensò all'espressione di Fei quando l'aveva detto, capì.

.....

Dopo essere uscito dalla chiesa, Fei tornò direttamente a palazzo.

La notte cupa avvolse gradualmente Chambord. Quando il palazzo era tranquillo e la splendida Angela e la piccola Emma stavano sorridendo mentre sognavano dolcemente, Fei si sedette in silenzio sul suo trono, aspettando l'alba.

Dopo mezzanotte, Fei avrebbe avuto altre quattro ore a disposizione nel mondo di Diablo.

Entrò nella modalità Assassino e impiegò un'ora di tempo per completare le ultime due missioni della prima mappa.

Dopo averle finite tutte, il suo personaggio arrivò al livello 17.

Ora la sua forza combattiva nella vita reale corrispondeva circa agli stadi intermedi delle tre stelle. Questo, unito alla varietà di tecniche furtive, forse gli avrebbero permesso di affrontare dei membri d'élite agli inizi delle quattro stelle. Anche se aveva poche possibilità di batterli, sarebbe stato molto facile scappare.

Poi Fei uscì dalla modalità assassino. Di fronte allo schermo olografico 3D, scelse l'ultima classe che non aveva ancora toccato: l'amazzone. Fortunatamente, dopo averla scelta, cambiò solo il suo abito e non diventò un travestito.

Nel continente delle ranger, nella notte oscura, iniziò un folle massacro.

Tutti i mostri e i demoni ulularono e caddero sotto la pioggia di frecce del primo amazzone maschio nella storia.

Dopo due ore e mezza, scadde il tempo che aveva a disposizione e Fei lasciò il mondo di Diablo.

In quel momento aveva già completato le prime cinque missioni della prima mappa e gli rimaneva solo da uccidere Andariel, e anche il suo amazzone raggiunse il livello 16.

Arrivare al livello 16 in sole due ore e mezza era sicuramente il ritmo più veloce che avesse mai ottenuto dopo la sua reincarnazione. Probabilmente era dovuto alla classe; dopotutto gli attacchi a lungo raggio come quelli dell'amazzone erano più efficienti nell'uccidere i mostri ed erano in vantaggio in confronto alle classi specializzate nel combattimento ravvicinato come quella del barbaro.

Passarono quattro ore, ne rimanevano solo tre prima che il sole sorgesse. Era il momento più cupo prima dell'arrivo dell'alba.

Fei stava facendo i suoi ultimi preparativi per l'imminente cerimonia d'ascensione.

Allo stesso tempo c'erano dei movimenti furtivi a Chambord. Un grande quantità di luci si spensero e tutte le truppe alle mura si ritirarono silenziosamente. Tra la quiete della montagna posteriore, se uno avesse ascoltato con attenzione, avrebbe potuto notare il rumore di moltissimi passi e ansimi. La gente cercava di rifugiarsi silenziosamente in un accampamento temporaneo dall'altra parte del fiume Zuli, fuori città, sotto la guida dei soldati di Chambord.

Anche se i cittadini non sapevano perché dovessero lasciare le loro case nel bel mezzo della notte come dei ladri, era ordine del re Alexander, così potevano solo eseguirlo con attenzione e non causare troppi problemi per Brook, che si stava occupando dell'evacuazione. Brook aveva fatto molti preparativi su come persuadere i cittadini, ma non si sarebbe mai immaginato che non avrebbe avuto bisogno di usare questi metodi.

Naturalmente non tutti furono ubbidienti.

Alcuni mercanti importanti e nobili sotto la guida di Louise il visconte si raggrupparono, rifiutando con indignazione le richieste di Brook e opponendosi all'ordine del re Alexander. Quando Brook lo riferì a Fei, il giovane si limitò a sorridere senza preoccupazioni e lasciò che facessero ciò che volevano.

Mancavano solo due ore prima dell'alba e il palazzo iniziò ad animarsi.

I servi cominciarono a prepararsi per la grande cerimonia, trasportando gli ingombranti oggetti rituali e le offerte sacrificali in cima alla montagna orientale. Anche Angela ed Emma erano occupate, e l'araldo Bast non dormì nemmeno e rimase a palazzo, controllando costantemente la pianificazione della cerimonia.

Fei passò alla modalità assassino.

Un momento dopo, lui e il Tornado Nero si trasformarono in una nuvola di fumo nella vastità della notte, precipitandosi verso la montagna posteriore. In un batter d'occhio, Fei usò Evoca e chiamò la mercenaria Elena e le sue sorelle nella sala di pietra. Prese anche ciò che gli serviva dall'inventario di tutti i suoi personaggi. A parte le armi, preparò le pozioni e altri oggetti potenzialmente necessari, e poi chiamò Peter-Cech e i cento soldati dell'esercito e diede loro una missione.

Anche i venti guerrieri del ponte ricevettero una missione. Alcuni seguirono Fei all'incoronazione e gli altri lasciarono la città per difendere il palazzo.

Dopo aver dato queste disposizioni, Fei riportò i dieci uomini muscolosi che erano ancora un po' verdi a palazzo, andò a prendere Angela, Emma e gli altri, e iniziò a dirigersi verso la montagna orientale a bordo della carrozza dorata del re, accompagnato dai suoi seguaci e dai servi.

Mancava meno di mezz'ora all'alba.

Ci sarebbe voluta almeno mezz'ora per arrivare lì e, in quanto futuro re di Chambord, doveva seguire la tradizione della terra di Azeroth per accettare ufficialmente l'incoronazione quando la prima luce del giorno avrebbe illuminato la corona.

Perciò doveva partire in anticipo...

.....

Allo stesso tempo.

Anche il guardiano Oleg stava facendo gli ultimi preparativi.

Era il capo dei comandanti selezionato da Fei per mantenere l'ordine alla cerimonia e doveva essere presente. Un compito così importante lo riempiva sia di entusiasmo che ansia. In effetti, era così occupato che non aveva dormito per più di mezz'ora la scorsa notte. Se non avesse dovuto mantenere un livello di energia adeguato durante la cerimonia per servire meglio il re Alexander, forse Oleg non avrebbe nemmeno dormito.

Fortunatamente non doveva portare molti servi e seguaci come Fei, così avrebbe potuto raggiungerli velocemente.

"Ehi Donny, sbrigati e portami il mantello magico da 100 monete d'oro che ho comprato tre anni fa... devo indossarlo durante la canonizzazione e non imbarazzare sua maestà Alexander di fronte a quei maledetti emissari stranieri."

Nella stanza di pietra.

Il guardiano Oleg sorrise di fronte allo specchio, facendo gli ultimi ritocchi mentre gridava al suo servo senza nemmeno guardarsi indietro.

"Donny... Donny, maledetto, perché stai ancora..."

Oleg si girò e vide che la persona accanto a lui non si era mossa. Stava per imprecare quando si rese conto che c'era qualcosa di strano. Questa persona non era Donny, era un uomo misterioso avvolto da un mantello nero. Il suo servo Donny giaceva a terra immobile, come se stesse dormendo profondamente.

Chi è questo tipo?

Quando è entrato?

Oleg ebbe la sensazione che la sua anima stesse scappando dalle sue chiappe.

Dopo aver usato la pozione Hulk, la forza di Oleg era aumentata drasticamente. Con le sue fondamenta alla prima stella, era già diventato uno dei membri d'élite a Chambord. Tuttavia, qualcuno aveva invaso la sua casa e si era avvicinato così tanto senza nemmeno farsi notare. Sudore freddo iniziò a scorrere per la fronte di Oleg!

Era un esperto.

Non poteva competere con quest'uomo.


