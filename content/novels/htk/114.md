---
weight: 114
title: Capitolo 114 – Assassinio
pubDate: 2024-05-15T02:41:47.871Z
tags:
    - htk
---

Capitolo regolare,
0 capitoli in coda, 0/5
-Schadenfreude

"Chi... chi sei?"

Oleg sentì un brivido.

Anche se non si era mosso e si era limitato a fissare nervosamente la persona con il mantello nero, sbirciò verso la porta di lato e calcolò delle possibili vie di fuga e arretrò lentamente, sporgendosi verso la spada appesa accanto allo specchio di bronzo.

Le capacità combattive di Oleg sarebbero state più efficaci se fosse stato armato. Era sicuro di potersi difendere da questo intruso misterioso per alcuni secondi, allertando le guardie con il rumore. Una volta che i soldati avessero sentito suoni sospetti nella stanza, sarebbero accorsi a controllare. Con il loro aiuto, avrebbe avuto molte più possibilità di scappare.

Il tempo sembrò congelarsi.

Le sue dita avevano già raggiunto l'impugnatura fredda della spada. Oleg rilasciò il respiro che stava trattenendo e strinse l'arma.

Estrasse la spada e la posizionò di fronte al petto. La luce si rifletteva sulla lama e illuminò il pavimento. Oleg era più sicuro e la sua espressione divenne meno timida. Quando fu sul punto di gridare e chiamare aiuto...

"Portami al picco della montagna orientale, ti lascerò vivere!"

L'intruso sollevò la mano e cantilenò una serie di incantesimi sconosciuti che Oleg non poteva capire. Apparì una grande quantità di energia magica che premette lo spazio. Cinque catene rosso scuro fatte di fuoco sfrecciarono dalle sue cinque dita e legarono subito il braccio e la spada di Oleg come dei serpenti sinuosi. Le catene poi si distesero lentamente e bloccarono tutto il suo corpo.

Oleg, con la sua energia da guerriero ad una stella e la forza fisica di un combattente di secondo livello era stato catturato dalle catene di fuoco dall'aspetto delicato.

L'intruso con il mantello nero mosse le dita.

Questo semplice movimento causò un enorme cambiamento.

Le catene che legavano la spada si accesero all'istante.

"Sst..." L'arma fatta di ferro di qualità si sciolse immediatamente e cadde a terra formando una pozza di metallo fuso...

"Se oserai resistere, le tue ossa e la tua carne finiranno come questa spada!"

"Chi... chi sei?" Oleg aveva perso completamente il suo coraggio. La forza di questo nemico era ad un livello completamente diverso dal suo, era almeno un mago a quattro stelle dell'elemento fuoco.

Oleg fece questa domanda solo perché era arrabbiato per via di questa situazione e voleva sapere chi stava tramando contro di lui. Sorprendentemente però l'uomo esitò un po' e poi si tolse il mantello. Il suo viso era a stento visibile sotto la luce delle catene di fuoco, ma Oleg capì la sua identità.

"Non è possibile... Come può essere?" Oleg spalancò gli occhi, come se avesse visto un nonmorto. "Non è possibile... non è possibile..."

"Ora sei disposto a portarmi in cima alla montagna orientale, vero?" L'intruso si rimise il cappuccio. Il suo tono sembrava calmo, ma Oleg poteva sentire la sua rabbia e il suo odio: "Se non mi porterai lì, ho comunque altri metodi per arrivarci. Tuttavia mi richiederebbe più lavoro, ma tu morirai!"

"Ti porterò lì!"

Ad Oleg tremarono le gambe e si arrese.

.....

Chambord era circondata dalle montagne e un fiume. Era un terreno molto difficile da invadere.

La montagna orientale, la più ripida, era particolarmente importante per il regno. Tutti i sovrani precedenti erano stati sepolti lì. Anche i reali, i nobili, i soldati e gli eroi che avevano sacrificato la vita per proteggere il regno riposavano lì. Questo simboleggiava come tutte le loro anime coraggiose avrebbero comunque protetto Chambord in futuro.

Il terreno della montagna orientale era molto ripido e c'erano solo due modi per scalarlo. Uno dei percorsi andava in cerchio attorno alla montagna dodici volte. In totale c'erano tremilacento scalini di pietra che conducevano alla cima, sembravano una via per il paradiso. L'altra via era più pericolosa. Una catena di ferro era stata legata a dei grossi chiodi di ferro che erano stati infilzati nel terreno e funzionava come corda per arrampicate. Era per guerrieri molto potenti, così sarebbero saliti molto più velocemente.

Fei e i suoi seguaci potevano solo usare il primo percorso. Dopo più di un'ora finalmente raggiunsero il picco.

Non sapevano però che due figure, una con un paio di ali di fuoco scuro, stavano salendo usando la catena. Ad essere più accurati, era una figura con un'uniforme da valletto che stava trascinando un uomo grasso e pelato mentre si precipitava su per la montagna.

Mancava meno di mezz'ora all'alba.

Quando Fei, Angela e gli altri arrivarono sul picco con una carrozza magica fluttuante, c'erano quasi tutti lì; gli emissari e i principi di più di venti regni, le guardie di Chambord, sacerdoti e cavalieri della Sacra Chiesa e, naturalmente, la legione di incoronazione dell'impero Zenit.

La carrozza della principessa Tanasha era parcheggiata di fronte all'altare. Era arrivata sul picco molto tempo prima di Fei, ma era rimasta dentro la vettura. La guerriera Susan e il capitano delle guardie Romain sorvegliavano la carrozza con più di duecento cavalieri pienamente armati.

Anche se la montagna orientale era molto rigida, il picco aveva una superficie molto piatta; era ampia quasi quattro, cinque chilometri quadrati. C'era un altare in mezzo a questo enorme spiazzo; era alto sei iarde e ampio dieci. Questo era l'altare del re e tutti i 250 regni affiliati di Zenit lo possedevano. Era un posto dove tutti i re venivano canonizzati e diventavano i sovrani ufficiali dei loro regni. Fei sarebbe stato incoronato da Tanasha, che rappresentava l'impero Zenit su questo altare, quando il primo raggio di sole avesse illuminato il picco.

Accanto all'altare e a lato della montagna c'erano sessantasei statue di guerrieri che brandivano spade. Erano alte trenta-quaranta iarde. Avevano delle espressioni realistiche, gigantesche e maestose, e rappresentavano la gloria, la giustizia e i numerosi eroi che avevano servito Chambord.

Gli emissari, i principi e i loro servi si erano raggruppati attorno all'altare.

La decina di guerrieri della battaglia del ponte come Drogba e Barrack, e Lampard erano arrivato già da molto tempo, facevano la guardia all'altare con più di venti soldati.

"Sua maestà!"

Il guardiano Oleg si avvicinò velocemente a Fei e gli porse i suoi saluti, ma le sue gambe tremavano leggermente.

Un valletto di mezz'età lo seguiva da vicino. Tutti sapevano che era il servo di Oleg. Anche se non erano sicuri del perché l'avesse portato sul picco della montagna orientale, non era proibito, così non ci badarono più di tanto.

"Iniziate i preparativi!"

Fei annuì senza emozione e fece un segnale ad Oleg, che era il gestore principale della cerimonia. Dato che il re aveva ordinato specificatamente al capo dei ministri Bast di rimanere indietro, sorprendentemente era stato il guardiano a ricevere questo incarico. Nessuno se lo aspettava.

Moltissimi sacrifici furono spostati sull'altare del re, e i preparativi si stavano svolgendo lentamente.

Fei rimase sulla carrozza magica e si guardò attorno. Eccetto gli emissari del regno di Thrace, che erano stati assassinati tutti dal misterioso e potente assassino, erano venuti i messaggeri di tutti gli altri regni. Fei notò il principe Modric del regno del Lago. Questo tipo biondo sembrava favoloso come sempre ed era al centro dell'attenzione ovunque andasse.

Dopo aver sentito lo sguardo di Fei, Modric sorrise cortesemente e annuì.

Fei ricambiò e continuò ad osservare.

C'erano circa cinquecento persone sul picco. Eccetto i duecento cavalieri che erano qui per proteggere la principessa Tanasha e i duecento uomini che provenivano da tutti i regni, meno di sessanta persone provenivano da Chambord e la maggior parte di loro erano servi inermi. Fei si stava concentrando sopratutto sugli emissari e sulla cavalleria. Con la sua modalità barbaro, sentì vagamente un grave senso di pericolo, ma non riusciva a capire da dove sarebbe provenuto o chi l'avrebbe causato.

Alla fine il cielo cupo si accese.

Il sole dorato stava per sorgere oltre l'orizzonte e illuminare il picco della montagna orientale.

La principessa Tanasha salì sull'altare del re sotto la protezione di Susan. La guardia dietro di lei teneva un piatto d'argento coperto da seta rossa su cui era posata una corona fatta di rampicanti dorati e rami. Era la corona che l'impero Zenit avrebbe donato a Fei.

Il re fece un cenno.

I deboli servi scesero uniformemente dall'altare. Dopodiché iniziarono a scendere dalla montagna usando il percorso di prima.

Così rimasero solo circa venti persone di Chambord.

Questo sorprese tutti. Gli emissari iniziarono a discutere tra di loro e Tanasha mostrò un'espressione sorpresa. Era tutto ciò che Fei poteva fare. Anche se aveva percepito del pericolo, non sapeva da dove sarebbe provenuto. Poteva solo tenere lontane più persone possibile. Se fosse successo qualcosa, avrebbe mantenuto al minimo le perdite.

Il primo raggio di sole finalmente accese il picco.

Fu in quel momento che...

La principessa Tanasha sollevò la corona del re. Secondo la tradizione dell'impero, quando il raggio di sole avesse fatto brillare la corona e dopo aver pronunciato l'antico giuramento del dio della guerra, Fei sarebbe stato incoronato ufficialmente...

Tutti rivolsero l'attenzione sul raggio di sole.

In quel momento...

Nessuno notò l'espressione piena d'odio del valletto dietro Oleg che non aveva mai parlato da quando era arrivato sul picco.


