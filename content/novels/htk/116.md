---
weight: 116
title: Capitolo 116 – Una spada fulminea
pubDate: 2024-05-15T04:41:47.871Z
tags:
    - htk
---

Capitolo regolare,
0 capitoli in coda, 0/5
-Schadenfreude

Accadde tutto in un istante e mise alla prova i riflessi di tutti quanti.

Nessuno si aspettava che si sarebbe svolto un tentativo di assassinio durante la cerimonia di incoronazione di questo giovane re e, proprio quando tutti stavano iniziando a capire cosa stava succedendo, era avvenuto qualcosa di ancora più incredibile.

Degli assassini avevano attaccato la principessa Tanasha.

Il mondo era impazzito? Qualcuno stava osando prendere di mira sua altezza? E il primo assalto era composto da sei attacchi spietati.

Quella luce di spada brillante che era caduta dal cielo portava una forza impareggiabile. Ci fu solo un breve lampo, poi uno spadaccino apparì all'improvviso, come se avesse squarciato lo spazio, avvolto da una fiamma argentea. La frizione dell'aria sulla lama creò delle scintille. L'enorme forza di questo colpo spinse via la guerriera Susan e la principessa magra e vulnerabile era stata bloccata da questa potenza terrificante, non poteva nemmeno muovere un dito. I suoi splendidi capelli morbidi danzavano spostati dall'onda d'urto del colpo...

L'assassino che era piombato dal cielo doveva essere almeno un guerriero a cinque stelle.

E la luce di spada apparse a destra e a sinistra avevano rivelato la posizione di altri due assassini. Brandivano delle lame gialle ricurve dall'aspetto davvero strano, le spade erano ricoperte da strane iscrizioni. Onde di fiamme blu brillarono per le lame, fendendo il vento e caricando spietatamente verso la vita delicata della principessa. I loro movimenti erano così rapidi che sembrava che il vento stesso avrebbe potuto tranciarla in due come una bambola di pezza.

Le impugnature delle due lame gialle ricurve erano brandite da due assassini dall'aspetto quasi identico. Avevano la stessa espressione, freddezza e intento omicida... Questi due assassini dell'elemento del legno dovevano essere almeno a quattro stelle.

Era davvero eccessivo mandare tre assassini esperti ad attaccare una donna che non sapeva nulla di arti marziali. Ma insieme ai tre fendenti, stava arrivando anche un'artigliata d'acciaio bianco che si stava precipitando verso la schiena della principessa con uno slancio ugualmente veloce.

Quel paio di artigli erano composte da cento strati d'acciaio, i barbigli feroci coprivano le mani dell'assassino e parte delle sue braccia, incutendo paura in chi li guardava. Stava puntando verso il cuore della principessa e, senza dubbio, se l'avesse colpita, avrebbe ridotto il suo corpo smilzo in una poltiglia di carne e ossa.

E c'erano anche le altre tre frecce bianche e il fendente di sciabola terrificante della figura arancione che proveniva da terra.

Sopra, sotto, sinistra, destra, di fronte e dietro.

Cinque tipi di armi affilate.

Sei assassini implacabili.

Stavano formando una gabbia letale.

La forza di ciascun assassino era scioccante, stavano mettendo sotto pressione la principessa come una formica sotto una roccia di un milione di libbre. Figuriamoci muoversi, non poteva nemmeno respirare. Perfino i suoi lunghi capelli si erano bloccati e lo spazio ad un metro di raggio attorno a lei si era solidificato, anche la polvere fine che fluttuava nell'aria si immobilizzò.

E l'aspetto più terribile era che accanto alla principessa non c'era nemmeno una guardia o carne da cannone.

La spadaccina Susan era stata già respinta dall'onda sonica della spada, quella ragazza vestita di viola dalla forza imprevedibile era a centinaia di metri di distanza visto che aveva inseguito Bazzer. Il cavaliere dalla faccia immatura Romain stava sorvegliando la carrozza sotto l'altare del re insieme a 200 cavalieri circa...

La gente fu colta dal panico, ma nessuno aveva tempo per salvarla. Alcuni si spaventarono e chiusero gli occhi, come se avessero già visto la principessa fatta a pezzi da sei attacchi impareggiabili e taglienti...

Fei era il più vicino alla principessa in quel momento.

Era in modalità Amazzone al livello 16 ed era equivalente solo ad un guerriero a tre stelle negli stadi intermedi, che era praticamente inutile al momento, e l'esperienza della spadaccina Susan ne era il miglior esempio. Ora il personaggio più potente di Fei era il barbaro. Un barbaro di livello 21 ben equipaggiato con il Duo di spade viola e verdi poteva rivaleggiare con un guerriero a quattro stelle di livello intermedio.

Ma, senza menzionare che non c'era tempo di cambiare classe, Fei poteva sentire la forza terrificante dei quattro assassini, specialmente la spada che stava calando dal cielo che era impossibile da respingere. Non dubitava che nemmeno in modalità barbaro sarebbe riuscito a resistere all'attacco.

Adesso però il tempo stringeva.

La risposta istintiva di una persona superava la reazione cosciente.

Sotto l'istinto dell'amazzone, Fei sporse le braccia. Una sfera dorata brillò e un lungo arco brillante apparì nelle sue mani. Sei frecce taglienti percorse da scariche elettriche apparirono sopra la corda e Fei le tirò...

Questa serie di azioni si susseguirono tutte in un respiro di tempo, simili ad un miraggio.

<em>Pew pew pew pew pew pew!</em>

Sei dardi squarciarono l'aria.

I corpi delle frecce erano neri come la pece e produssero un forte sibilo e delle scariche elettriche argentee mentre fendevano l'aria.

L'arco era stato usato una volta sola, ma aveva lanciato sei attacchi.

Inoltre la direzione di questi dardi erano completamente diverse.

Il primo puntò agli occhi dell'assassino più forte che stava piombando dall'alto.

La seconda e la terza si diressero alla sinistra e alla destra della principessa, così se gli assassini con le lame gialle ricurve si fossero sporti anche un po' avanti, le frecce avrebbero trafitto le loro pance.

Il quarto dardo puntò verso la freccia più veloce che stava mirando al cuore della principessa.

Il quinto superò il collo della principessa per precipitarsi verso l'assassino con gli artigli affilati.

Il sesto mirò alla nuca dell'assassino che stava spuntando fuori dal terreno con la sua sciabola.

Una tecnica del genere poteva essere definita miracolosa.

La tecnica Bombardare dell'amazzone.

Poteva scagliare diverse frecce in una sola volta e colpire con precisione l'obiettivo, infliggendo una discreta quantità di danni.

Questa era la prima tecnica d'arco di alto livello che Fei aveva appreso in modalità Amazzone.

Questa era anche il migliore attacco di Fei usando questo personaggio.

Non si aspettava che queste sei frecce eliminassero tutti gli assassini, sperava solo che i dardi potessero rallentare leggermente i movimenti dei nemici, distraendoli lievemente e quindi facendogli guadagnare tempo affinché la ragazza vestita di viola a cento metri di distanza tornasse ad aiutare.

Fei tirò le sei frecce e passò alla modalità barbaro, scatenò tutta la sua forza senza riserve e caricò in avanti. Non aveva tempo di pensare se sarebbe riuscito a rivaleggiare con questi sei assassini. Poteva solo cercare di salvare la principessa. Non poteva lasciare che morisse sull'altare del re di Chambord.

Ma Fei fu comunque troppo lento.

La prima freccia non ebbe nessun effetto. La forza dell'energia del guerriero a cinque stelle la ridusse direttamente in polvere, facendola dissipare senza dare nessun problema all'assassino.

Anche i due dardi che puntavano ai due assassini con le lame gialle ricurve andarono incontro all'aura dei guerrieri e caddero a terra prima di poter infilzarli.

La lunga freccia che puntava all'uomo con gli artigli bianchi fu respinta con un cenno del braccio destro, mentre il sinistro stava ancora puntando verso il cuore della principessa.

L'altra che puntava verso i tre dardi di piume bianche invece ebbe effetto.

Colpì per miracolo la punta della prima freccia e, dopo un tintinnio e un po' di scintille, fu deviata per poi colpire la seconda e dalla seconda passò alla terza... La traiettoria dei tre dardi cambiò all'istante, mancando il bersaglio...

La sesta era sfrecciata verso l'assassino in basso e colpì il bersaglio. Un fiore di sangue schizzò dalla sua schiena e l'uomo alto e robusto resistette al dolore e continuò a menare un fendente verso le gambe della principessa...

Le reazioni dei sei assassini erano state tutte diverse e rivelarono la differenza della loro forza.

L'intero processo era durato un secondo e molte persone erano ancora scioccate.

E al momento Fei era a soli dieci metri di distanza dalla principessa.

Era un momento decisivo.

La morte aveva stretto gentilmente il collo delicato della principessa. Doveva solo stringere la presa e tutto sarebbe stato deciso. Tanasha ora sembrava una ragazzina impotente... e questo agguato pianificato attentamente sarebbe diventato un classico nella storia degli assassinii.

E Chambord di conseguenza sarebbe stata sepolta insieme alla principessa.

La spadaccina Susan si precipitò in avanti disperatamente, il capitano dei cavalieri Romani si lanciò verso l'altare del re, la ragazza vestita di viola a cento metri di distanza scattò...

Tempo.

Ora il tempo era il fattore più critico.

Se qualcuno fosse apparso e avesse bloccato gli attacchi... Proprio mentre tutti si stavano disperando, Fei fece qualcosa di strano...

Gridò all'improvviso rivolto di fronte a sé.

"Non esci ancora fuori?"

<em>Ding ding ding ding ding ding!</em>

Come se avesse risposto al ruggito di Fei, risuonò una serie di crepitii e innumerevoli scintille apparirono a mezzo metro di distanza dalla principessa. Le scintille formarono una gabbia invisibile, respingendo con fermezza le armi degli assassini.

Una spada.

Una spada lunga all'apparenza normale.

Era apparsa di fronte alla principessa.

L'aura ferma, ma gentile dell'arma aveva conquistato il terreno attorno, bloccando tutti i colpi fatali scagliati dagli assassini.



