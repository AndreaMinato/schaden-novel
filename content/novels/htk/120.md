---
weight: 120
title: Capitolo 120 – Davvero morti?
pubDate: 2024-05-15T08:41:47.872Z
tags:
    - htk
---

Capitolo sponsorizzato, ringraziamo Federico!
9 capitoli in coda (Federico), 0/5
-Schadenfreude

<em>'Ah? Avanti, uccidi la principessa. Perché serbi rancore nei miei confronti?'</em> Pensò Fei. Voleva proprio dirglielo, se la sua vera missione era uccidere la principessa, perché avrebbe perso tempo con lui.

"Lascia andare Angela. Giuro sul mio onore di re che non interferirò."

Fei fissò lo sguardo seducente di Paris e disse la sua offerta.

Era ovvio che questa donna non avesse preso in ostaggio Angela per del mero risentimento. Ci aveva messo molto tempo per preparare questo tentativo di assassinio, ma Fei era l'equivalente di un guerriero a quattro stelle sbucato dal nulla. In altre parole, la velocità con cui era migliorato avevano superato le sue aspettative. Non si era mai sentito parlare di qualcuno capace di passare da tre a quattro stelle nell'arco di pochi giorni.

Normalmente solo un guerriero a quattro stelle non sarebbe stato sufficiente ad attirare l'attenzione di Paris, ma ora doveva intervenire.

Entrambe le parti, Tanasha e Paris, erano sul filo del rasoio. Dovevano calcolare con attenzione ogni passo ed eventualità. Prima della cerimonia di incoronazione, avevano riesaminato i loro piani e pensato ad ogni possibilità che avrebbe potuto danneggiare le loro strategie. Le due donne più intelligenti di Petersburg sapevano che in questo conflitto qualsiasi variabile avrebbe potuto cambiare all'istante il risultato. Era come danzare su dei coltelli, qualunque fallimento sarebbe risultato in una morte immediata.

Questa missione era piuttosto semplice.

Usando l'incoronazione come opportunità, la principessa Tanasha avrebbe funzionato da esca per attirare l'attenzione di Paris, che avrebbe capito subito le sue intenzioni e avrebbe escogitato un piano per assassinarla. Le due donne più famose della capitale di Zenit volevano usare questa opportunità per uccidersi a vicenda e aumentare le possibilità di ottenere il trono dell'uomo che ognuna sosteneva. Visti i vincoli di tempo, probabilmente sarebbe stato il loro ultimo scontro; chi vinceva avrebbe pigliato tutto. Dalle numerose volte che si erano scontrate, ognuna comprendeva bene le capacità, le abilità e le risorse dell'altra. All'inizio c'era un sottile equilibrio. Sembrava che fossero alla pari, ma se una delle due avesse avuto un asso nella manica in più, il risultato sarebbe stato ovvio.

Paris non era solo un bel faccino visto che riusciva ad affrontare Tanasha, che era soprannominata la dea dell'intelligenza. Era piuttosto astuta e si muoveva con intelligenza.

Quando era apparsa sull'Altare del Re, era riuscita a scuotere Fei e a capire il suo punto debole con poche frasi; il solo modo per controllare Fei, questa incognita, era prendendo in ostaggio questa ragazza di nome Angela.

Perciò, quando avevano attaccato, non aveva preso di mira la principessa, ma sorprendentemente l'indifesa Angela.

Paris aveva avuto successo.

Sembrava che avesse il pieno controllo della situazione. Aveva usato poche risorse e aveva limitato i movimenti di questa incognita. Il re Alexander non aveva aiutato troppo la principessa. Con il passare del tempo, furono gli assassini a diventare i favoriti.

Era una donna spaventosa.

Fei aveva intuito le intenzione di Paris, per questo aveva fatto questa dichiarazione.

Tuttavia...

"Eheh, piccolo re, se la lasciassi andare torneresti ad aiutare Tanasha. Perché la lascerei andare? Solo perché hai promesso di non interferire?" Paris ne fu un po' sorpresa. Non si aspettava che il re avrebbe capito così velocemente le sue intenzioni. Ma non avrebbe comunque lasciato andare Angela. Visto che aveva sperimentato i molti lati oscuri dell'umanità, invece che fidarsi di promesse e giuramenti, Paris preferiva assumere il controllo della situazione.

La risposta di Paris colse di sorpresa anche Fei. Pensava che almeno avrebbe considerato la sua proposta.

La situazione era pessima sia per la principessa che per Fei. Si poteva dire che fossero sulla stessa barca. Se gli assassini avessero ucciso tutti i guerrieri stellari dalla parte di Tanasha, nemmeno Fei sarebbe sopravvissuto.

Fei si accigliò.

"Alexander..." Disse all'improvviso Angela. Il suo tono era così calmo che sembrava spaventoso: "Ascoltami. Per favore uccidi questa donna se puoi e vendicati per me ed Emma..." Dopodiché un rivolo di sangue iniziò a colare dalle sue labbra. Il suo splendido collo perse tutte le sue forze e abbassò piano la testa. Collassò nella presa di Paris; una splendida ragazza aveva smesso di respirare ed era morta sotto la luce del sole.

"Angela!!!!!!"

Fei ruggì mentre provava un dolore straziante. Balzò in avanti e sfrecciò come una palla di cannone mentre il terreno si incavava sotto i suoi piedi. Le spade viola e verdi si trasformarono in una tempesta di lame che puntarono verso Paris. Il suo intento era evidente!

Paris era scioccata. Non credeva che la ragazza nelle sue braccia sarebbe stata così determinata e si sarebbe suicidata mordendosi la lingua. Anche se era un po' sospettosa, dopo aver sentito che il cuore della ragazza si era fermato provò un'emozione indescrivibile. Sospirò e spinse piano il corpo di Angela verso Fei.

"Restituirò il suo corpo... non avevo intenzione di ucciderla."

Paris scomparve, ma le sue parole raggiunsero chiaramente le orecchie di Fei. Era raro che questa donna crudele e soverchiante si giustificasse, era un'eccezione per lei.

Fei mise da parte le spade e abbracciò il corpo di Angela.

"Nerino!!" Gridò Fei.

"Woof woof woof!!"

Un forte abbaiare infranse l'atmosfera tragica nel picco della montagna orientale. Sotto gli sguardi sorpresi di molte persone, un enorme cane nero si precipitò a fianco di Fei. Il re posò il corpo di Angela sul suo dorso e il cane si trasformò in un tornado nero che scomparì dal picco della montagna orientale dopo che Fei gli aveva dato una pacca sulla testa.

"Muori!"

Dopo aver visto Nerino portare via Angela dalla montagna, Fei si sentì meno all'angolo. Si girò e vide le persone che stavano ancora combattendo. Dopo aver localizzato i due assassini con le lame gialle che stavano massacrando la cavalleria di Zenit, balzò, evocò le spade gemelle e menò fendenti a tutta forza.

<em>Boom!</em>

Una forte esplosione risuonò per il campo di battaglia e sollevò una grande quantità di polvere. I due assassini non ebbero nemmeno la possibilità di schivare. Poterono solo bloccarlo con le loro lame. Sentirono subito una forza inarrestabile provenire dalla collisione. Le loro ginocchia cedettero e furono costretti a piegarle per fronteggiare questo impatto. Il risultato fu scioccante, i loro polpacci sembravano essere stati inchiodati nel duro terreno. Il sangue schizzava dalle loro bocche.

Fei non si fermò. Non si trattenne e attaccò pieno di intento omicida.

Mirò con un calcio verso gli assassini che non si erano ancora rialzati. Fu così veloce che fece risuonare un forte scoppio, i due guerrieri capirono che non sarebbero sopravvissuti se fossero stati colpiti. Terrorizzati, posero le lame di fronte a sé per proteggere i loro punti vitali. Tuttavia l'attacco andò a segno e furono scaraventati via dall'Altare del Re distrutto.

"Toglietevi dal ca**o!"

Fei batté i piedi con forza e apparirono numerose crepe che assomigliavano a ragnatele sotto i suoi piedi. L'altare distrutto iniziò a tremare. L'enorme impatto era stato trasmesso attraverso la struttura ed era arrivato al terreno.

Un secondo dopo una fiamma d'energia arancione giallastra iniziò a brillare. Il guerriero di tipo terra che si stava nascondendo sottoterra e che stava facendo degli agguati urlò mentre si precipitava fuori dal terreno. Il colpo di Fei era accurato. L'impatto lo aveva colpito e quasi lo aveva ucciso all'istante. Aveva quasi perso le sue capacità combattive e stava solo scappando...

Una forza incredibile!

Inimmaginabile!

Anche la principessa sotto la protezione della cavalleria rimase scioccata.

Fei che era estremamente infuriato stava mostrando la sua potenza incredibile. La forza fisica di un barbaro di livello 21 era stata utilizzata appieno. Questa potenza poteva demolire ogni tattica e tecnica. Di fronte a questa forza bruta, i guerrieri stellari non ebbero nemmeno il tempo di usare la loro energia e mostrare le loro capacità. Rimasero gravemente feriti e furono costretti a ritirarsi.

In un istante, tre assassini avevano perso le forze e non erano più una minaccia.

La situazione nel campo di battaglia era cambiata drasticamente.

Paris si era unita all'assassino che stava usando una spada e stava combattendo contro la ragazza vestita di viola. Cercarono di superare le fiamme viola della giovane e di arrivare alla principessa. Ma dopo aver visto questa scena, la donna mostrò un'espressione rabbiosa e tesa. Lasciò perdere la ragazza vestita di viola e diresse i suoi attacchi verso Fei.

L'energia verde nelle sue mani fu spinta in avanti, i suoi movimenti erano così delicati che sembrava stesse raccogliendo un fiore. Ma l'energia si trasformò immediatamente in uccello gigante che spiegò le ali, gridò e volò verso Fei. Le sue ampie ali erano affilate come coltelli. Con uno sguardo folle, si precipitò verso il re.

Distruggeva ogni ostacolo lungo la sua strada. Il terreno crepitò e i cadaveri furono scaraventati via.

Fei rise mostrando un'espressione folle.

Usò due tecniche del barbaro: Colpo e Doppio Colpo allo stesso tempo, e le sue lame viola e verde si trasformarono in una tempesta affilata che puntò verso la testa dell'enorme uccello verde.

Alla fine l'energia e le due spade si scontrarono.

<em>Boom!</em>

L'intera montagna tremò a causa della collisione.

L'enorme impatto creò un'onda sonica che travolse l'intera montagna orientale e le persone vicine all'esplosione furono spazzate via come erbacce. Nessuno riuscì a rimanere in piedi sotto questa forte pressione. Detriti, polvere, sangue e armi vorticarono nell'aria e crearono uno strano tornado. Nel raggio di dieci iarde dove stavano Fei e Paris, tutto sembrò gradualmente decomporsi e ridursi in macerie.

Era una tempesta mozzafiato.



