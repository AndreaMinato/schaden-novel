---
weight: 1210
title: Capitolo 121 – Il terrificante maestro dai capelli bianchi
pubDate: 2024-05-15T09:41:47.872Z
tags:
    - htk
---

Capitolo sponsorizzato, ringraziamo Federico!
8 capitoli in coda (Federico), 0/5
-Schadenfreude

Una tempesta splendida e terrificante.

Anche se Paris era potente, fu scaraventata all'indietro come una foglia caduta sotto la brezza d'autunno. Doveva ammettere di aver sottovalutato la vera forza di questo piccolo re.

Mentre volava all'indietro, stava già calcolando la sua prossima mossa. Le sue pupille si contrassero all'improvviso. Vide due bagliori di luce dall'aura assassina. Sotto la copertura di questa splendida tempesta, una luce viola e una verde si lanciarono su di lei; una puntava al suo cuore e l'altra alla gola.

Impossibile.

Quel piccolo re era rimasto in piedi nonostante l'enorme forza di questa collisione letale. Inoltre si era mosso molto velocemente. Anche se era ricoperto di ferite, la sua determinazione non ne era stata influenzata minimamente; voleva ancora ucciderla. Il suo corpo era perfettamente parallelo al terreno mentre scattava verso di lei. Vorticò nell'aria e le due spade brillarono nella tempesta di lame letale.

Paris sentì subito un grande senso di pericolo.

L'intento omicida nello sguardo di Fei si era quasi materializzato. Creò numerosi segni rossi sulla pelle nivea di Paris, come se un coltello avesse percorso il suo corpo. La sensazione di gelo squarciò all'istante le difese mentali di Paris e interruppero il flusso dei suoi pensieri.

Dopo aver visto gli strati di energia verde che aveva creato cedere di fronte alle due spade, la sua espressione cambiò drasticamente. Mostrò una paura senza precedenti e quando si girò, urlò un nome.

"Murphy!!!"

<em>Boom!</em>

Prima che potesse finire di urlare, una figura apparì di fronte a lei e scagliò lentamente un pugno.

Questo colpo dava una sensazione molto strana.

Pareva estremamente lento. Chiunque avrebbe potuto vedere l'angolazione e la traiettoria del suo pugno. Si potevano osservare chiaramente i simboli e le iscrizioni dell'anello nero che portava al dito. Tuttavia al tempo stesso il suo colpo era rapido. In un istante, impattò contro le spade.

Questo attacco aveva letteralmente stravolto lo spazio e il tempo.

<em>Tink!</em>

Aveva colpito entrambe le luci allo stesso tempo.

Una forza inarrestabile esplose sulle lame di Fei, che iniziarono a piegarsi e a fare pressione sulle mani del re. Presto il contraccolpo passò sulle braccia e sulle spalle di Fei.

<em>Crack, crack!</em>

Risuonò uno schiocco raggelante. Il sangue schizzò dai pori delle sue braccia, sembrava che ci fosse uno strato di foschia sanguigna attorno a lui. Il suo abito si macchiò subito di rosso. Fei fu scaraventato via per più di venti iarde come una bambola di pezza prima di potersi fermare. Un rivolo di sangue colava dall'angolo della sua bocca.

Un esperto!

Fei ne fu scioccato.

Questa persona apparsa all'improvviso era il guerriero più potente che avesse mai visto sia nel mondo reale che in quello di Diablo. La strana forza che era entrata nelle sue braccia aveva distrutto e lacerato le sue ossa e i suoi muscoli, come se fossero scoppiate delle esplosioni in miniatura nel suo corpo. Il dolore insopportabile quasi lo fece gridare.

Tirò subito fuori una bottiglietta di Pozione Curativa Normale e la tracannò.

Le sue ferite guarirono velocemente.

Tuttavia non ne fu affatto sollevato.

La forza entrata nel suo corpo non scomparì. Continuava a distruggere le ossa e i muscoli appena guariti. La pozione poteva solo occuparsi delle lesioni, non poteva eliminare questa forza pericolosa nel suo corpo.

Tirò fuori un'altra bottiglietta, la pozione della giovinezza completa.

Questa pozione poteva ripristinare il 100% della salute e del mana nel mondo di Diablo, e lo aiutava anche a sbarazzarsi di qualche effetto negativo... Non appena mandò giù la pozione, la forza distruttiva nel suo corpo si indebolì immediatamente. Presto l'effetto della pozione e la forza letale si annullarono a vicenda.

Fei non attaccò di nuovo.

Passò velocemente alla modalità assassino e scomparve in questo ambiente polveroso. A quel punto, il picco della montagna orientale era diventato caotico, la polvere e la foschia di sangue oscurava la vista. Questo era l'ambiente migliore per un assassino.

Un uomo forte e dai capelli e dalla barba bianchi rimase di fronte a Paris.

Questa era la persona, Murphy, che aveva scaraventato via Fei. Era uno degli assi nella manica di Paris e avrebbe dovuto attaccare e uccidere la principessa durante il momento più critico. Tuttavia Paris non aveva avuto altra scelta che chiamarlo per difendersi visto che aveva rischiato la vita. Così aveva dovuto rivelare questa risorsa segreta.

Dopo aver respinto Fei, il vecchio Murphy non lo inseguì.

Mise le mani dietro la schiena. Due raggi dorati sfrecciarono dai suoi occhi e attraversarono i strati di polvere e di foschia di sangue. Sembrava che stesse sondando l'ambiente attorno e stesse cercando qualcosa... Gradualmente mostrò un'espressione solenne.

Paris notò un particolare. Vide due ferite profonde sui pugni dell'esperto. Erano profonde uno o due pollici e si potevano vedere le ossa sotto. Il sangue colò dalle sue dita e cadde a terra.

Questa scoperta spaventò di nuovo Paris.

Murphy era già un guerriero a tre stelle. Aveva un'energia di tipo metallo e questo rendeva il suo corpo quasi indistruttibile. I suoi pugni erano le armi più dure, ma non avevano nessun vantaggio contro le due spade di Fei... Paris si raggelò sempre di più mentre ci pensava. Se Murphy non fosse stato qui, allora quell'attacco avrebbe trafitto la sua gola e il suo cuore.

"Murphy, uccidilo il più presto possibile!"

Disse Paris con energia. Non era mai stata così preoccupata. Anche se aveva altri assi nella manica e più piani, le capacità di questo piccolo re la mettevano un po' a disagio. Il sesto senso femminile, il suo intuito le suggeriva che forse aveva trascurato qualcosa, ma non sapeva cosa.

"È scomparso!"

L'esperto Murphy si era guardato attorno e non era riuscito a trovare il nascondiglio del piccolo re. Non poteva percepirlo minimamente: "Non riesco a trovarlo!"

"Cosa?"

Paris non poté nascondere la sorpresa nel suo splendido viso. Questo picco.lo re poteva nascondersi dallo sguardo di un guerriero a sei stelle. Sembrava un miracolo che poteva accadere solo nelle leggende raccontate dai cantastorie. Questa donna pensò velocemente ad una soluzione: "Inizia a torturare e ad uccidere le guardie e i soldati di Chambord, lo costringeremo ad uscire allo scoperto!"

Paris era una maestra nel comprendere e nel manipolare con i punti deboli degli altri.

Ma...

"Paris, se non sbaglio, sembra che tutti gli abitanti di Chambord... siano già morti."

Murphy si guardò di nuovo attorno e le diede una risposta che la riempì di frustrazione. Questa donna splendida non si era trovata da molto tempo in una situazione così difficile. Si sentiva impotente, provava la stessa sensazione che aveva avuto quando il suo padre adottivo l'aveva rinchiusa in un seminterrato oscuro sedici anni fa.

"Dannazione! Lasciamolo perdere... terrò occupati i guerrieri stellari dalla loro parte. Uccidi la principessa prima!"

Dopo aver detto questo, Paris iniziò ad aiutare l'assassino che stava affrontando la ragazza vestita di viola e che era in svantaggio. Murphy invece scattò verso la principessa.

<em>Boom! Boom!</em>

Ad ogni passo che faceva, l'energia attorno a lui si rafforzava. Presto la montagna iniziò a tremare, era troppo potente.

I cavalieri attorno alla principessa percepirono velocemente questo pericolo. Ne rimanevano meno di cento e si divisero in due gruppi. Uno proteggeva da vicino la principessa e l'altro caricò verso Murphy con coraggio; volevano sacrificarsi per fermare l'avanzata del guerriero terrificante, anche se avessero potuto fermarlo per un secondo, ne sarebbe valsa la pena.

Tuttavia...

<em>Boom! Boom!</em>

Murphy si stava avvicinando sempre di più alla principessa. Si limitò a scagliare dei pugni verso i soldati di Zenit e gli uomini che cercarono di ostacolarlo furono spazzati via ancora prima che potessero urlare di dolore. La forte energia di tipo metallo ridusse a pezzi tutte le loro ossa e fece evaporare il loro sangue. Sembravano dei fiocchi di neve d'estate, scomparirono in pochi secondi.

Questo era un guerriero stellare davvero formidabile.

I soldati ordinari non potevano avvicinarsi entro dieci iarde da lui, figuriamoci fermarlo.

Nonostante questo, la cavalleria continuò a caricare.

Il loro onore sovrastava la paura.

Sfortunatamente per loro, il coraggio non avrebbe cambiato nulla di fronte alla forza assoluta.

In un batter d'occhio, più di cinquanta coraggiosi cavalieri erano stati annientati. Le loro armi e le loro armature furono ridotte in polvere insieme ai loro corpi. Erano scomparsi per sempre da questo mondo.

Murphy si stava ancora avvicinando, passo dopo passo.

Era ad una distanza critica. La principessa era in grave pericolo. Quando Murphy scagliò il ventunesimo pugno, la formazione dei cavalieri che la stava proteggendo stava già crollando.

La morte dei loro colleghi e amici non li aveva turbati, ma i pugni di Murphy erano un'altra storia.

Senza aver bisogno di ordini, il resto dei cavalieri si divise di nuovo a metà. Circa venticinque cavalieri continuarono a proteggere la principessa e altri venticinque si precipitarono su Murphy come falene che volavano verso la fiamma. Il terreno era fradicio del sangue dei loro colleghi.

<em>Boom! Boom! Boom! Boom!</em>

Stessi pugni e stesse morti silenziose.

I sacrifici coraggiosi dei cavalieri sembravano davvero inutili.

L'esperto dai capelli bianchi arrivò a meno di trenta iarde dalla principessa.

Tra tutti e venticinque i cavalieri che avevano attaccato Murphy, ne era rimasto vivo solo uno. L'esperto canuto mostrò un'espressione impaziente. Scagliò un altro pugno e quell'uomo scomparì all'istante.

Nulla poteva fermare questo assassino.

Murphy fissò la principessa. Era sicuro di poter ridurre in poltiglia questa dea dell'intelligenza di San Petersburg temuta da così tante persone.

In quel momento però...

Arrivò un pugno.

Attraversò silenziosamente la foschia di sangue dell'ultima carica di cavalieri. Come se avesse superato i limiti dello spazio e del tempo, questo colpo atterrò all'istante sul petto di Murphy.

<em>Puff!</em>

Il sangue schizzò, macchiando la barba bianca di Murphy.

L'esperto fu scaraventato all'indietro come un proiettile.



