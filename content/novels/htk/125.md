---
weight: 1250
title: Capitolo 125 – Devo Parlarne con Mia Moglie
pubDate: 2024-05-15T13:41:47.873Z
tags:
    - htk
---

Capitolo sponsorizzato, ringraziamo Federico!
3 capitoli in coda (Federico), 0/5
-Schadenfreude

Tutta la gente sul picco della montagna orientale ne fu terrorizzata.

Non era così semplice ottenere delle trappole magiche. Solo maghi di almeno quattro stelle potevano crearle. Inoltre ci sarebbe voluto molto potere magico e una marea di materiali preziosi magici. Il motivo per cui erano così rare era per il bassissimo tasso di successo nel crearle. Tuttavia, il potere di una trappola magica non era da sottovalutare. Se fosse stata usata appropriatamente, poteva causare gli stessi danni di un attacco a piena potenza del mago che aveva creato la trappola.

Secondo le leggende, trappole di livello divino erano state capaci di intrappolare e uccidere guerrieri e maghi di livello lunare e solare. In storie ancora più antiche, usandole, maghi semidei erano riusciti perfino ad uccidere dei immortali durante la guerra tra divinità e demoni.

Inoltre il termine trappola era strettamente associato al mistero, alla crudeltà, alla furtività e alla malvagità. I maghi geniali avevano inventato ogni genere di trappola inimmaginabile. Tra gli assassini delle figure più elevate del continente Azeroth, nove di loro avevano a che fare con trappole magiche.

Perciò, dopo aver sentito le parole di Fei, tutti si spaventarono, incluse la principessa e Paris.

Presto però qualcuno si ricompose.

"Impossibile, come potevi permetterti così tante trappole magiche? Il tuo regno è solo di sesto livello. Figuriamoci circondare questo luogo di trappole, non credo che te ne potresti permettere una nemmeno se vendessi tutta Chambord."

"Ahah, sì. Hai messo trappole attorno al picco della montagna orientale? Chi stai cercando di impaurire?"

"Credo che sia impazzito un po'..."

"Dopo essere stato ferito così gravemente e aver perso troppo sangue, sta per morire. Sta impazzendo. Non sa di cosa sta parlando..."

I principi e gli emissari di Shanui e di Chata derisero Fei uno dopo l'altro. Stavano cercando di attirare il favore di Paris, ma anche di farsi coraggio. Si erano davvero spaventati prima.

"Branco di sciocchi. Se non mi credete, fate un tentativo!" Fei sogghignò.

Queste trappole magiche erano state poste attorno al picco della montagna orientale dopo che era passato alla modalità assassino. Ce n'erano almeno 50 o 60. Erano tutte di tipo fuoco o fulmine. Anche se aveva consumato molto mana, erano relativamente facile da creare; non aveva dovuto consumare nessun materiale prezioso. Era un'abilità che superava ogni comprensione della gente di questo continente.

"Ahahah, ci proverò!"

Alcuni furono meno cauti. Era stato un guerriero di tipo terra ad una stella ad aver parlato. Era il seguace del principe Layo del regno Shanui. Dopo aver ottenuto l'approvazione del principe, iniziò a dirigersi verso l'uscita. Fu astuto; non aveva scelto la direzione che aveva preso la povera guardia che era stata ridotta in carbone.

Tuttavia...

<em>Woosh!</em>

Dopo pochi passi, una nuvola di fuoco apparì da sotto i suoi piedi. Inghiottì immediatamente questa guardia arrogante. Dopo poche urla, fu ridotto in cenere. La sua energia da guerriero ad una stella non lo aiutò troppo. Fu ucciso quasi all'istante.

La fiamma rossa era diabolica, sembrava che potesse bruciare perfino l'aria. Dopo che la guardia fu ridotta in cenere, la sua arma e la sua armatura divennero ferro liquido che presto evaporò. La temperatura della fiamma era così alta che doveva essere magica.

"Come può essere???"

"Dannazione, è davvero una trappola di tipo fuoco..."

"Oh cielo, così ha detto la verità?"

Immediatamente i principi che stavano ridendo di Fei chiusero la bocca. Fissarono la fiamma magica come se provenisse dall'inferno. <em>'Così sono davvero trappole magiche. Ha detto la verità...</em>' Pensarono tutti.

Il principe Layo del regno Shanui in particolare era sbigottito. Aveva intenzione di mettere alla prova lui stesso le parole di Fei, fortunatamente per lui aveva deciso che fosse la sua guardia personale a farlo. Altrimenti sarebbe stato lui a finire in cenere.

Fei sogghignò mentre si guardava attorno; dalla sua espressione era evidente che non considerasse una minaccia il gruppo dalla parte di Paris.

Paris se n'era già resa conto. I suoi begli occhi esaminarono il terreno pollice per pollice, ma non si potevano individuare trappole magiche usando solo lo sguardo; non poteva nemmeno vederle con la sua tecnica speciale di ricerca dell'energia. Questa era la caratteristica spaventosa delle trappole magiche, prima che venissero attivate, non potevano essere trovate nemmeno usando tecniche particolari.

Paris fece un cenno verso l'assassino vestito di giallo. L'assassino capì il segnale. Balzò e mosse la sua lama; un arco di energia di tipo blu acqua lungo sei o sette iarde volò verso una certa direzione.

<em>Boom! Boom!

Woosh! Woosh!</em>

Molte trappole magiche a cinque o sei iarde di distanza si attivarono a causa del colpo. In un istante, nuvole di fuoco e saette apparirono dal nulla e iniziarono a dirigersi verso l'assassino, che usò la sua energia e creò uno scudo. Tuttavia il potere delle fiamme e del fulmine fu così forte che infranse la protezione. Rimase ferito e ne uscì con fare affannato.

A questo punto tutte le persone nel picco della montagna orientale si resero conto della situazione in cui erano.

 Avevano visto coi loro occhi che il piccolo re aveva detto la verità. Anche se questo sovrano aveva un buco al petto così profondo che quasi ci si poteva vedere attraverso, aveva posto in segreto molte trappole magiche pericolose attorno alla montagna. Chi non era al livello delle quattro stelle non poteva sperare di uscire di vivo da qui.

Molti ebbero una strana sensazione, se questo re non fosse gravemente ferito, sarebbe diventato il solo vincitore di questa enorme cospirazione e combattimento.

"Non preoccuparti, ho un'idea. Dobbiamo catturarlo. Deve avere una via sicura per uscire."

Il Macellaio Sandro che prima si era travestito da Modric pensò subito ad una possibile strategia. Dopo aver visto che Fei era ferito e che aveva difficoltà a rimanere in piedi, pensò che sarebbe stata l'occasione migliore per fare buona impressione su Paris. Si fece avanti velocemente e prese di mira Fei.

Paris cambiò espressione ma non disse nulla.

Si era resa conto di non poter più prevedere le mosse di questo piccolo re. Non era mai stata così perplessa e scioccata in tutta la sua vita. Prima di fare altre decisioni, era disposta a lasciare che il Macellaio Sandro mettesse di nuovo alla prova Fei.

Il Macellaio Sandro fu veloce.

Era un guerriero di tipo fuoco a quattro stelle. Mentre scattava verso Fei, mosse le mani ed evocò un drago di fuoco che ruggì. Le fiamme volarono verso Fei con tutta la loro potenza.

Fei si mosse di poco verso destra e schivò il colpo letale.

Un momento dopo fece qualcosa che fece quasi collassare sul posto Sandro.

Con un lieve cenno, fece apparire una bottiglietta di pozione rossa nella mano. La tracannò e la ferita spaventosa causata dall’artiglio di ferro guarì velocemente; il processo fu così veloce da essere visibile ad occhio nudo. Strisce di muscoli e di carne si contorsero e si intrecciarono, e il buco nel corpo di Fei si chiuse. In soli dieci secondi era guarito completamente ed era tornato al picco delle sue condizioni.

Il Macellaio Sandro mostrò un’espressione scontenta, sembrava che fosse stato preso a calci centinaia di volte da un paio di scarpe sporche. Il solo motivo per cui aveva avuto il coraggio di attaccare Fei era perché l’aveva visto ferito; chi si sarebbe immaginato che sarebbe successo questo.

Sandro ripensò a come Fei aveva decapitato l’assassino vestito di bianco, un uomo molto più forte di lui. Il Macellaio era terrorizzato; ignorò il suo onore e il suo orgoglio mentre si girava e cercava di scappare.

Tuttavia Fei non gli avrebbe mai dato la possibilità di farlo.

Odiava questo tipo che adorava travestirsi e fare agguati alle persone. Batté i piedi e usò il Balzo del Barbaro. Si trasformò in un'ombra e inseguì il Macellaio. Cercò di afferrarlo per una spalla con una stretta forte come un uncino di ferro.

"Ahahah, preso! Muori!"

Quando Fei sul punto di toccarlo, Sandro smise di scappare, si girò e rise con orgoglio. Mirò con un pugno alla testa di Fei, che percepì immediatamente una fonte di pericolo.

L'energia attorno al pugno gli diede una sensazione pesante e ferma. Sembrava che potesse distruggere ogni cosa lungo il suo cammino. Non era il potere che un guerriero a quattro stelle poteva possedere.

"Ahah, lo sapevo! Previsto!"

Durante questo momento critico, Fei interruppe il suo inseguimento; in qualche modo il suo slancio era scomparso. Il suo corpo si congelò come se si fosse fermato il tempo. Fei schivò facilmente l'agguato di Sandro, poi lo afferrò per il braccio e lo attirò a sé. L'enorme forza fece perdere il controllo a Sandro, che volò verso Fei.

"Impossibile, come sei..."

Bam!

Prima che potesse finire di parlare, il pugno sinistro di Fei gli aveva già fatto scoppiare la testa.

Sangue rosso e cervella bianche volarono ovunque. Era una scena che avrebbe fatto venire gli incubi a chiunque. Il Macellaio Sandro che aveva ferito due esperti era stato ucciso senza che avesse avuto l'occasione di implorare.

Fei si sporse giù e raccolse due anelli d'argento dal cadavere di Sandro.

Aveva scoperto molto tempo fa che questo Macellaio aveva un'arma magica. Questo oggetto poteva aumentare la condensazione di energia da guerriero e aumentare all'istante i danni di un attacco. Era l'arma migliore per lanciare agguati. Era per via di questo tesoro che era riuscito a ferire sia la ragazza vestita di viola che Arshavin, il Dio della Guerra di Zenit. Altrimenti non avrebbe mai potuto ferirli anche se li avesse colti alla sprovvista.

Dopo aver respinto con un calcio il cadavere di Sandro, Fei sorrise come un demone per la terza volta: "Ah, un altro. Mi sento ancora meglio!"

La gente dalla parte di Paris stava impazzendo.

Aveva finto di essere debole!

Aveva proprio fatto una farsa vergognosa!

Chi avrebbe pensato che questo piccolo re avesse una pozione curativa misteriosa che poteva accelerare così tanto la guarigione? Non si aspettavano che un guerriero di alto livello della loro parte sarebbe morto di nuovo ai piedi di Fei.

Sotto il sole dorato del mattino, il picco della montagna orientale stava rivelando un grande spettacolo.

Quattro cadaveri decapitati giacevano attorno a Fei, erano Hershzen, Okocha, l'assassino vestito di bianco e Sandro. Tutti ebbero l'impressione di stare vivendo un incubo. <em>'Cosa sta succedendo? Come ha fatto questo piccolo re ad uccidere tre guerrieri a quattro stelle e uno a cinque così facilmente... il Dio della Guerra ci sta prendendo in giro? Se è un incubo, che finisca presto per favore!'<em> Pensò la gente.

"Ritira queste trappola magiche e non ti riterrò responsabile per ciò che hai fatto!" Paris si fece acanti. Non sorrideva più. La sua espressione fredda era attraente a suo modo. Fissò Fei e sospirò con riluttanza. "Hai vinto, sei il vincitore oggi. Non avrei mai pensato che lo scontro letale tra me e Tanasha sarebbe finito così; ci siamo impegnate così tanto per questo evento. Non riesco ancora a credere che tu sia il vincitore finale... Tuttavia sono sicura che capisci la situazione. Eccetto i due guerrieri a quattro stelle e me, c'è anche un altro guerriero a cinque stelle. Anche se hai molte trappole magiche a disposizione, al massimo puoi solo far sì che entrambe le parti ne escano in pessime condizioni; non potrai uscirne vivo nemmeno tu!"

Solo Paris sapeva quanta riluttanza provava nel dire queste parole.

C'erano due assassini che usavano lame gialle; erano entrambi guerrieri a quattro stelle. L'assassino che aveva usato la spada era un guerriero a cinque stelle. Paris stessa era una guerriera a quattro stelle... Dal suo punto di vista, avevano ancora qualche possibilità di affrontare Fei; alla peggio avrebbero perso più della metà dei membri della loro fazione.

Ma sapeva anche che la situazione era andata fuori controllo. Era stato tutto strano fin dall'inizio. Questo piccolo re l'aveva scioccata molte volte nell'ultima ora. Ciò che temeva di più era che la principessa non avesse ancora mostrato il suo asso nella manica. Perciò Paris aveva deciso di fare dei compromessi; il re arrogante stava mostrando lentamente le sue carte vincenti, ma lei non aveva più altre sorprese da mostrare.

Tuttavia...

"Ahah, nonnetta, finalmente ti stai arrendendo?" Fei sorrise. Rifletté con fare serio per un momento e mentre si sfregava la nuca rispose: "Eh, ne devo parlare con mia moglie prima!"

Dopodiché fece qualcosa che sconvolse definitivamente la gente radunata nella montagna orientale.


