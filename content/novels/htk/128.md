---
weight: 128
title: Capitolo 128 – Sangue e Spade
pubDate: 2024-05-15T16:41:47.874Z
tags:
    - htk
---

Capitolo regolare,
0 capitoli in coda, 0/5
-Schadenfreude

Sentendo il rifiuto di Fei, Celato del Picco Nevoso si accigliò lievemente e non disse altro. Era una persona di poche parole; questo tipo di persone di solito era persistente e una volta che prendeva una decisione, non avrebbe mai cambiato idea.

Tuttavia il suo silenzio non significava che si stesse arrendendo.

Mentre incanalava una folle quantità di energia, le spade di Dani, il Celato del Picco Nevoso, iniziarono a tintinnare mentre si allungavano e diventavano più chiare; era uno spettacolo mozzafiato. Soldati stellari di livello inferiore provarono stordimento e cominciarono a vomitare, mentre gli altri non poterono trattenersi dal tapparsi le orecchie. La spada stava ronzando con una frequenza terrificante, riducendosi quasi in una sfera argentea sotto il sole dorato.

Celato del Picco Nevoso, spada lunga e abito bianco.

Tra i membri della giovane generazione nei 250 paesi secondari dell'Impero Zenit, Dani era sicuramente una figura di prima classe data la sua forza di quinto livello. Anche se Fei aveva rivelato il suo equipaggiamento da barbaro e il suo potere era aumentato drasticamente, non osò comunque abbassare la guardia.

Fei regolò il suo respiro e strinse con forza le spade gemelle viola e verdi.

L'atmosfera era opprimente e ci fu un breve momento di silenzio prima della tempesta.

In quel momento, uno dei membri d'élite più formidabili della montagna orientale stava per iniziare un duello all'ultimo sangue.

All'improvviso!

Fiuu!

La spada era stata brandita!

Non ci furono grida tremanti, né cascate di energia, né fragori, non si sollevò nemmeno polvere da terra. La velocità delle due figure aveva già superato i limiti della percezione umana e la gente notò all'improvviso che le posizioni di Fei e del Celato del Picco Nevoso si erano già invertite silenziosamente.

Poi ci fu un clangore e finalmente la gente sentì il rumore dei fendenti.

Un turbine sollevò la polvere dal terreno, distraendo la folla.

La tempesta di sabbia si calmò.

Poi iniziò a schizzare sangue dalla spalla di Fei, tingendo la sua armatura di rosso.

Le persone della fazione di Paris iniziarono ad esultare, ma molto presto anche l'abito di Dani iniziò a tingersi di cremisi e cominciò a barcollare.

Lottando per girarsi, Celato del Picco Nevoso guardò le innumerevoli piccole ferite che stavano apparendo all'improvviso nel suo corpo e il suo pallido viso mostrò un sorriso pieno di amarezza: "Hai vinto ma, sua maestà Alexander, la prego di lasciare andare la signorina Paris!"

Il sangue cominciò a schizzare dalle sue innumerevoli ferite e presto inumidì le pietre e il suolo vicini. Alla fine la gente lo vide chiaramente. A quanto pareva durante lo scontro di prima, le spade viola e verdi di Fei avevano lasciato innumerevoli ferite nel petto, nelle braccia e nell'addome del nemico.

Tutti rimasero sbigottiti. Me**a, quanti attacchi aveva fatto questo re in quell'istante che manco erano riusciti ad inquadrare, per causare delle ferite così sconvolgenti in un esperto del genere?

Alcuni iniziarono a provare compassione per questo principe del regno Nadeko. Si diceva che avesse scelto di lasciare il suo territorio di primo livello perché si era innamorato di Paris ed era rimasto in isolamento per allenarsi. Forse era stato a causa di Paris che era diventato un assassino. Sfortunatamente questo avrebbe potuto causare la sua fine, non solo sarebbe riuscito a salvare la vita della sua amata, ma forse non sarebbe nemmeno sopravvissuto.

I talenti apprezzavano gli eroi, forse il re avrebbe esaudito l'ultimo desiderio del Celato del Picco Nevoso, no?

Ma...

"Te l'ho già detto. Puoi solo salvarti da solo. Sarà lei a decidere della sua vita." Fei scosse la testa, poi rifiutò brutalmente: "Sei sopravvissuto, ti lascerò andare vivo!"

Il Celato del Picco nevoso esitò lievemente.

Rise con amarezza, lasciò una scia di impronte di sangue e tornò lentamente dietro la ragazza dal sangue freddo simile ad un demone Paris. poi non parlò più, si limitò a stringere la sua spada lunga.

Paris era rimasta impassibile per tutto questo tempo.

Aveva lo sguardo fisso sul mare di nuvole in lontananza, non aveva guardato nemmeno una volta Celato del Picco nevoso, come se quest'uomo di fronte a lei non avesse nessun rapporto con lei.

"Ora è il mio turno?" Paris guardò con calma Fei. "A quanti attacchi dovrei resistere?"

Fei scosse la testa e disse con un sorriso strano: "Non puoi competere con me, così non devi combattere contro di me. Anche se alcune persone vogliono ucciderti per eliminare futuri guai, devi fare solo una cosa per me e ti lascerò andare via dalla montagna orientale illesa."

"Oh, cosa posso fare per te?"

Fei si voltò e si avvicinò alle rovine dell'altare del re, Paris e gli altri lo guardarono perplessi e lo videro colpire un po' di enormi rocce con la spada e recuperare qualcosa dai detriti. L'oggetto era leggero e raffinato, macchiato di sangue, eppure emanava un'aura gloriosa e nobile sotto la luce del sole.

Era la corona di un re.

Prima la principessa che rappresentava l'impero Zenit avrebbe dovuto posare la corona che simboleggiava onore, un'identità aristocratica e il riconoscimento degli dei sula sulla testa di Fei. Ora però lo scontro aveva interrotto la cerimonia e perfino la guardia che aveva tenuto la corona era rimasta uccisa in battaglia, e la corona stessa era stata macchiata di sangue e seppellita!

Fei spolverò gentilmente la corona, poi tornò a fianco di Angela. Indossò l'abito blu nuovo che la sua fidanzata gli aveva preparato. Con una mano teneva le due spade, con l'altra la corona, poi guardò Paris e disse: "Se mi incoronerai ti lascerò andare."

La folla fu sconvolta da queste parole.

"Pazzo, Alexander, sei pazzo?" Rispose di scatto la spadaccina Susan. "Lasceresti davvero che una cospiratrice che ha tentato di assassinare il principe e la principessa, una donna spudorata priva del minimo di senso di nobiltà, di finire la cerimonia per te, sai cosa stai facendo?"

"Sei impazzito, non puoi farlo!" Intervennero anche i principi e gli emissari dalla parte della principessa.

"Alexander, credo che tu sappia cosa significherebbe." Arshavin, il dio della guerra dell'impero Zenit, strinse lievemente gli occhi, il suo corpo sottile rivelò un'aura assassina.

"Naturalmente so cosa sto facendo." Fei non badò al tono minaccioso di Arshavin e sogghignò: "Voglio solo che i nemici si inchinino e mi incoronino loro stessi!"

Lasciare che il nemico lo incoronasse?

La Montagna Orientale si ammutolì all'improvviso.

Queste parole all'apparenza semplici erano state proferite con un tono tirannico. Negli anni, nel continente di Azeroth, non c'era mai stato un re incoronato da un nemico, né un sovrano che avesse potuto farlo!

Le pupille color blu cielo della principessa si accesero lievemente, ma non mostrarono il minimo risentimento.

Fei si avvicinò a Paris passo dopo passo e le passò la corona dorata ancora macchiata di sangue: "Arrenditi, incoronami e ti lascerò andare."

"E se mi rifiutassi di farlo?" Paris iniziò a ridere e si pettinò gentilmente i capelli che erano stati un po' scompigliati dal vento.

"Se rifiuterai, temo che ci sarà un'altra donna morta nella montagna orientale di Chambord!" Il sorriso di Fei sembrava ancora più brillante sotto la luce del mattino, ma l'atmosfera assassina dietro le sue parole scossero Paris.

Soffiò un po' di vento.

La diabolica Paris alla fine sporse le sue mani sottili e, sotto gli sguardi di tutti, prese gentilmente la corona dorata del re. Una bellezza impareggiabile, la corona brillante, le macchie di sangue, lo splendore mattutino, il vento freddo, era una scena che sarebbe rimasta per sempre impressa nelle menti di tutte le persone nella montagna orientale. Paris abbassò la sua testa arrogante e testarda, sollevò la corona del re e la posò con solennità sulla testa del vincitore.

Non ci furono fiori, né fuochi d'artificio, nessuna acclamazione od urla.

Rimanevano solo rovine dell'altare, polvere nel vento, arti strappati a terra, suolo insanguinato e uccelli neri che simboleggiavano il male.

Era una cerimonia di incoronazione senza precedenti.

Guardando questa scena, tutti i sopravvissuti del gruppo di emissari di Zenit impallidirono, arrabbiati, ma impotenti. Indubbiamente il re di Chambord era insoddisfatto di loro, così aveva usato questo modo non solo per ottenere una gloria particolare, ma anche per dare un grosso schiaffo in faccia all'impero Zenit.

"Gli dei benedicano il re!"

Gli abitanti di Chambord si inginocchiarono mentre assistevano alla nascita del loro re.

Non c'erano scettri nelle mani di Fei. Indossando una corona macchiata di sangue e calpestando le rovine, portava due spade da cui colava del sangue.

Sangue e spade!

Questo era il tema principale del re di Chambord di questa nuova generazione.

Paris mostrò un'espressione piena di emozioni contrastanti. Rimase a guardarlo stordita, poi portò via Celato del Picco Nebbioso seguendo una via molto strana e scomparì dalla montagna orientale. Fei non lo inseguì, sapeva che questa donna aveva osservato la strada che aveva preso il cane nero e si ricordava quali erano i posti senza trappole magiche.

Ciò che Paris non sapeva, era che Fei avrebbe potuto cambiare facilmente la posizione delle trappole una volta che fosse entrato in modalità assassino, ma non lo fece.

"Io, il re, vi ho permesso di andarvene?"



