---
weight: 130
title: Capitolo 13 – La Calma dopo la Tempesta
pubDate: 2023-05-20T13:54:16.360Z
tags:
    - htk
---


Capitolo sponsorizzato, ringraziamo Zangetsus!
1 capitoli in coda Zangetsus, 0/5
-Schadenfreude

.....

I soldati erano sconvolti. Era fin troppo sorprendente!

L'atmosfera era diventata animata, come quando si versava un bicchier d'acqua su una padella di olio bollente. Ogni difensore provò una sensazione bruciante nel petto, come se contenessero un fuoco pronto a divampare. Scaricarono tutto l'entusiasmo e la gloria di aver combattuto a fianco del re con un solo grido:

"Lunga vita al re Alexander!"

Le urla risuonarono in lontananza e attirarono perfino l'attenzione dei nemici nella loro base, dall'altra parte del fosso Zuli.

Fei stava gridando insieme ai soldati. Era sicuro di averli impressionati tutti. Per rendere il suo "ritorno" più epico, fece un cenno per zittire la folla.

I soldati si ammutolirono velocemente. Seguivano gli ordini di Fei come se lo considerassero un dio. Fei si avvicinò al centro delle mura difensive. Fissando i soldati, sollevò il suo trofeo, la spada del guerriero a tre stelle Landes e gridò: "Lunga vita a Chambord!"

La spada sanguinosa, l'eroe invincibile, i resti dei nemici, la luce dorata del tramonto e il re divino...

Tutto questo stimolò ancora di più i soldati. Alzarono le armi ed esultarono:

"Lunga vita a Chambord! Lunga vita al re Alexander!"

"Lunga..."

Fei si girò all'improvviso e indicò con la spada la base nemica e gridò: "Guerrieri, gridate con me! Che il vostro padrone si fotta!"

"Ahahah!" I soldati scoppiarono a ridere.

Si resero conto velocemente che non solo il re era degno del loro rispetto, poteva anche identificarsi con loro, suscitando ancora più ammirazione in loro. I soldati si precipitarono al confine delle mura difensive e gridarono verso la base nemica: "Che il vostro padrone si fotta! Bastardi... Ahahah!"

La paura e la tristezza provocata dalla guerra erano diminuite all'improvviso.

In quel momento...

"Alexander, come sei arrivato qui?"

Una voce sorpresa, eppure preoccupata risuonò da dietro Fei, che si girò.

Vide Angela con un lungo abito viola. Stava sollevando l'orlo del suo abito mentre stava salendo frettolosamente per le scale delle mura difensive.

La bionda Emma stava gridando e la stava inseguendo. Sembrava un po' arrabbiata.

Fei gettò via la spada sporca e si girò per asciugarsi il sangue dalle labbra. Dopo che pensò che il suo aspetto non avrebbe spaventato quel bellissimo angelo, si girò e camminò verso di lei.

Ad un certo punto scattò all'improvviso quando vide che Angela stava per cadere dalle scale e la prese al volo appena in tempo. La sensazione di morbido che sentì gli fece venire voglia di abbracciare la sua bellissima fidanzata.

"Questo posto è troppo pericoloso! Torna indietro!"

Angela non aveva visto cos'era accaduto nel campo di battaglia. Il suo viso era sudato e le sue guance erano rosse per la corsa. Mentre parlava, i suoi occhi si erano inumiditi.

Venti minuti fa, Angela era tornata nella camera da letto del palazzo insieme alla sua domestica dopo aver curato il viso di Emma con un unguento. Erano rimaste sorprese nello scoprire che Alexander era scomparso e che c'era un'armatura tagliata a metà nel palazzo. Erano davvero preoccupate di dove fosse Alexander.

Angela si era biasimata per aver lasciato Alexander da solo.

Lo avevano cercato ovunque, compresi i posti in cui Alexander amava andare, ma non avevano trovato nessun indizio. Quando stavano per disperarsi, avevano sentito dei soldati gridare: "Lunga vita ad Alexander!" sulle mura difensive. Angela non aveva badato alla sua sicurezza e, senza ascoltare i consigli di Emma, si era precipitata più velocemente che poteva verso il campo di battaglia.

Fortunatamente, la battaglia era già finita da un po' ed era stata individuata subito da Alexander.

"Sei ferito?" Angela vide tutto il sangue sull'armatura di Fei.

Fei rise con orgoglio e indicò i cadaveri dei nemici: È tutto il loro sangue... Eh, non guardare, questi tipi sembrano disgustosi."  Bloccò la visuale di Angela. Non voleva che la sua fidanzata pura vedesse tutto questo sangue e violenza.

Questa semplice premura fece emozionare Angela.

In quel momento...

"Alexander, hai quasi diciotto anni! Puoi smetterla di causare guai per Angela? Sai quanto è pericoloso questo posto? Hai quasi fatto piangere Angela..."

Emma li aveva raggiunti. Nonostante non avesse idea di cosa fosse accaduto, aveva iniziato ad accusare Fei non appena aveva ripreso fiato; le scale l'avevano davvero stancata.

Quando Alexander era ancora un ritardato, Angela ed Emma lo trattavano come un fratello minore, così, quando provava frustrazione, Emma si dimenticava di stare parlando con un re e lo rimproverava come una sorella maggiore.

Tuttavia Fei non si arrabbiò minimamente. Sapeva che erano davvero preoccupate per lui, così decise di stuzzicare un po' Emma.

Fece finta di niente e, come se fosse contrariato, disse: "Non ho combinato nessun guaio... sono qui per uccidere i nemici... Guardami se non ci credi, sono forte e ho anche ucciso molti nemici..."

Emma si arrabbiò ancora di più.

"Chi stai prendendo in giro? È stato già imbarazzante quando sei stato sbalzato via dalle mura difensive con una freccia. Vuoi causare altri guai? Uccidere i nemici? Sarebbe già ottimo se non intralciassi i difensori! Torniamo indietro! Se causerai altri guai, ti farò sculacciare da Angela!"

"Sculacciare?"

L'espressione di Fei divenne strana. Quando il vecchio Alexander causava guai, Angela lo sculacciava sempre? Fei iniziò a fare dei pensieri davvero inappropriati.

"Va bene, torniamo indietro Alexander! Questo posto è troppo pericoloso." Disse Angela. Prese per mano Fei e iniziò a camminare verso il palazzo del re. Pensò: 'Dobbiamo andarcene da questo posto sanguinoso, spero che non traumatizzerà il povero Alexander.'


"No, Angela!" Fei rifiutò le intenzioni gentili di questa splendida ragazza.

Sistemò i capelli neri di Angela che erano stati scompigliati dalla corsa e dalla scalata. Chinandosi verso l'orecchio di Angela, le disse: "Ti ricordi? Prima mi hai detto che devo essere un re coraggioso. Ora rimarrò qui con i miei soldati finché non sconfiggeremo i nemici."

Nonostante le parole di Fei erano molto onorabili e commoventi, stava anche facendo del suo meglio per impressionare favorevolmente questa ragazza. Pensò: 'Le ragazze sognano di stare con degli eroi!'

"Basta! Alexander, stai causando di nuovo guai!" Emma non prese sul serio Fei. Il suo viso rosso brillante stava fumando di rabbia, mentre i suoi occhi color zaffiro erano pieni di frustrazione.

"Angela, Emma, lasciatelo rimanere!"

Il guerriero a tre stelle Lampard si avvicinò. Diede una pacca sulla schiena di Emma per tranquillizzarla mentre fissava Fei con uno sguardo perplesso.

Lampard aveva la sensazione di non capire più questo piccolo re. Non si era ancora ripreso dallo shock che gli aveva dato Alexander, un giovane che aveva visto crescere e che era stato deriso da tutti.

"Cosa? Signor Lampard, lei..."

Sia Angela che Emma non si aspettavano che Lampard avrebbe detto una cosa del genere; erano davvero sorprese.

Entrambe sapevano che, a parte loro, il solo che si preoccupava davvero per Alexander era proprio Lampard, che aveva protetto il giovane da quando era un bambino. Non potevano credere che Lampard avrebbe permesso ad Alexander di rimanere in un luogo così pericoloso.

"Angela, Emma, non vedete come i soldati stanno guardando Alexander..."

Lampard indicò i soldati che erano occupati a riposarsi e a creare altre barriere difensive. Notando l'entusiasmo di Fei, sorrise e disse: "Ciò che Alexander ha detto è vero. Se non ci fosse stato lui a salvare la situazione, Chambord sarebbe stata già conquistata... Angela, sono d'accordo. Avevi ragione quando hai detto che Alexander sarebbe diventato il più grande re! Va bene, sono un po' stanco, devo riposare!"

Si girò velocemente e se ne andò.

Tuttavia nessuno notò il sottile rivolo di sangue che stava scorrendo dalla sua bocca.


