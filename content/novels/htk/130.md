---
weight: 130
title: Capitolo 130 – Vecchio Bast***o Avido e Disonesto
pubDate: 2024-05-15T18:41:47.875Z
tags:
    - htk
---

Capitolo regolare,
0 capitoli in coda, 0/5
-Schadenfreude

Le persone intelligenti come la principessa e Arshavin capirono il motivo dietro alla sua rabbia.

Le rovine sul picco della montagna orientale, il fumo e il fuoco nel regno di Chambord... Eccetto per Paris che era la causa principale di questo caos, anche la principessa e Arshavin erano responsabili di questo trambusto. Se la principessa non avesse scelto Chambord come luogo per il loro incontro mortale, non avrebbero dovuto sperimentare tutte queste difficoltà.

Arshavin non disse nulla. Sembrava serio mentre cercava di usare la sua energia di tipo fuoco per guarire le sue ferite.

Perfino Susan, la spadaccina, sentì l'ostilità di Fei. Strinse con forza la sua arma e si mise di fronte alla principessa insieme al capitano dei cavalieri Romain e il resto dei suoi sottoposti che era sopravvissuto. Temevano che Fei avrebbe perso la testa e li avrebbe attaccati. La persona dalle emozioni più contrastanti era Romain. Non aveva nemmeno considerato questo giovane re come possibile nemico più di dieci giorni fa. Non voleva nemmeno affrontare Fei perché gli era sembrato così debole, adesso però si era reso conto all'improvviso di non poter più competere con lui.

In termini di forza, non avrebbe potuto vincere contro di lui nemmeno se avesse fatto del suo meglio.

Tuttavia, in quanto capitano dei cavalieri, il punto forte di Romain non era la sua forza individuale, ma le sue capacità di comandare le truppe e di fare strategie militari. Se avesse avuto un'intera squadra di duecento cavalieri, sarebbe stato sicuro di poter battere Fei con una sola carica. Ora però sarebbe stato saggio ammettere la sconfitta.

L'atmosfera divenne ancora più intensa in confronto al conflitto sanguinoso iniziale.

"Wah wah wah wah!"

Centinaia di uccelli neri che si nutrivano di carogne erano stati attirati dai cadaveri e dal sangue versato sul picco della montagna orientale e non se ne andavano via. Stridevano e riempivano di ansia e irritazione la gente sul picco della montagna orientale.

<em>Boom!</em>

Fei scagliò all'improvviso un pugno verso il cielo.

L'aria esplose, un'onda d'aria visibile ad occhio nudo si levò al cielo e lo stormo di uccelli non riuscì a disperdersi abbastanza velocemente. Quaranta-cinquanta uccelli furono ridotti in nebbia sanguinosa. Si resero conto del pericolo e volarono via velocemente stridendo.

<em>Tink! Tink! Tink! Tink!</em>

I cavalieri e la spadaccina estrassero tutti le loro armi, spaventati; si stavano preparando al peggio.

"Va bene, così è meglio... principessa, non intendevo spaventarla!"

Le parole di Fei rassicurarono i cavalieri e Susan. Pareva che quest'uomo avesse pensato a tutto quanto. Tuttavia la principessa era la sola che non si era preoccupata dall'inizio alla fine, come se avesse sempre saputo che Fei avrebbe fatto questa decisione. I suoi occhi color blu oceano riflettevano la luce del sole e mostrò un raro sorriso. Annuì lievemente: "Re Alexander, grazie di tutto!"

Fei ricambiò il sorriso e non disse altro.

Ad essere sinceri, non aveva sottovalutato questa donna fin dall'inizio.

Anche se sembrava che fosse l'eroe e avesse salvato la principessa dal pericolo, Fei aveva una strana sensazione. Anche se non fosse uscito allo scoperto, questa principessa probabilmente doveva ancora sfoderare altri assi nella manica. Se li avesse usati, avrebbe risolto ogni problema. Tuttavia era impossibile per Fei sapere che risorse celasse. Sapeva solo che questa donna che sembrava malata era rimasta troppo calma fin dall'inizio, come se fosse una mera spettatrice.

Fei passò alla modalità assassino e rimosse velocemente le trappole magiche invisibili.

Il picco della montagna orientale era gravemente danneggiato. La struttura principale, l'altare del re, si era ridotto in una rovina. Anche più della metà delle enormi statue che rappresentavano i re e gli eroi erano state distrutte. C'era trambusto ovunque. Presto più di cento delle truppe di ferro di Chambord ricevettero il segnale e arrivarono sul picco sotto il comando di Fernando Torres e Peter Cech.
Questi uomini erano stati selezionati con attenzione da Brook e Cech per Fei. Avevano bevuto la pozione di Hulk diluita e i loro corpi erano stati ristrutturati. Erano tutti potenti; potevano sollevare facilmente delle rocce che pesavano mille libbre. Il processo di ripulitura di questo trambusto fu veloce e questo fece una buona impressione sulla gente influente di Zenit.
I venti cavalieri circa sopravvissuti rimasero di nuovo scioccati. Ora si erano resi conto che non solo il re di Chambord era un mostro, ma anche i suoi soldati lo erano! Non avrebbero potuto affrontare nemmeno uno dei loro soldati nemmeno coalizzandosi tutti.

Il vecchio Bast sorrise mentre si avvicinò alla principessa porgendole un libro.

"Sua altezza, ci dispiace molto disturbarla durante questa cerimonia. Tuttavia Chambord stavolta ha subìto enormi perdite... Inoltre... Eh, una porzione dei danni è stata causata dalla legione di incoronazione reale. Noi, eheh, potrebbe aiutare Chambord ad ottenere alcune concessioni per noi dal ministro delle finanze di Zenit? ...Dopotutto, Chambord, insieme al nostro re, ha pagato un caro prezzo per proteggere sua altezza..."

Susan e i cavalieri si morsero la lingua pensando: "Questa femminuccia osa chiedere un compenso alla principessa?"

Tuttavia perfino la principessa, la dea dell'intelligenza, non riuscì a rispondere a questo vecchio raffinato e cortese come un nobile, ma anche avido ed esigente come un mercante. Non poteva gridargli contro, né poteva chiedere ai suoi cavalieri di cacciarlo via. Alla fine non riuscì a sfuggire al suo fato e, come il principe del regno Shanui, firmò un contratto e una proposta di supporto finanziario dall'impero Zenit.

Il suo cognato aveva già compiuto la sua missione, eppure Fei si era posto di fronte ad Andrew-Arshavin, il Dio della Guerra di Zenit. Questo famoso comandante militare probabilmente non si sarebbe mai aspettato che sarebbe finita così oggi. La strategia preparata accuratamente non aveva funzionato ed era stato colpito a sorpresa, rischiando quasi di morire in questo regno remoto. La sua reputazione sicuramente avrebbe subìto un duro colpo dopo questo evento.

In effetti, perdere un po' di reputazione non sarebbe stato l'incidente più significativo.

La sua grave ferita sarebbe stato un colpo letale. Al momento la capitale di Zenit era nel caos. L'imperatore Yassin, che aveva controllato l'impero per 60 anni, si stava indebolendo sempre di più e lui e il secondo principe Dominguez erano i due candidati che molto più probabilmente avrebbero ereditato il trono. Lo scontro tra di loro stava arrivando al culmine. Il secondo principe Dominguez era molto intelligente e coraggioso, e aveva il supporto di molti ministri e nobili. Arshavin sapeva che le sue ferite avrebbero messo in svantaggio lui e i suoi sostenitori. Se non fosse riuscito a guarire in tempo, avrebbe potuto perdere nella lotta per il trono.

Tuttavia le sue lesioni non sarebbero guarite se non entro sei mesi.

L'energia del macellaio Sandro entrata nel suo corpo era stata raffinata e potenziata dai due anelli misteriosi che portava l'assassino. L'energia era molto esplosiva e diretta. Arshavin non era ancora riuscito a domarla e ad impedirle di danneggiare il suo corpo. Aveva fatto pochi progressi finora per la sua guarigione. Non riusciva ancora a trovare un modo per sbarazzarsi di questa energia esplosiva.

La ragazza vestita di viola era in condizioni simili a lui. Un sottile strato di sudore era apparso sul suo bel viso. Era accigliata e la guarigione non stava funzionando come sperava.

"Ehi ragazza. Grazie per avermi avvertito prima!" Fei si avvicinò alla giovane vestita di viola e le consegnò una bottiglietta di Pozione della Giovinezza mentre sorrideva: "Potrebbe aiutarti."

La ragazza lo guardò con un'espressione confusa.

Vide il sorriso brillante di Fei ed esitò un po'. Ma dopo aver pensato al momento in cui aveva avvisato Fei dell'assassino che lo stava prendendo di mira e all'enorme ferita che Fei aveva guarito bevendo una pozione, decise di tracannare il liquido lievemente caldo.

Una sensazione indescrivibile percorse il suo corpo. L'energia esplosiva fu soppressa immediatamente dall'effetto dell'intruglio. Come neve nell'acqua calda, l'energia scomparì in pochi secondi.

L'energia della fiamma viola brillò e tornò nel suo corpo. Dopo aver controllato le sue condizioni, scoprì con sorpresa che la maggior parte delle sue ferite era guarita. Probabilmente sarebbe tornata al picco delle sue condizioni dopo un mese di riposo.

"La ringrazio re Alexander!"

La ragazza si inchinò. Forse non lo aveva notato, ma il suo atteggiamento nei confronti di Fei era passato da sdegno a curiosità e affabilità. Perfino il modo in cui si riferiva a lui era cambiato da "selvaggio" a "re Alexander".

Fei si limitò a sorridere.

Si girò e si avvicinò ad Arshavin. Dopo aver lanciato un'altra mezza bottiglia di Pozione della Giovinezza, balzò sul grosso cane nero con la sua fidanzata Angela e lasciò il picco della montagna orientale senza dire una parola.

Se Arshavin fosse stato intelligente, non avrebbe serbato rancore nei confronti di Fei e avrebbe cercato di attirarlo dalla sua parte. Anche la spietata Paris e il secondo principe Dominguez probabilmente avrebbero cercato di reclutarlo.

In realtà, non aveva lasciato quella donna perché era rimasto toccato dalla sua bellezza, né era stato commosso dal coraggio del Celato del Picco Nevoso. L'aveva fatto perché aveva pensato al futuro di Chambord.



