---
weight: 1310
title: Capitolo 131 – Momenti Toccanti
pubDate: 2024-05-15T19:41:47.875Z
tags:
    - htk
---

Capitolo regolare,
0 capitoli in coda, 0/5
-Schadenfreude

Sarebbe stato meglio rimanere tra le due superpotenze.

Se Arshavin e Dominguez erano due tigri, Fei era ancora un lupetto non svezzato. Prima che le due tigri lottassero tra di loro per determinare un vincitore, non avrebbero avuto l'energia di affrontare Fei nemmeno se fossero state insoddisfatte di lui, non avrebbero voluto che Chambord e Fei, che avevano un enorme potenziale, si alleassero con il loro rivale e desse loro un grande vantaggio. Questa non era una situazione ipotetica; la forza che Fei e la sua città avevano dimostrato durante questo combattimento aveva attirato la loro attenzione.

Fei stava pensando a questa prospettiva ed era per questo che aveva lasciato andare Paris.

Poteva solo prendere tempo vista la situazione poco chiara. Se avesse aiutato Arshavin e la principessa a sconfiggere gli alleati principali di Dominguez, sarebbero entrati in netto vantaggio e lui non avrebbe avuto il tempo e le opportunità di cui aveva bisogno.

La strada lungo la montagna era sconnessa e la lunga scala di pietre era come una magnifica strada bianca per il paradiso.

Il vento autunnale tiepido soffiava. Fei giocherellò con i capelli neri della bellezza tra le sue braccia; era la prima volta che erano così intimi. Il Tornado Nero balzò giù per le scale, ma il suo dorso era molto stabile. Fei aveva appoggiato una delle mani sulla vita snella della sua fidanzata e percepì la sensazione che gli dava la sua pelle calda e liscia. Sentiva anche una lieve fragranza, così si godeva ogni respiro che faceva. Fei non aveva soppresso i suoi desideri, ma la sua mente era molto calma; era una sensazione molto pacifica e calorosa.

"Angela, la tua recita oggi è stata ottima. Hai quasi ingannato perfino me..." Fei si avvicinò all'orecchio della ragazza e sussurrò: "Ti sei morsa la lingua, non è vero?"

La ragazza sicuramente non era abituata a questo trattamento intimo. Fei la sentì tremare lievemente e il suo viso e il suo collo bianchi arrossirono. Tuttavia la ragazza annuì in risposta.

"Fa ancora male?" Dopo averlo detto, Fei non riuscì a credere di aver detto qualcosa di così stupido da novellino; credeva di essere un esperto d'amore quando era ancora sulla terra.

Tuttavia Angela sentì la sua premuta. Scosse lievemente la testa e disse: "Non fa più male... è stato guarito tutto dalla pozione che mi hai dato..." Il paesaggio tra le montagna era molto bello e rilassante. Angela si stava abituando lentamente a questo stretto contatto. Si appoggiò confortevolmente tra le braccia di Fei: "Alexander, sono davvero inutile, sono stata catturata da quella ragazza e ho anche rovinato i tuoi piani..."

"Affatto! Non hai ingannato quella zietta?"

"Ahah... non è una zietta; quella ragazza è davvero giovane e bella!"

"Non è niente in confronto alla mia Angela." Fei ebbe la sensazione di aver ripreso lentamente terreno. Poteva dire qualcosa di sensuale senza arrossire.

"Ma mi sento così inutile... se potessi essere come quella ragazza arciera, potrei aiutarti molto di più. Sarebbe grandioso se si avverasse!" L'intuito di una donna a volte era più spaventoso della magia più terrificante al mondo. Angela stava tra le braccia di Fei con tranquillità e mormorò mentre il vento scuoteva i suoi capelli neri setosi: "Alexander, conosci quella ragazza, vero? Puoi dirmi qualcosa di più su di lei?"

Fei si rese conto di non poter sottovalutare l'intuito di una donna.

"Proviene da un mondo lontano. È una guerriera valorosa e coraggiosa..." Fei non nascose nulla. Iniziò a parlare della storia di Elena, ma cambiò il concetto del mondo di Diablo: "La sua terra natale era sotto l'attacco dei demoni e dei mostri. Per proteggere la sua casa, i suoi amici e la sua famiglia, ha rischiato la vita ogni giorno e ha visto molti membri della sua famiglia morire sotto gli artigli dei demoni e dei mostri. Era un periodo cupo..."

La maggior parte delle donne erano creature emotive, specialmente ragazze pure e innocenti come Angela. Diventavano appassionate ed empatiche molto facilmente. Verso la fine della storia, gli occhi di Angela erano arrossati e stava per scoppiare a piangere: "Elena è così brava..."

Le persone non si sarebbero mai annoiate di momenti calorosi e pacifici come questo; Fei non fece eccezione.

Sotto l'ordine silenzioso di Fei, il grosso cane nero non tornò di fretta nel castello, invece vagò per la montagna orientale.

Nonostante Chambord fosse sul confine dell'impero Zenit ed era remota, il suo paesaggio era davvero pittoresco. Le foglie gialle cadute volavano per la montagna come farfalle. Il Tornado Nero poteva balzare facilmente in posti dove le persone ordinarie non potevano andare. Angela tornò di buon umore e iniziò a godersi il paesaggio.

Se il grosso cane nero, il terzo incomodo non fosse stato qui, questa sarebbe stata la prima volta che Fei avrebbe trascorso un po' di tempo di qualità con Angela da quando era arrivato nel continente Azeroth. Questa sensazione toccante gli diede la stessa emozione che aveva provato durante il suo primo amore sulla terra.
Anche se la ragazza tra le sue braccia non era intelligente quanto la principessa, né sensuale come Paris o valorosa come Elena, né raffinata come la ragazza vestita di viola, la sua gentilezza e la sua innocenza lo facevano sentire come se avesse trovato un porto in questo mondo crudele e sconosciuto. Con lei tra le braccia, aveva la sensazione di poter ottenere tutto ciò che voleva in questo mondo.

Fei adorava questa emozione e ne fece tesoro.

.....

Era già passato mezzogiorno quando i due tornarono nel castello.

I cittadini che si erano ritirati dal castello stavano tornando lentamente, ma continuamente, nelle loro case. Fei vide cinquanta-sessanta estranei legati ad una lunga catena, imprigionati di fronte alla famiglia nobile numero uno, la tenuta del visconte Louise. Questi tipi sembravano avviliti; erano sorvegliati da più di venti soldati. Il suocero di Fei che aveva appena fatto guadagnare una fortuna a Chambord e il capo del settore militare Brook uscirono dalla tenuta mentre Fei stava passando.

"Re Alexander!"

I soldati porsero i loro rispetti a Fei. Non nascosero il loro rispetto e la loro ammirazione.

Fei rispose al loro saluto con un cenno.

"Sua maestà. Il visconte Louise... la sua intera famiglia è morta. È troppo crudele. Non è sopravvissuto nemmeno un membro della sua stirpe." Brook indicò i falsi nobili imprigionati e disse: "È a causa di questi bastardi crudeli. Eccetto il visconte Louise, hanno attaccato anche altre famiglie nobili e grandi famiglie di mercanti. La maggior parte di loro è stata massacrata. Non hanno risparmiato nessuno a parte alcuni servi e domestiche. Hanno rubato una grande quantità di soldi e tesori e stavano cercando di prendere i tesori del castello... Ma quando siamo arrivati, erano stati già catturati da qualcuno; erano stati messi ko. Ho solo ordinato ai soldati di legarli. Stavo aspettando sua maestà per decidere."



