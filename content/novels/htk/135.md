---
weight: 1350
title: Capitolo 135 – La profezia e set di oggetti magici
pubDate: 2024-05-15T23:41:47.876Z
tags:
    - htk
---

Capitolo regolare,
0 capitoli in coda, 0/5
-Schadenfreude

Fei era entusiasta: "Finalmente... hai identificato questo equipaggiamento?"

Cain gli lanciò l'equipaggiamento magico ridendo: "Esatto, è stato identificato... ho anche sistemato parte delle formazioni magiche. Nemmeno il creatore di questa armatura riuscirebbe a capire che era opera sua... devo dire che è proprio mistica. Il modo in cui la formazione è stata incisa sull'armatura e il funzionamento delle formazioni magiche sono davvero interessanti.
Mi ha davvero aperto gli occhi... Tuttavia posso capire che i princìpi dietro sono molto simili a quelli di questo mondo... Signor Fei, credo di aver scoperto per caso un nuovo tipo di magia. Se potessi capire come usarla, potremmo ottenere un potere che farebbe tremare perfino gli dei!"

Dopo aver sentito il discorso esagerato di Cain, a Fei venne in mente una cosa. Gli passò le pergamene che stava per dare ad Akara e disse: "Guarda queste. Puoi scoprire qualcosa usandole?"

"Queste..."

Cain le prese confuso. Ne spiegò una e la esaminò. Dopo averla fissata per un po' si entusiasmò. Come un lupo affamato che aveva visto una pecora grassa, gridò: "Ah, cielo, allora è così... Come ho detto... Oh, progettazione geniale... Questa è una struttura inimmaginabile per i vortici magici e l'amplificazione... Oh cielo, funziona? ...Ohhhhh, capisco, allora era così... Cielo, sono proprio idee geniali."

Dopo una serie di sospiri poco chiari e folli, Cain ignorò completamente Fei e se ne andò nella sua tenda con le pergamene come uno scienziato pazzo. Lasciò Fei con una frase: "Posso creare nuove teorie con queste pergamene. Ahah, credo che potrò aiutarti ad aprire lo spazio di quello strano anello..."

Questo vecchio era come il vento; era arrivato e se n'era andato via velocemente.

Fei poté solo scuotere la testa mentre lo vedeva andarsene.

Nel Campo delle Ranger, sia Cain che Akara avevano una conoscenza profonda della storia e della magia; erano entrambi professori perfetti dal punto di vista di Fei. A causa della differenza di sistemi magici tra il mondo di Diablo e il continente Azeroth, Fei non aveva eseguito molti dei piani che aveva in serbo. Se il vecchio Cain avesse decifrato i principi magici di questo mondo, Fei sarebbe riuscito ad attuare molti dei suoi piani.

"Voglio andare nel mondo della speranza per fare un po' di pozioni. Lascia che Elena venga con me!"

La sacerdotessa Akara era molto incuriosita dalle pozioni mutate. Proprio come Cain, questa maestra delle pozioni e delle pergamene aveva scoperto un nuovo metodo di creazione. Se fosse stata abbastanza fortunata, avrebbe creato una nuova serie di pozioni.

Fei non esitò minimamente.

Ripose l'armatura nell'inventario, usò la tecnica miracolosa Evoca e aprì un portale. Akara ed Elena furono mandate nel regno di Chambord; con l'aiuto di Angela, del grosso cane nero e di alcuni bambini intelligenti dell'accademia, scalarono le montagne che circondavano Chambord. Qui crescevano numerose piante ed erbe medicinali. Come se avesse scoperto un nuovo continente, Akara iniziò a mettere alla prova ogni possibile combinazione di ingredienti.

Fei invece tornò nel mondo di Diablo.

Uscì dalla modalità barbaro e scelse quella dell'incantatrice sul grosso schermo 3D. La sua incantatrice era il solo personaggio che non aveva completato tutte le missioni del Campo delle Ranger; gliene mancavano solo due però. Nelle prossime tre ore, finché avesse completato le missioni "la Torre Dimenticata" e "il Cimitero delle Sorelle", avrebbe superato il primo atto con tutte e sette le classi. Allora avrebbe ottenuto una ricompensa misteriosa.

Iniziò ad uccidere e a salire di livello.

Due ore dopo.

"Aaaaaaah!!"

Un ruggito profondo e pieno di amarezza risuonò nelle profondità delle catacombe nell'Altopiano di Tamoe. Dopo quel grido, la donna demone Andariel morì ai piedi di Fei per la settima volta. Il sangue macchiò le pietre del sotterraneo e il rimbombo violento squarciò la terra. Enormi fiamme avvolsero il cadavere di Andariel e i demoni e i mostri attorno gridarono mentre venivano ridotti in cenere.

Era la settima volta che Fei vide una lacrima scorrere per lo splendido viso di Andariel.

Che tipo di lacrima era quella!

La lacrima cristallina era piena di concessioni e decadimento, bellezza e disperazione, lealtà e tradimento, dare e ricevere, sangue, fuoco e spade, gelosia e odio... e di un tragico amore che non era stato accettato da questo mondo. Fei cadde in uno strano stato. All'improvviso un'antica emozione balzò da questa lacrima e come una vivida anima ruggente, invase immediatamente la coscienza di Fei.

L'espressione di Fei cambiò.

Questo era un cambiamento inaspettato.

Non era successo le ultime sei volte che aveva ucciso la corrotta Andariel. Fei non riuscì a schivare, né a resistere ad un cambiamento così improvviso dal punto di vista spirituale. Questa influenza invase tutta la sua coscienza e accadde qualcosa di magico.

Molte scene apparirono di fronte a Fei, come se stesse guardando un film realistico in 3D.

Una povera ragazzina che aveva perso entrambi i genitori stava camminando da sola per una palude. Ma mentre stava per morire di fame e stanchezza, un sacerdote gentile la accolse. Da quel momento in avanti, questa povera giovane andò a vivere nel monastero dell'Altopiano Tamoe. Era come un brutto anatroccolo; per lo più si occupava di mansioni sporche e stancanti solo per guadagnarsi un pasto. Con il passare del tempo, inaspettatamente questo brutto anatroccolo si trasformò in un cigno. Anche il sacerdote più devoto avrebbe perso la concentrazione a causa di uno dei suoi sorrisi. Presto il nome di questa ragazza si diffuse per il continente; era diventata la dea nella mente di ogni uomo e ogni donna era gelosa di lei.

Il monastero usò la sua bellezza per diventare più potente ottenendo supporto e presto divenne una delle organizzazioni più importanti nella battaglia contro l'inferno.

Durante un evento importante organizzato dal monastero, centinaia di migliaia di uomini si erano recati nell'Altopiano di Tamoe da ogni parte del continente solo per vedere il suo viso. Quando era apparsa sul palco, numerosi uomini avevano esultato, ma uno di loro con un mantello rosso si era girato e se n'era andato... si ricordò di quell'uomo.

Poi accadde un evento sfortunato.

Durante una sessione di preghiera, la lampada ad olio cadde dal soffitto e colpì al viso la ragazza, bruciandole gli occhi con l'olio caldo. A causa della gelosia delle suore nei confronti della sua bellezza, l'avevano curata troppo tardi... ne era rimasta sfigurata. Ciò che accadde dopo la colse di sorpresa. Dopo aver perso la sua bellezza, diventò la zimbella del continente.
Aveva perso il suo valore per il monastero e dovette tornare a fare i lavori più sporchi, stancanti e anche demoralizzanti per sopravvivere. Viveva nella vergogna. Anche il mercenario più gretto e sporco l'avrebbe derisa: "Guardate, questa tipa brutta un tempo era la donna più splendida del continente..."

Solo per impedire alla gente di vedere le cicatrici orribili sul suo viso, implorò un fabbro di farle una maschera di ferro.

Da quel momento in avanti, dovette indossare una maschera di ferro nero e vivere come un cane nella vergogna... Finché un giorno, un uomo dal mantello rosso apparve di fronte a lei.

"Sei Andariel?" Chiese lui in tono sorpreso.

Era sbalordita. Pensò: "Com'è riuscito quest'uomo a riconoscermi anche se indosso questa maschera?"

"I tuoi occhi sono ancora belli come sempre!"

Che risposta semplice. La ragazza provò tristezza. Bellezza? Che parola familiare eppure strana. Quando era stata l'ultima volta che qualcuno le aveva fatto un complimento del genere? Così i miei occhi sono ancora belli..."

"Vuoi recuperare la tua bellezza?" Chiese l'uomo.

"Sì... Ma come? Puoi farlo?" La ragazza mostrò un sorriso pieno di amarezza.

"Naturalmente posso farlo." L'uomo si tolse il mantello. Rilasciò un po' della sua forza e il terreno iniziò a tremare: "Perché sono Diablo, il Signore del Terrore!"

La ragazza rimase scioccata... Tuttavia si ricompose lentamente di fronte al Signore del Terrore che esisteva solo nelle leggende.

Poi la ragazza recuperò la sua bellezza e rivelò una forte forza demoniaca. Usò la sua bellezza e il suo potere per controllare il monastero e trasformarlo in un paradiso per i demoni, la frontiera dell'inferno. Aveva recuperato tutto ciò che aveva perso ed era diventata un demone temuto da tutti.

Sì, era innamorata del Signore del Terrore.

Tuttavia non era ricambiata, quell'uomo amava ancora la moglie che era morta.

Per lui, la ragazza che aveva recuperato bellezza si era ripresa gloria, biasimo e sangue... Aveva anche appreso una tecnica feroce per diventare molto forte solo per aiutare quell'uomo a lottare contro il cielo.

Il nome di questa ragazza era Andariel.

Era l'ultimo Fiore del Campo prima di Elena.

Fei aveva assistito alle esperienze che aveva passato Andariel e all'amore che aveva provato nei confronti del Signore del Terrore come uno spettatore. Era un viaggio davvero mistico e spirituale. Per un momento, come se Fei fosse connesso ad Andariel, sentì le sue emozioni. Aveva provato impotenza, rabbia, odio, tristezza, amarezza... fino alla fine, Fei sospirò mentre pensava: "Ha sbagliato? Si sbagliava questa donna che ha vissuto una vita così tragica?"

Questo era il destino.

Fei provò un po' di compassione nei confronti della donna che aveva ucciso sette volte.

Mentre stava riflettendo, accadde di nuovo qualcosa di misterioso. Tutte le scene di fronte a lui andarono a pezzi come uno specchio rotto e riformarono lentamente una splendida donna mozzafiato. Simile ad una dea, apparì di fronte a Fei, che la riconobbe; era Andariel, con la sua bellezza di un tempo di quando non aveva appreso ancora quei metodi crudeli. Era così splendida che la gente non avrebbe osato guardarla dritta in faccia; era sicuramente la donna più bella che Fei avesse mai visto.

"Accetta il mio dono e proteggi la tua amata. Ogni Fiore del Campo proverà una sofferenza senza precedenti. Giovane guerriero, sta arrivando un grande disastro. Se credi ancora nell'amore, per favore proteggila e non farle passare esperienze come le mie!"

Dopo aver detto questo, la donna mosse le braccia e una luce nera avvolse il suo corpo. Presto scomparì. Una serie di oggetti pieni di potere magico incredibile apparirono nel luogo in cui era stata.

Fei rimase scioccato.

Era un set completo di oggetti magici.

Non ne mancava nemmeno uno ed erano nel loro stadio più potente.

Accanto all'armatura magica c'era una maschera di ferro nera; era la maschera che Andariel aveva chiesto implorante al fabbro per coprire la sua bruttezza.



