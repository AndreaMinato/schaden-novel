---
weight: 1360
title: Capitolo 136 – La Misteriosa Maschera Nera
pubDate: 2024-05-16T00:41:47.876Z
tags:
    - htk
---

Capitolo regolare,
0 capitoli in coda, 0/5
-Schadenfreude

Gli oggetti nel mondo di Diablo ricadevano in otto categorie.

Il primo livello era il grado inferiore. Il colore era scuro e potevano essere divisi in altri quattro tipi: inferiore, spezzato incrinato, danneggiato e irregolare. Questi oggetti erano a stento utilizzabili, non venivano usati nemmeno dalla maggior parte dei guerrieri novizi. Perfino un demone o mostri ordinari potevano fare cadere questi oggetti quando venivano uccisi.

Il secondo era il grado comune. Il colore di questi oggetti era bianco. Alcuni avevano buchi naturali dove si potevano incastonare gemme e rune. Tuttavia questi buchi sarebbero stati fatti dopo aver forgiato l'oggetto. Questo equipaggiamento era molto comune ed erano il fondamento del gioco. Erano facili da ottenere, visto che si sarebbero ottenuti nove oggetti ordinari uccidendo dieci mostri. Gli attributi di questi oggetti erano davvero nella media.

Il terzo livello era il grado superiore. Anche questi oggetti erano bianchi, solo le armi e le armature del mondo di Diablo potevano essere a questo livello. Questa categoria aveva un po' di punti danno in più, resistenza e difesa, ma gli effetti aggiuntivi non erano così forti. Erano solo leggermente migliori rispetto a quelli ordinari.

Il quarto livello era l'oggetto magico. Erano di colore blu; avevano attributo ed effetti più forti. Erano superiori in quanto attacco, difesa ed effetti aggiuntivi. La maggior parte di essi aveva uno o due prefissi e suffissi, determinavano la qualità degli attributi aggiuntivi. Ne esistevano di super potenti e deboli, ma erano tutti molto forti. L'attuale armatura e la cintura di Fei appartenevano a questa categoria.

Il quinto livello erano l'oggetto creato. Il suo aspetto era arancione e poteva essere forgiato solo combinando vari ingredienti usando ricette particolari. Fei non possedeva nulla del genera al momento.

Il sesto era l'oggetto raro. Erano gialli, erano ancora più potenti e avevano più attributi rispetto alle categorie precedenti. Il nome di questi oggetti tipicamente contenevano da due a sei prefissi o suffissi. Fei possedeva un po' di questi oggetti. Ad esempio l'arco che aveva regalato ad Elena era raro. Questi oggetti erano di qualità più elevata ed erano più popolari.

Il settimo erano i set. Il loro colore era verde. Secondo le leggende questi oggetti appartenevano a grandi guerrieri leggendari. Una volta radunati e indossati tutti i tesori di una serie, avrebbero generato un potere magico aggiuntivo oltre agli attributi che possedevano. I set erano difficili da trovare.
Di solito c'erano un po' di pezzi in una serie, ci sarebbe voluto molto tempo per radunarli tutti, anche se uno fosse stato fortunato. Fei aveva ottenuto il Pellami dell'Artico, l'armatura della serie "Tuta Artica" in modalità barbaro. Tuttavia non aveva ancora trovato gli altri tre oggetti mancanti per completare il set.

L'ottavo livello erano gli oggetti unici. Erano dorati e sembravano quasi sacri. Erano i più rari e ognuno di essi aveva un'abilità speciale. Avevano le loro forme, attributi, nomi e potevano perfino cambiare colore. Erano suddivisi in tre categorie: normale, eccezionale, élite.

Dopo aver compreso il sistema dei livelli di questo mondo, era facile capire perché Fei era così entusiasta.

Era di fronte ad un set completo di oggetti di settimo livello. Erano apparsi tutti di fronte a Fei; non aveva mai sentito parlare di un evento del genere quando aveva giocato durante la sua vita precedente, naturalmente nemmeno la scena con il demone donna Andariel non era mai accaduto nel gioco originale sulla terra.

Fei sporse lievemente la mano e toccò gli oggetti verdi che erano di fronte a lui.

La sensazione di freddo che proveniva dalle sue dita gli suggerì che era vero; non stava avendo le allucinazioni, né stava sognando.

Era una serie da quattro pezzi. C'era un elmo blu chiaro fatto di ossa, un'armatura metallica raffinata che proteggeva dalle spalle fino alle ginocchia e un bastone azzurro alta sei piedi. Sulla sua estremità era stato fissato un cristallo sferico e tre nastri di cuoio. L'ultimo pezzo era un tipo di talismano rosso delle dimensioni di un palmo su cui era incisa una formazione a cinque stelle.

I quattro oggetti erano attaccati insieme e avevano preso la forma di una persona in piedi. Sulla superficie degli oggetti fluttuava una luce cristallina. La serie di oggetti emanava ondate di fluttuazioni magiche con fare incessante.

Al momento non erano state identificate.

Tuttavia Fei ne era molto intrigato. Non poteva aspettare di riportare gli oggetti all'accampamento e lasciare che Cain li identificasse gratuitamente. Usò quattro pergamene dell'identificazione e svelò le proprietà di questo set.

Il nome della bacchetta era "Bastone della Morte di Arcanna".

Era un oggetto a due mani.

Danno a due mani: 12-18, Resistenza: 50/50, Livello Richiesto: 15.

Proprietà speciali: +1 ai livelli di abilità dell'incantatrice, 25% Colpo mortale, +50% danno alle creature nonmorte, Rigenera Mana +5%, +50 Mana.

L'elmo blu chiaro a punta fatto di ossa si chiamava "Testa di Arcanna".

Difesa: 237, Resistenza: 18, Livello Richiesto: 15, Forza richiesta: 15

Proprietà speciali: Ripristina vita +4, attaccante subisce danno da 2, +25% Resistenza al Fulmine, +228 difesa (a seconda del livello del giocatore).

L'armatura leggera si chiamava "Carne di Arcanna".

Difesa: 195, Resistenza: 60/60, Livello Richiesto: 15, Forza richiesta: 41.

Proprietà speciali: Danno ridotto di 3, +2 al raggio d'illuminazione, +10 stamina, +100 Difesa.

Il talismano era il "Segno di Arcanna".

Livello Richiesto: 15.

Proprietà speciali: Rigenera mana 20%, +15 al mana, +20% Resistenza al Fuoco, +50% Migliori possibilità di trovare oggetti magici.

Queste erano le proprietà individuali e gli attributi di ciascun oggetto.

Il set "Arcanna"!!

Fei sapeva come si chiamava questa serie.

In base ai suoi ricordi precedenti, esisteva un completo del genere per le incantatrici. Anche se non era ottimo come quello "Tal Rasha", era perfetto per le Incantatrici di basso livello. Il livello richiesto dell'equipaggiamento era a 15, Fei era al livello 19, così poteva usarlo.

Senza esitare, si spogliò e indossò il set Arcanna.

Una luce azzurra avvolse all'istante Fei. Una sensazione senza precedenti di potere riempì ogni cellula del suo corpo. Ebbe la sensazione che il suo attacco e la sua difesa fossero raddoppiati o triplicati all'istante. Con questo set, era l'equivalente di un'incantatrice di livello 25 nonostante fosse solo al 19.

Dopo aver equipaggiato tutto, l'effetto bonus si attivò.

20% lancio incantesimi più veloce del 20%, 5% mana rubato per colpo, +50 alla vita, +50 al mana.

Fei chiuse gli occhi e apprezzò con piacere l'aumento di forza.

Poi notò una semplice maschera di ferro che fluttuava a mezz'aria.

L'aspetto di questa maschera era di gran lunga inferiore al set Arcanna. Se Fei non avesse prestato attenzione, avrebbe pensato che fosse un pezzo di vecchia corteccia con due buchi. Era priva di vita, ma galleggiava a mezz'aria come se non fosse soggetta alla forza di gravità. Un potere strano percorreva la superficie della maschera, emanava una sensazione antica, misteriosa e tragica.

"Che sia... il leggendario Volto di Andariel?"

Fei era sbalordito. Il Volto di Andariel era la maschera che Andariel aveva implorato di forgiare ad un fabbro dopo che era stata sfigurata. Era un ottimo equipaggiamento, ma era raro ottenerlo nella mappa del monastero. Non sarebbe dovuto apparire qui.

Fei prese la maschera, era così leggera che gli sembrò di tenere dell'aria.

Prima di identificarla, Fei non avrebbe saputo il nome, né le proprietà della maschera. Tirò fuori una pergamena dell'identificazione e brillò un bagliore dorato.

Fei rimase scioccato.

Si rese conto che la maschera nelle sue mani non ne era stata minimamente influenzata, non vedeva ancora le sue proprietà.

"Questo... cosa sta succedendo? Che sia una normalissima maschera che non è nemmeno considerata un oggetto? Ed è per questo che non mostra le sue proprietà?" Ipotizzò Fei. "Ma non può essere. Se fosse una maschera ordinaria, come potrebbe fluttuare nell'aria?"

Era davvero strano.

Questa situazione era senza precedenti perfino nel gioco originale.

Fei si ricordò di ciò che aveva detto Andariel.

"Accetta il mio dono e proteggi la tua amata. Ogni Fiore del Campo proverà una sofferenza senza precedenti. Giovane guerriero, sta arrivando un grande disastro. Se credi ancora nell'amore, per favore proteggila e non farle passare esperienze come le mie!"

Il suo sesto senso gli suggerì che questa misteriosa maschera nera avesse qualche rapporto con la "profezia" che gli aveva lasciato Andariel, ma non riusciva a capire che connessione ci fosse.

Fei ci rifletté e provò a mettersi questa maschera misteriosa.

Sentì una sensazione di calore, come se una sua amante lo stesso sfiorando.

La maschera non era grande. Copriva perfettamente il resto del volto sotto l'elmo fatto d'ossa. Poteva ancora vedere attraverso i due buchi e c'era spazio per il naso. Poteva respirare confortevolmente. Tuttavia Fei ebbe una strana sensazione, come se questa maschera avesse vita propria. Si agitò lentamente sul suo viso e si adattò ai suoi lineamenti. Alla fine lo fece in modo così perfetto che sembrava essere stata costruita apposta per Fei.

Poi sentì un'altra strana sensazione.

Fei ebbe la sensazione che tutti i suoi cinque sensi si fossero fusi. Poteva vedere, sentire con l'udito e con l'olfatto ciò che prima non aveva percepito minimamente...

Si tolse la maschera e questa sensazione sparì.

Dopo un po' di prove, ne fu sicuro.

Sembrava che la sola abilità di questa maschera fosse amplificare i sensi.

"Qualcosa che la pergamena dell'identificazione non ha potuto individuare, è davvero misterioso... So per certo che nemmeno un oggetto unico di livello 8 può essere identificato da una pergamena. Aspetta... che questa maschera nera sia ad un grado ancora superiore? Non può essere! Non ho mai sentito parlare di un oggetto al di sopra del nono livello nel mondo di Diablo!"

Fei scosse la testa; non riusciva a capire cosa stesse succedendo, ma era certo che questa maschera fosse strana e misteriosa. La ripose nell'inventario della sua cintura.

Poi il paesaggio di fronte a lui cambiò, come se fosse scomparso nello spazio.

Era tornato all'istante nelle catacombe dove aveva ucciso il demone Andariel. Erano i stessi fuochi e lo stesso sangue, tutti i mostri erano morti e l'incantatrice completò tutte le missioni del Campo delle Ranger.

Tutti e sette i suoi personaggi avevano superato il primo atto.

Fei tornò nello schermo 3D dove poteva scegliere le classi differenti.

Accadde qualcosa che, nonostante sorprese Fei, lo rese molto contento.



