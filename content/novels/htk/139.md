---
weight: 1390
title: Capitolo 139 – Sono tutti guerrieri che adorano combattere
pubDate: 2024-05-16T03:41:47.877Z
tags:
    - htk
---

Capitolo regolare,
0 capitoli in coda, 0/5
-Schadenfreude

Quando lo schermo blu cielo gradualmente si assottigliò e scomparì, l'attività dentro la barriera ormai era finita.

Elena aveva già indossato l'armatura interna. Era di cuoio e molto stretta; enfatizzava perfettamente il fisico elegante ma seducente della mercenaria. Fei non avrebbe mai pensato che una donna potesse essere così sensuale, era il tipo di bellezza da cui sarebbe stato impossibile distogliere lo sguardo dopo averla vista una volta. Secondo le leggende, il precedente Fiore del Campo Andariel faceva perdere la concentrazione perfino ai sacerdoti più devoti; Fei era sicuro che il fascino di Elena non fosse inferiore ad Andariel.

Dopo aver fatto un lieve cenno, l'armatura e l'arco sul tavolo di pietra volarono verso di lei, come se avessero una coscienza propria.

La ragazza un momento fa gentile come l'acqua era tornata la valchiria valorosa di prima. Dopo aver combinato con successo la forza e il potere delle altre sei mercenarie NPC, Elena aveva ottenuto una forza devastante. Poteva usare il fulmine, il fuoco, il ghiaccio e il veleno, quattro tipi di magia diversa. Insieme alle diverse tecniche da combattimento che aveva acquisito, ogni suo attributo magico era cresciuto esponenzialmente. La sua forza combattiva probabilmente era più che raddoppiata; aveva almeno la forza combattiva di un guerriero stellare di livello intermedio. A questo punto era un po' più potente di Fei se lui fosse stato nelle sue condizioni normali.

Dopo essersi vestita, Elena rimase impassibile. Guardò Fei come se non fosse accaduto nulla.

Era la sola a sapere quanto era felice. Si era sempre sentita di essere una misera ranger; come tutte le sue sorelle, sarebbe morta sotto gli artigli di demoni e mostri durante gli innumerevoli scontri disperati nella sua terra; era impossibile che sfuggisse al suo fato orribile. Se non fosse stato per la sua determinazione e la sua passione nel proteggere l'accampamento, sarebbe impazzita a causa di questo stile di vita orribile.

La comparsa di Fei aveva cambiato completamente il suo destino, come la luce calda di una candela apparsa nell'oscurità sconfinata.

A Tristram, quando Fei aveva usato il suo corpo per bloccare le frecce degli arcieri scheletro che avevano quasi coperto il cielo... nei sotterranei del monastero, quando Fei aveva usato il suo petto robusto per bloccare gli scheletri e le spade degli sciamani... nel tempio dell'artiglio della vipera nell'oasi lontana, quando Fei aveva attirato l'attenzione degli zombie e dei ratti demoniaci su di sé... Elena non sapeva quando si era innamorata di questo giovane guerriero. L'amore che aveva serbato nel profondo del suo cuore si era intensificato come una malattia incurabile; l'aveva torturata così tanto da farla quasi impazzire.

Lei che sembrava così dura e invincibile, aveva un cuore tenero come un gattino.

Era perdutamente innamorata al punto da dimenticare sé stessa.

Specialmente dopo aver saputo la vera identità di Fei come prestigioso re nel "mondo della luce", Elena aveva avuto la sensazione che il divario tra lei e Fei era diventato ancora più grande. L'esistenza della pura Angela aveva creato un abisso nel suo cuore... Pensava che la maledizione del Fiore del Campo si fosse avverata di nuovo, ma ciò che era appena successo l'aveva fatto uscire dall'abisso sconfinato pieno di disperazione per portarla in un paradiso.

Prima, la lacrima cristallina non era dovuta alla tristezza, ma alla pura felicità.

Elena alla fine aveva perso il controllo nuovo. Aveva abbracciato con forza Fei, questa era l'azione più audace che avesse mai fatto. Anche quando aveva fronteggiato il demone Andariel non era stata così nervosa.

Non erano rimaste tracce dello splendido sogno, ma Elena si sentiva davvero soddisfatta.

Questo perché aveva ricevuto ciò che desiderava alla follia, non un momento di piacere, ma il fatto che Fei ci tenesse davvero a lei. Come Andariel aveva deciso di diventare un demone per Diablo, e aveva anche usato tecniche malvagie per ottenere il potere anche a costo di sacrificare il bellissimo viso a cui teneva così tanto. Sembrava che ogni ragazza che aveva ricevuto il titolo di Fiore del Campo avesse un cuore coraggioso che osava cercare l'amore nonostante la facciata gelida. Erano come falene che inseguivano le fiamme; anche se fossero state distrutte, erano disposte a rinunciare a tutto senza nessuna esitazione.

"Re Alexander!"

Elena si chinò su un ginocchio mentre abbassava la testa. Parte dei capelli che non erano legati ondeggiarono al vento.

Fei capì il suo intento.

La sollevò e abbracciò stretta la valchiria, che non seppe come reagire. "In quanto re di Chambord e supremo capo del Campo delle Ranger, ti toglierò il diritto di inginocchiarti di fronte a me. D'ora in poi potrai solo stare al mio fianco. Hai capito?"

Dopo aver sentito il discorso perentorio di Fei, Elena rimase sbalordita per un po' di secondi. Poi mostrò un'espressione piacevolmente sorpresa, come se non potesse credere a ciò che aveva sentito. Naturalmente capì le intenzioni di fei; era felicità che aveva potuto solo vedere, ma mai toccare prima.

La stanza di pietra fu illuminata dai sorrisi, come se fosse arrivata primavera.

Ogni donna aveva un lato nascosto di cui gli altri non avrebbero saputo nulla.

Chi avrebbe pensato che la divina valchiria così tirannica durante lo scontro nella montagna orientale avrebbe perso la sua presenza invincibile e sarebbe stata scossa come una timida ragazzina.

Fei poteva capire cosa stava passando.

Si sentì la persona più fortunata al mondo.

.....

"Miseri cittadini di Chambord, ascoltate. Gettate immediatamente il ponte di sospensione e lasciate andare i principi che avete imprigionato illegalmente. Se il vostro stupido re Alexander si inginocchierà e si scuserà di fronte a noi, potremmo risparmiare Chambord dalla distruzione!"

Dall'altra parte del ponte di pietra, un uomo a cavallo gridò con sguardo sdegnoso mentre il vento scuoteva i suoi capelli.

Il cavaliere dello Zodiaco Michelle-Barak balzò sull'enorme ruota di sospensione e rispose con rabbia: "Come osi?! Chi sei tu? Come osi mancare di rispetto al re Alexander?"

"Tink! Tink! Tink! Tink!"

Dietro di lui, tutti i soldati di Chambord mostrarono espressione folli mentre brandivano le loro armi, e tutti gli arcieri incoccarono le frecce; non appena il loro capitano avesse dato l'ordine, erano pronti a scagliare dei dardi e trafiggere la gola del cavaliere.

"Bleah, inutili insetti, credete di essere degni di chiedere il mio nome? Fate uscire Alexander allo scoperto e fatelo inginocchiare!"

Disse questo cavaliere vestito in modo appariscente mentre ondeggiava le mani. Dopo aver cantilenato un paragrafo di misteriosi incantesimi, galleggiò nell'aria e creò velocemente una serie di lame di vetro dense e trasparenti, eppure invisibili, che si posizionarono di fronte a lui. Quando fece un altro cenno, le lame sfrecciarono verso la gente di Chambord sibilando in modo assordante.

"È un incantesimo! È un mago!"

Risuonarono sussulti tra la folla di Chambord. Anche se avevano sperimentato una guerra estremamente pericolosa con i cavalieri neri e i loro soldati avevano visto sangue e violenza, il fattore misterioso rappresentato dai maghi li scioccava facilmente. Inoltre questo nemico doveva essere uno stregone di alto livello.

"Non fatevi cogliere dal panico! Formate dei gruppi e mettetevi in formazione!!"

Michelle-Barak, Drogba, Pierce, Ivanoski ed Essien reagirono tutti velocemente. Afferrarono immediatamente scudi a torre alti due iarde dai soldati accanto e formarono un muro difensivo in cui non poteva passare nemmeno il vento. Questi scudi a torre erano tutti trofei di guerra che provenivano dai nemici con le armature nere. Ognuno di loro pesava oltre mille libbre. Solo i cavalieri sacri potenziati dalla pozione Hulk come Pierce potevano sollevarli.

<em>Dang! Dang! Dang! Dang! Dang! Dang!</em<

Le numerose lame del vento si scontrarono con forza con gli scudi a torre squarciando l'aria e lasciando una serie di marchi terrificanti sugli scudi. Sotto il potente impatto, perfino un cavaliere dello zodiaco come Drogba sentì intorpidirsi le spalle e il cuore che accelerava.

"Fuoco! Presto fuoco!! Uccidete quel bastardo con le vostre frecce!"

Mentre Barak gridava, gli arcieri di Chambord lasciarono le corde che stavano tendendo con forza. Bang! Bang! Bang! Bang! Dopo una serie di schiocchi, dardi taglienti puntarono verso l'uomo con il cavallo dall'altra parte del ponte; c'erano così tante frecce che quasi oscuravano la luce del sole.

"Oh, maledetti miserabili, come osate attaccarmi!"

Il mago sul cavallo si infuriò. Dopo aver pronunciato altri incantesimi e aver fatto dei gesti misteriosi, le lame di vento verdastre formarono uno scudo traslucido alto tre o quattro iarde. Bang! Bang! Bang! Le frecce numerose si scontrarono con la protezione; la forza dell'impatto spinse il mago con il suo cavallo all'indietro di diverse iarde. Crack! Dopo la prima raffica, diverse fessure apparirono sullo scudo traslucido. Alla fine, come vetro che era caduto a terra, si infranse.

"Maledetti miserabili, sapete chi sono io? Maledizione... Osate sparare contro un nobile mago dell'impero Zenit? Morti, siete tutti morti! I vostri teschi verranno ridotti in orinatoi..."

Dopo la prima serie di attacchi, l'uomo a cavallo gridò con rabbia mentre indietreggiava, come una bestia a cui era stato punzecchiato l'ano con un bastone.

Nonostante fosse arrabbiato, riteneva più importante la sua vita; era stato spaventato da questa "pioggia di frecce".

Si ritirò e si precipitò velocemente fuori dal raggio d'azione nemico mentre il suo cavallo nitriva.

Nel lato sud del ponte, la truppa misteriosa finalmente si rivelò di fronte alla gente di Chambord. Varie bandiere complesse svolazzavano al vento. Le bandiere suggerirono a Chambord che questa truppa includeva diversi regni ed esperti. Nove cavalieri ben armati andavano a cavallo e guidavano questa truppa; il loro seguito stava al passo con loro mentre tenevano nove bandiere diverse, e i soldati dietro di loro indossavano tutti stili e uniformi colorate diverse. Come nove flussi d'acqua, si avvicinavano lentamente a Chambord.

Il mago a cavallo che si era avvicinato da solo a Chambord si riunì a questa truppa. Indicò la parte opposta del ponte con la sua frusta e disse qualcosa con rabbia.

Sulle mura difensive di Chambord.

"Sembra un fronte unito di molti piccoli regni, Shanui, quello lunare, Chamb, Derk, Lushi, Chishui..." Il comandante Broook esaminò ogni bandiera e identificò velocemente le truppe. Il suo sguardo rivelò intento omicida: "So chi sono... eheh, non sanno proprio quali sono i loro limiti. Il re Alexander non voleva prenderli di mira per ora, ma chi sapeva che questi stupidi sarebbero venuti a riprendersi i principi con la forza. Se non li faremo soffrire, penseranno che Chambord sia un delizioso pezzo di carne che chiunque può mordere!"

"Questa è un'opportunità!" Il capo dei ministri Bast mostrò un sorriso entusiasta. "È un'ottima occasione per allenare i nostri uomini, falli preparare per l'esercitazione militare."

Nessuno sapeva da quando fosse successo, ma I due capi militari e civili avevano iniziato ad adorare le battaglie e avevano deciso di godersi lo spettacolo. ]]></content:encoded>




