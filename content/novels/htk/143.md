---
weight: 1430
title: Capitolo 143 – La potenza dei Poliziotti
pubDate: 2024-05-16T07:41:47.878Z
tags:
    - htk
---

Capitolo regolare,
0 capitoli in coda, 0/5
-Schadenfreude

Frecce a pioggia.

Ma i cadaveri erano un po' troppo lontani dall'accampamento nemico e avevano superato il raggio d'azione degli arcieri. I dardi sparsi atterrarono storti, come una pioggerellina, non rappresentavano la minima minaccia per l'esercito di Fei.

Il grosso cane nero abbaiò con entusiasmo, correva veloce come fumo. Un viaggio d'andata e di ritorno poteva portare via sei corpi e anche gli altri poliziotti stavano lavorando sodo! Ognuno di loro raccolse due corpi e l'equipaggiamento a terra, per poi scappare subito...

In meno di dieci minuti, i cento soldati del regno Chishui furono rubati tutti.

Queste persone erano proprio particolari, non lasciarono nemmeno un elmo.

Dopo che si ritirarono, sua maestà il re gridò a cavallo del suo cane nero: "Eheheh, sua altezza reale il Dio della Guerra ci ha insegnato che gli sprechi sono imperdonabili. Sbrigatevi, c'è ancora una lancia laggiù, qualcuno vada a prenderla!"

Due poliziotti smilzi lo sentirono e ubbidirono immediatamente, recuperando la lunga lancia a terra, la mostrarono all'esercito nemico come se si stessero vantando, poi si girarono, si calarono le braghe e mostrarono i loro posteriori a quei "grandi" re...

Il re di Chishui stava per piangere guardando il campo vuoto.

I poliziotti sembravano quasi un branco di banditi, un gruppo di ratti affamati! Ovunque passassero, non avrebbero lasciato nemmeno un capello. In quel momento rimaneva solo erba e macchie di sangue nel terreno in cui era morta la sua fanteria.

Troppo svergognati!

Tutti i re dell'esercito dell'alleanza rimasero sbigottiti.

Naturalmente avevano cercato di fermare il nemico, ma quei cinquanta maestri arcieri erano stupidamente forti. Quei cinquanta lunghi archi erano come falci del cupo mietitore, avevano trattenuto con fermezza più di 2000 persone. Chiunque osasse avanzare un po' sarebbe stato ridotto ad un istrice. Anche portare enormi scudi era inutile. Questi dardi, come se avessero gli occhi, potevano raggiungerli da ogni genere di angolazione inaspettata attraverso fessure o spioncini.

La forza minacciosa di 2000 uomini poté solo rimanere a guardare mentre i poliziotti rubavano tutto.

Dopo che Chambord trasportò tutti i cadaveri nel loro territorio, i cento dell'esercito di ferro si erano spostati a mille metri di distanza dal campo di battaglia. Si stavano raggruppando e si stavano preparando per lanciare un assalto. Questa unità pesante che non era spaventata dalle frecce era andata tropo lontano, così non aveva potuto dare nessun aiuto agli altri.

Il morale dell'esercito dell'alleanza era come il grafico dell'andamento di un'azione durante la recessione, calava in picchiata!

A Chambord invece l'atmosfera era completamente opposta.

I cinquanta poliziotti iniziarono a togliere l'equipaggiamento dei soldati morti di Chishui e iniziarono ad indossare le loro armature di fronte al nemico. Poi alzarono i loro scudi ad aquilone, strinsero con forza la lunghe lance e gridarono tutti insieme, da un branco di contadini sparsi si erano trasformati in unità di fanteria d'élite.

Fei rise.

Pensò che il nome che gli aveva dato era davvero geniale. Se non altro erano all'altezza del loro nome in quanto a ruberie, si addiceva proprio!

<em>Nota traduzione: in Cina gli ufficiali hanno una pessima reputazione e derubano i cittadini nel nome della "legge".</em>

"Ahah, ringraziate il re di Chishui per la sua generosità!" Ordinò Fei mentre cercava deliberatamente di provocare il nemico.

"Ringraziamo il re di Chishui per averci donato armature, armi e scudi!!"

"Cavolo, mi stanno proprio bene!"

"Ehiiii, ho bisogno di uno spadone, generoso re Chishui, puoi mandarmene uno?"

A questi poliziotti erano venuti così naturali questi interventi. Dopo una serie di grida, molte persone dell'esercito dell'alleanza stava già fumando di rabbia!

"Ahhhhhhh!!!" Il re Chishui era impazzito completamento. Divenne incoerente come se fosse in preda alle convulsioni. Già non riuscì ad aspettare che l'esercito di Ferro del Dio del Fuoco caricasse. All'improvviso sussultò, prese per il collo il re di Shanui e gridò: "Sbrigatevi e attaccate, ordinate alle vostre unità di fanteria di attaccare, attaccate..."

In effetti il re di Shanui comandava un'unità di fanteria pesante di 200 uomini.

Anche se la fanteria pesante si muoveva molto lentamente, indossavano armature. Se si fossero tirati già le visiere degli elmi per proteggersi la faccia, allora, il loro equipaggiamento avrebbe potuto proteggere tutto il corpo a parte i polsi e le caviglie dalle frecce.
Se avessero affrontato la pioggia di dardi e fossero andati avanti, allora non sarebbe stato un problema per metà di loro arrivare agli arcieri di Chambord e ucciderli... Ma il problema era che nemmeno il re di Shanui voleva perdere contro queste truppe... Anche questo reggimento di fanteria pesante di duecento uomini erano il suo tesoro.

Purtroppo però il re di Chishui era già impazzito, non aveva altra scelta se non cedere.

Di fronte ad un'autorità violenta, bisognava rinunciare anche a dei tesori. Il regno di Shanui era solo di quinto livello, non poteva sopportare le conseguenze nell'irritare un territorio di terzo livello.

Proprio quando il re di Shanui era pieno di rimpianto e stava per ordinare alle sue truppe di avanzare, avvenne un cambiamento inaspettato nel campo di battaglie, quei cinquanta arcieri divini ritrassero gli archi, si girarono, si divisero in due gruppi e poi scapparono. Avevano lasciato la formazione di Chambord.

"Ah, non ce la faccio più... Mi stanno quasi sanguinando le dita, fa fottutamente male, non posso più tirare!"

"Lo so! Andiamocene da qui ca**o!"

I re dell'esercito dell'alleanza sentirono vagamente alcune conversazioni degli arcieri che stavano scappando. Questi arcieri stavano fuggendo come conigli spaventati, si precipitarono tra le colline distante e scomparirono immediatamente, non sapevano nemmeno dov'erano andati...

I re di Chishui e di Shanui si scambiarono un'occhiata sconvolta.

Tutti erano stati già sbigottiti da ciò che era appena accaduto.

In effetti tutto quello che era successo oggi a Chambord aveva già fatto perdere la testa ai comandanti dell'esercito dell'alleanza.

I loro avversari quasi li stavano facendo impazzire!

"Carica! Sbrigatevi e caricate!" Il re di Shanui fu il primo a reagire. Non importava se fosse una trappola di quell'idiota, ora che i cinquanta dei della morte non erano più qui, tutti i membri dell'alleanza dell'esercito si sentirono sollevati e l'atmosfera divenne più fresca. Finalmente potevano respirare confortevolmente.

"Che importa che asso nella manica avrà, cogliamo questa opportunità e sconfiggiamo Chambord prima! Poi anche se quegli arcieri torneranno dopo, non potranno fare nulla!"

Tutti i re dell'esercito dell'alleanza la pensavano allo stesso modo.

Dopo aver ricevuto l'ordine, quei duecento soldati di fanteria pesante del regno di Shanui brandirono uno spadone in ogni mano e avanzarono con un'andatura costante. Sembrava un orribile tsunami d'acciaio e perfino la terra iniziò a tremare sotto i loro piedi. La persona che camminava di fronte alla formazione era un generale alto due metri. Energia giallo sporco brillava sotto la sua armatura. Questo era un esperto di tipo terra a due stelle.

"Attacchiamo!" Sogghignò il guerriero di tipo terra.

Visto che non c'era più pressione da parte degli arcieri, tutti i membri dell'unità di fanteria pesante camminavano con arroganza come generali, completamente impavidi e sollevarono perfino le loro maschere protettive. Avanzavano con fare organizzato mentre battevano i loro spadoni contro i pettorali. Il clangore metallico risuonò nel cielo, creando un'atmosfera gelida e terrificante.

In effetti era un buon esercito che non poteva essere sottovalutato.

A parte la formazione un po' rilassata e il morale un po' troppo arrogante, ma in termini di oppressione e impatto, era quasi alla pari con le truppe di cavalieri neri di prima. Sembrava che anche il regno Shanui avesse delle fondamenta piuttosto solide. In confronto a Chambord, l'esercito di Fei pareva povero come non mai.

"Carica!"

Il principe del regno Lunar vide questa opportunità e mosse la spada con entusiasmo, ordinando ai suoi cento uomini armati di spadone di seguire l'esercito di Shanui. Quella decina di splendide ragazze sulle sei carrozze di fronte a loro stavano già riempiendo loro di desiderio, volevano precipitarsi da loro, catturarle e poi violarle.

Vedendo questa scena, anche gli altri re si entusiasmarono.

Nessuno di loro aveva osato essere il primo ad alzare la testa di fronte a quei cinquanta divini arcieri, ma ora che avevano un'opportunità del genere, nessuno voleva essere da meno, temevano che tutto il bottino sarebbe stato preso dagli altri regni. Volevano essere tutti i primi ad entrare a Chambord e saccheggiare ogni cosa, catturando anche quelle splendide ragazze su quelle vetture.

"Caricate! Catturate vivo il re di Chambord!"

"Uccidete! Tutto quello che prenderete sarà vostro!"

"Ahahahah, ragazzi, vedete quelle put***nelle sulle carrozze? Sono a disposizione di tutti!"

Tutti gli uomini dell'esercito dell'alleanza si accesero. La vittoria era vicina e anche quei re aristocratici di solito eleganti e alteri mostrarono la loro volgarità e la loro brutalità. Fecero delle dichiarazioni rozze per aumentare il morale dell'esercito, sogghignando e ognuno di loro sembrava un diavolo avido che era strisciato fuori dall'inferno.

Il re di Chishui che aveva perso più di cento uomini maledì con ferocia: "Catturate quel misero re! Voglio la sua testa in un piatto d'argento! Che il palazzo reale di Chambord scompaia tra le fiamme!!"




