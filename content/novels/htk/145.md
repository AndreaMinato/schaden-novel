---
weight: 1450
title: Capitolo 145 – Enorme Ascia e Frecce Magiche
pubDate: 2024-05-16T09:41:47.878Z
tags:
    - htk
---

Capitolo regolare,
0 capitoli in coda, 0/5
-Schadenfreude

Le trenta enormi asce che roteavano a gran velocità sembravano i baci del diavolo, portavano distruzione ovunque passassero. I soldati con le armature pesanti furono tagliati a metà facilmente, come se fossero morbido tofu. Erano rimasti tutti scioccati nel vedere le metà dei loro corpi ancora caricare in avanti mentre la parte superiore era rimasta dietro.
L'enorme impatto penetrò attraverso i loro corpi. Le loro armature, spadoni e arti strappati volarono insieme alle lame e alle asce. Il sangue che schizzò nell'aria aveva tinto il cielo di rosso. Nessuno poteva bloccare queste feroci asce mortali. Grida terrorizzate risuonarono nel campo di battaglia.
Alcuni avevano solo perso degli arti e non erano morti subito, così gridarono e si lamentarono tenendosi le ferite...

Era come un inferno in terra.

Il guerriero di tipo terra era stato in molte guerre e battaglie, ma era la prima volta che vedeva una scena così sanguinosa e crudele. Una gamba cadde accanto a lui. il guerriero la riconobbe, apparteneva ad uno dei suoi compagni. Quel soldato stava ridendo ferocemente tre secondi fa, battendo la spada sulla sua armatura, e non vedeva l'ora di precipitarsi a Chambord e saccheggiarla. Tutto ciò che rimaneva di lui ora erano delle ossa spezzate e carne.

Le asce roteanti seminarono una scia di morte lunga circa trenta iarde e ampia cinque. Dopo aver esaurito il loro slancio, rallentarono e caddero a terra.

Solo un colpo di Chambord aveva ridotto di un quarto l'esercito di duecento soldati di fanteria pesante del regno Shanui.

I sopravvissuti furono inondati dalla pioggia di sangue e le loro armatura si macchiarono. Le ossa spezzate e la carne coprirono le superfici dei loro corpi. La morte e la scena cruenta li aveva spaventati, e li aveva anche intorpiditi. Con le urla dei loro compagni gravemente feriti che risuonavano nelle loro orecchie, i soldati nell'esercito dell'alleanza a Chambord caddero in uno stato temporaneo di terrore ed esitazione. Ma presto, si ripresero e si fecero coraggio ruggendo e continuarono la loro carica perché i trenta guerrieri di fronte a loro erano disarmati adesso.

"Caricate e uccideteli! Vendichiamoci per i nostri fratelli!"

Il guerriero di tipo terra si alzò da terra e ruggì con rabbia, caricando proprio di fronte.

Tuttavia...

I trenta guerrieri reagirono in un modo che diede loro la sensazione di essere stati trattati davvero ingiustamente. I trenta guerrieri così tirannici e dalla forte presenza protessero le teste con le mani mentre si separavano in due gruppi da quindici persone ciascuno. Dopodiché iniziarono a scappare. Senza il peso di quelle asce, erano più veloci dei conigli. In un po' di secondi uscirono dal raggio d'attacco dell'esercito dell'alleanza. Si precipitarono tra i cespugli verdi e gialli e scomparirono in modo quasi miracoloso!

"Me**a!"

"Bast**di!"

"Codardi e insetti!"

"Vergognosi disertori!"

I soldati dell'esercito dell'alleanza e i re si infuriarono quando li videro scappare. Sussultarono e quasi vomitarono una boccata di sangue. Dopo aver subìto una perdita così enorme, volevano vendicarsi. Ma prima che potessero fare anche un solo scambio, i loro nemici erano scappati senza il minimo senso di orgoglio o dignità. Sembrava che avessero concentrato tutte le loro forze in un pugno e avessero mancato il bersaglio; dava una strana sensazione e riempì di impotenza l'alleanza.

La buona notizia per loro era che il re di Chambord non era scappato.

Fei diventò velocemente l'obiettivo dove sfogare tutto il loro odio e la loro amarezza.

"Carica! Andiamo e uccidiamo il loro re!"

L'Alleanza era in uno stato folle e disperato. Tutti gli occhi dei soldati divennero rossi mentre il sangue riempiva i capillari nei loro occhi, facendoli sembrare un branco di conigli. Strinsero i denti e caricarono verso Chambord con tutte le loro forze. Avevano giurato tutti di infilare l'impugnatura delle loro asce nel sedere di questo tipo spudorato.

Dall'altra parte.

La bandiera rossa sulla collina si mosse di nuovo.

L'enorme formazioni di scudi di ferro proprio di fronte all'esercito di Chambord iniziò a muoversi. L'aspetto più sorprendente era che i più di dieci scudi non si erano uniti a marciare per formare una linea difensiva, invece si erano separati in due gruppi e si muovevano su dei lati completamente diversi, esponendo il loro re e i più di cento poliziotti alle lame e alla carica dell'alleanza.

A questo punto, la formazione di Chambord era diventata molto strano, era a "U". Aveva un'aura molto speciale e spudorata. Pareva che la gente di Chambord non stesse cercando di difendersi, ma che stesse accogliendo l'esercito dell'alleanza a braccia aperte.

Fei diede una pacca al grosso cane nero che stava cavalcando e si ritirò lentamente su una collina un po' più lontana.

Questa azione fu interpretata come una fuga agli occhi dell'esercito dell'alleanza e lo rese più aggressivo e folle.

Fei invece voleva solo avvicinarsi ai ragazzini.

Questi bambini erano tutti studenti eccellenti dell'accademia militare e civile di Chambord. La maggior parte di loro proveniva da famiglie povere, erano più maturi e avevano ricevuto la "borsa di studio del re". Per Fei erano le importanti fondamenta per la futura ascesa e successo di Chambord. Perciò, nonostante i disaccordi che aveva avuto con i suoi ministri e i suoi ufficiali, Fei li aveva portati con sé in questo pericoloso campo di battaglia per fare vedere loro la crudeltà delle guerre e le situazioni complesse che potevano cambiare da un momento all'altro.

"Ragazzi di Chambord, non temete. Ora aprite gli occhi, guardate con attenzione tutto ciò che sta accadendo di fronte a voi. Guardate come i vostri padri stanno combattendo contro quei maledetti invasori e sentite l'atmosfera del campo di battaglia. Perché un giorno farete come i vostri padri, proteggerete le vostre case e i vostri cari combattendo contro i nemici con armi affilate. Ricordate, ogni studente dell'Accademia Militare e Civile di Chambord può essere un soldato coraggioso di umili origini, ma non dovreste essere un generale timido e spaventato dalla carica prestigiosa!"

Disse Fei mentre gettava un'occhiata verso i ragazzini e mostrava un sorriso incoraggiante, poi alzò la voce e gridò: "Avete capito?"

"Ricevuto preside!" Dissero all'unisono i ragazzini mentre annuivano. Il loro evidente rispetto e venerazione nei loro sguardi fece sentire Fei come un vero re.

In quel momento, l'alleanza era a meno di dieci iarde dalla formazione di Chambord mentre continuava la sua carica. I circa cinquanta poliziotti stavano nel loro posto in modo disordinato. Si limitarono ad alzare i loro scudi e le loro lance, in allerta, ma non sembravano preoccupati dai loro nemici che stavano caricando verso di loro con ferocia.

L'esercito dell'Alleanza pensò di aver la vittoria in pugno e il guerriero di tipo terra alzò le mani e gridò per migliorare il morale dei suoi compagni: "Uccideteli tutti!"

In quel momento però avvenne una stranezza.

Il cielo blu privo di nuvole fu illuminato all'improvviso da molti colori, come se fossero spuntati molti soli.

Come se avesse percepito qualcosa, il guerriero di tipo terra alzò lo sguardo con fare sorpreso. Ma prima che potesse mantenere il sorriso troppo a lungo, ciò che vide gli fece mostrare un terrore senza precedenti. La sua paura si intensificò e le sue pupille si contrassero all'improvviso mentre gridava: "NO..."

<em>Boom!

Crack!

Woosh!</em>

Un secondo dopo, tutte queste luci colorate caddero a terra e questo fu l'inizio di una catastrofe terrificante: violente esplosioni, precipitazioni di ghiaccio e grandine, fulmini scioccanti e veleni malvagi avvolsero l'esercito dell'alleanza. Il fuoco, il ghiaccio, il fulmine e il veleno che caddero dal cielo causarono danni sconvolgenti e uccisero numerosi guerrieri. Urla e grida tristi risuonarono nel campo di battaglia...

"Maghi! Avevano dei maghi..."

"Trappole! Siamo stati ingannati... Ritiriamoci presto!"

"Mamma, aiuto, salvatemi per favore..."

"Ah, le mie gambe! Le mie gambe sono sparite...!"

L'esercito dell'alleanza che era stato influenzato e accecato dal suo odio rimase sbalordito. Il guerriero a due stelle di tipo terra che stava caricando proprio di fronte non ebbe la possibilità di schivare. Fu colpito da una freccia di ghiaccio, una di fuoco e una del fulmine allo stesso tempo. In un istante fu ridotto ad una pila di carne puzzolente. La sua energia a due stelle non aveva potuto salvargli la vita e la sua spessa armatura non aveva potuto proteggerlo dall'assalto improvviso.

La formazione di fanteria pesante del regno Shanui fu quasi annientato completamente.

Il ferro era uno dei conduttori migliori per l'elettricità, e anche per il calore, sia il freddo che il caldo potevano diffondersi facilmente su di esso. I soldati di fanteria sopravvissuti ai colpi delle asce non avevano potuto proteggersi affatto da questo attacco e le loro armature spesse che avrebbero dovuto proteggerli erano diventati letali per loro. In breve tempo, quasi tutti furono uccisi a meno di dieci iarde di distanza dalle formazioni di Chambord. I soldati sfortunati che non erano morti subito furono bruciati o congelati a morte dalle loro stesse armature.

Le sorti della battaglia si erano ribaltate.

I soldati dell'alleanza che erano vicini e i re che erano lontani si resero conto della fonte di questo attacco magico devastante, un po' di tempo fa, l'harem sulle sei carrozze dietro la formazione di Chambord era uscito dalle vetture e si era posizionato nella collina di fronte alle carrozze. Ognuna di loro teneva un lungo arco ed emanava un'enorme energia magica. Ogni singola potente freccia era piena di un potere magico devastante. Come le falci del cupo mietitore, le frecce colorate che sparavano si precipitarono sui nemici come un'enorme inondazione spietata.

"Cielo... un totale di ventisei arcieri magici?"

Tutti i guerrieri dell'alleanza quasi persero la capacità di parlare e di pensare, come se fossero stati folgorati da un fulmine.

I re dell'esercito dell'alleanza osservarono con sguardo vacuo le loro "prede". Le prede che loro pensavano fossero facili da ottenere avevano messo da parte il loro aspetto adorabile e ingenuo ed erano diventate incarnazioni del cupo mietitore. I loro sguardi letali, i movimenti fluidi nell'incoccare e tirare le frecce sembravano davvero crudeli in questo momento. I dardi del fuoco, del fulmine e del veleno erano come baci intimi della morte in persona ed erano sfrecciati verso gli altri soldati dell'alleanza che stavano ancora caricando!

Troppo veloci!

La velocità di tiro di queste arciere era troppo elevata.

La gente riuscì solo a vedere le immagini residue lasciate dalle loro morbide braccia e dalle loro dita sottili. Ogni punta delle frecce affilate sembrava toccare le piume di quella precedente. Insieme, tutti i dardi formavano diverse traiettorie. In meno di dieci secondi, queste ventisei ragazze pure avevano scagliato più di mille frecce magiche!

Erano un totale di più di mille dardi magici letali e distruttivi.



