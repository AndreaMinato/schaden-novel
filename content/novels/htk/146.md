---
weight: 1460
title: Capitolo 146 – Il re si scatena
pubDate: 2024-05-16T10:41:47.879Z
tags:
    - htk
---

Capitolo regolare,
0 capitoli in coda, 0/5
-Schadenfreude

I soldati della fanteria pesante del regno Shanui di fronte furono annientati senza che potessero nemmeno reagire. La formazione di spadaccini del regno Lunar subito dietro non se la cavarono molto meglio.
Il 70-80% di loro fu ucciso all'istante. Anche i soldati degli altri piccoli regni che volevano approfittarsi del caos causato dall'esercito dell'alleanza fecero una brutta fine. Il comandante dei guerrieri di Chambord era stato molto prudente.
Aveva lasciato che i nemici arrivassero a meno di dieci iarde dalla formazione di Chambord. Questo aveva permesso alle arciere magiche di centrare perfettamente i loro bersagli e tutti i soldati dell'esercito dell'alleanza sarebbero stati nel loro raggio d'azione.
Anche se i nemici si fossero ritirati subito dopo aver visto i dardi magici, avrebbero subito comunque gravi perdite!

Questa raffica devastante continuò!

Dopo tre minuti, tutte le arciere furono sul punto di esaurire il loro mana e alla fine si fermarono. A questo punto, tra tutti i millecinquecento soldati che avevano attaccato Chambord, solo la metà era ancora viva. La maggior parte dei sopravvissuti si girarono e scapparono via dal raggio d'azione delle frecce. Altrimenti sarebbero morti anche loro.

Il fumo copriva l'intero campo di battaglia e l'odore della carne bruciata aleggiava nell'aria.

C'erano cadaveri carbonizzati, ancora in piedi e congelati. Si potevano scorgere armature spaccate e armi, ma erano in condizioni migliori rispetto ai cadaveri.

I soldati dell'esercito dell'alleanza che erano sopravvissuti e i re che erano un po' lontani guardarono la scena ancora sconvolti. Avevano la sensazione che fossero in un incubo da cui non potevano destarsi.
Erano tutti ricoperti di sudore freddo che aveva macchiato i loro abiti. Ora quando guardavano le ventisei donne pure e adorabili sulla collina lontana, non osarono più a pensare a loro come mogli trofeo. Quell'ondata di frecce letali aveva spento completamente i desideri lasciavi dei soldati dell'alleanza.

"Sembra che queste donne abbiano tutte il potere di maghi a due stelle. "Sono come rose, anche se sono belle hanno delle spine." Queste spine letali li avrebbero uccisi all'istante una volta che le avessero toccate.

"Come può un piccolo regno di sesto livello come Chambord ad avere così tanti uomini e donne potenti?"

Era proprio un mistero.

Tuttavia l'alleanza dei nove regni non poteva più preoccuparsene.

Speravano che fosse solo un incubo, speravano di potersi svegliare un momento dopo e rendersi conto che non era successo nulla... Tutti i re stavano rimpiangendo le loro decisioni mentre erano seduti sui loro alti cavalli.
Non avrebbero mai iniziato questa guerra ridicola nella speranza di ottenere tesori, se quella persona non avesse detto loro che Chambord era così debole che non avrebbe potuto nemmeno sopportare un attacco.

Ogni re dell'esercito dell'alleanza si stava chiedendo: "Cosa accadrà adesso? Potrò ancora lasciare vivo questo inferno?"

Al momento erano in una situazione davvero triste, rimanevano solo cinquecento guardie di fronte a loro. I settecento-ottocento guerrieri che si erano ritirati erano già terrorizzati. I re sapevano che se quelle donne avessero anche solo accennato ad incoccare le frecce, questi soldati sconfitti si sarebbero cagati addosso.

A questo punto la guerra non poteva più continuare.

Nonostante tutti potessero intuire che quelle arciere magiche avessero esaurito il loro mana, nessuno osò rischiare la vita per metterle alla prova. I cadaveri dei cento soldati del regno Chishui e i corpi che coprivano l'intero campo di battaglia avevano spaventato tutti i membri dell'esercito dell'alleanza. Anche i cavalli da guerra arretravano un passo alla volta; sentivano anche loro la presenza della morte.

In quel momento, Chambord lanciò il suo primo contrattacco.

La bandiera rossa si mosse.

Le ranger che stavano cercando di recuperare velocemente il loro mana iniziarono a spostarsi. Proprio come i soldati di Chambord scomparsi tra i cespugli dopo essersi separati in due gruppi, anche loro fecero lo stesso e svanirono. L'unica differenza fu la loro velocità ancora superiore.

Questa strana situazione fece sentire un po' a disagio i re dell'esercito dell'alleanza.

"Woof! Woof! Woof! Woof!"

Tutti gli uomini dell'alleanza sentirono il cane arrogante abbaiare e videro il giovane re Alexander, a bordo della bestia, muoversi all'improvviso. Il cane nero scese lentamente dalla collina.
La formazione di poliziotti di fronte si divise e lasciò passare il suo sovrano. Il giovane re sogghignò mentre guardava le espressioni dei re nemici. Non nascose affatto il suo sdegno e avanzò con lentezza e noncuranza, come se i circa settecento soldati rimasti fossero aria.

Presto entrò nel campo di battaglia pieno di cadaveri.

I settecento-ottocento soldati sconfitti erano già terrorizzati. Non osarono ostacolarlo. Si ritirarono velocemente e gli fecero strada, come se Fei fosse un demone assetato di sangue. Erano spaventati a morte, specialmente quando notarono che il cane nero era più grosso di un cavallo da guerra. Ma non appena videro gli occhi della bestia, sentirono un brivido per la schiena. Rimasero sconvolti, le loro gambe iniziarono a tremare e le loro anime sembravano sul punto di scappare dai loro corpi.

Più di settecento soldati sconfitti non ostacolarono assolutamente il cane e per l'uomo.

Sembravano delle guardie che stavano proteggendo e accogliendo il loro re.

Fei li superò facilmente come se stesse passando per una strada qualunque.

Nonostante fossero solo un uomo e un cane, ai membri dell'esercito dell'alleanza sembrarono ancora più spaventosi degli uomini forzuti e delle arciere magiche. Nessuno lo aveva visto attaccare, così non sapevano nulla della sua forza. Ma solo la sua presenza audace e ribelle dominava tutti gli altri re.

"Il gioco è quasi finito. Vi darò due possibilità: arrendetevi e pagate, o morite!"

Fei fermò Nerino a meno di dieci iarde dai nove sovrani. Per i nove re il suo caloroso sorriso era diabolico e la sua voce gentile sembrava una melodia che proveniva dall'inferno. Per un momento, nessuno osò guardarlo direttamente negli occhi. Ma dietro Fei, i soldati sconfitti che si stavano riprendendo gradualmente si resero conto dell'opportunità e lentamente lo circondarono stringendo le loro armi.

"Uccidetelo per me!"

Disse il re di Chishui ad una delle sue guardie personali con un'espressione cupa.

Uccidere un re canonizzato dall'impero Zenit violava le leggi dell'impero e avrebbe causato alcuni problemi. Saccheggiare e uccidere erano cose diverse dopotutto. Le leggi dell'impero permettevano ai regni affiliati di combattere tra di loro, ma proibivano di uccidere un sovrano.
Tuttavia, il re di Chishui si sentiva un po' arrogante per via del suo esercito di ferro del dio del fuoco che due dei principi di Zenit volevano dalla loro parte. Inoltre le leggi erano insignificanti di fronte a potenti guerrieri e maghi. Le leggi di Zenit non venivano più rispettate come cento anni fa.
Per un regno affiliato di terzo livello, finché un re fosse stato disposto a sacrificare un po' di risorse per influenzare i nobili e i decisori a San Petersburg, uccidere il re di un territorio di sesto livello non era affatto un problema. In effetti, finché il sovrano di Chishui fosse stato disposto a spendere, avrebbe potuto uccidere un po' di re senza causare problemi. Dopo aver perso una formazione di soldati d'élite armati di lance e scudi, era estremamente arrabbiato.

La sua guardia personale si precipitò fuori dalla formazione di Chishui.

Era uno spadaccino a due stelle di tipo metallo. Poteva essere considerato un maestro in qualunque regno affiliato di terzo livello.

Tutti nell'esercito dell'alleanza erano sicuri delle capacità della guardia. Visto che queste truppe si erano radunate grazie all'intervento di una certa persona, avevano riceuvot un po' di informazioni, ma non sapevano quanto fosse potente il re di Chambord dato che non l'avevano visto combattere.
Alcuni sovrani temettero che sarebbero nati dei problemi uccidendolo, ma era troppo tardi per fermare la guardia personale di Chishui...

Tuttavia...

Tink!

Volarono delle scintille.

Le ombre scattarono proprio dov'erano le scintille.

Prima che la gente dell'esercito dell'alleanza potesse vedere chiaramente i due combattenti, videro che la guardia personale era stata decapitata. Il suo corpo cadde a terra come un sacco di patate.
La sua spada fece una fine simile. Fu tagliata in due pezzi e piombò a terra. Ora potevano vedere chiaramente la situazione. Il re stava brandendo una spada verde affilata, la lama assomigliava a quella di una sega ed era cosparsa di sangue che stava ancora emanando calore.

Un esperto!

Tutti si raggelarono di nuovo.

Questa era un'altra scoperta scioccante e inaspettata; i soldati e i re dell'esercito dell'alleanza strabuzzarono gli occhi.

I sovrani si sentirono in grave pericolo. Sapevano cosa significava avere un nemico del genere a meno di dieci iarde, era come stendere il collo di fronte alla lama assassina nemica. Stavolta il re di Chishui si innervosì sotto lo sguardo di Fei; era la prima volta che percepiva questo grande pericolo. Urlò a squarcia gola mentre quasi si cagava addosso; girò immediatamente il cavallo e scappò via...

Questa reazione fece collassare l'ultimo briciolo di morale e speranza dell'esercito dell'alleanza.

Anche gli altri sovrani furono condizionati dalla sua fuga. Come se il loro posteriore fosse stato infilzato da una lancia, urlarono frustrando i cavalli e cercando di fuggire il più velocemente possibile.

Le loro guardie del corpo furono influenzate dalle loro azioni e a loro volta i soldati che prima stavano esitando, iniziarono a scappare immediatamente.

Fu così che l'esercito dell'alleanza crollò. Cominciarono tutti a scappare dietro i loro re. Era un enorme sconfitta; avevano pensato di poter conquistare questo piccolo regno e saccheggiare le sue ricchezze, ma ora sembravano cani abbandonati inseguiti da tigri. Ora desideravano solo che avessero delle gambe in più per scappare più velocemente. Alcuni soldati dell'esercito dell'alleanza iniziarono perfino ad uccidere i suoi compagni, così da poter mettere le mani sui pochi cavalli da guerra disponibili. Era scoppiato il caos...

"Ahah, ora volete scappare? È troppo tardi!"

Fei balzò giù dal dorso di Tornado Nero. Lasciò una serie di immagini residue nell'aria mentre inseguiva i sovrani. Dimostrò nuovamente la sua forza terrificante. Le spade verdi e viola si trasformarono in ombre scintillanti come stelle nel cielo notturno. I suoni sibilanti riecheggiarono nel campo di battaglia mentre le due lame dominavano in questa situazione caotica.
Ovunque passassero queste due armi, soldati, cavalli e guardie del corpo caddero a terra senza avere la possibilità di difendersi. Fei era molto veloce e agile. Il sovrano balzò come una palla per decine di volte e tutte le guardie del corpo urlarono mentre venivano uccise in un istante...

"Woof! Woof Woof!"

Tornado Nero seguì Fei abbaiando con forza e tutti i cavalli da guerra nel raggio di cinquanta iarde ne furono terrorizzati. Schiumarono dalla bocca e crollarono a terra fremendo.

I re a cavallo non se lo aspettavano e così precipitarono a terra, sporcandosi le facce e gli abiti di fango.

Quando si rialzarono e tornarono a scappare a piedi urlando, videro un'ombra scattare di fronte a loro. Fei li aveva già raggiunti con un balzo. Dalle spade viola e verdi nelle sue mani colava liquido rosso, che bagnava l'erba nel terreno e l'odore del sangue riempì le narici dei sovrani.

In quel momento Fei sembrava proprio un demone appena strisciato dall'inferno. Tutti questi re non avevano mai visto una scena del genere, erano terrorizzati. Si inginocchiarono e implorano pietà mentre tremavano...

Accanto a loro, tutti i soldati stavano ancora fuggendo, i guerrieri sconfitti erano nel caos e non avevano il tempo, né l'occasione per salvare i loro re.

Che scena ironica!

"Legateli!" Fei fece un cenno e i poliziotti che stavano inseguendo i soldati sconfitti ubbidirono all'ordine. Legarono con forza i re delicati, che iniziarono ad urlare ed implorarli per il dolore, dimenticandosi della loro posizione prestigiosa. Sembravano dei maiali al macello.



