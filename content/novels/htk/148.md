---
weight: 1480
title: Capitolo 148 – Completa Vittoria
pubDate: 2024-05-16T12:41:47.879Z
tags:
    - htk
---

Capitolo regolare,
0 capitoli in coda, 0/5
-Schadenfreude

Variabile?

Romain esitò lievemente e poi ne fu illuminato immediatamente.

Sì, era "variabile".

A parte questa parola, Romain non poteva trovare altre parole per descrivere tutto quello che aveva osservato. Fin dall'inizio quando il re di Chambord aveva portato le donne e i bambini nel campo di battaglia, non credeva che quelle ragazzine sarebbero state arciere magiche, incarnazioni della morte. Non credeva nemmeno che avrebbero avuto circa cinquanta arcieri divini, né si immaginava che il grosso cane nero fosse così terrificante.
Non avrebbe mai pensato che quei ventidue guerrieri dalle armature pesanti e la formazione di asce giganti sarebbero stati così distruttivi. Infine, non si sarebbe aspettato che il famoso esercito di ferro del dio del fuoco sarebbe stato annientato completamente senza uccidere un solo nemico o che la forza combattiva del re Alexander avesse raggiunto un nuovo picco...

Non si aspettava nulla di tutto questo.

Queste erano le variabili.

Il re Alexander aveva trasformato in realtà tutto questo.

Variabili del genere erano le più terrificanti, perché anche un comandante saggio, di fronte ad un nemico del genere, sarebbe stato sconfitto da questa sequenza di variabili impreviste. Era impossibile sapere cosa sarebbe successo un secondo dopo, né che asso nella manica avrebbe mostrato il nemico. Una volta rivelato, avrebbe già deciso il risultato!

Troppo terrificante!

"Romain, ricorda bene ciò che hai visto oggi. Un giorno in futuro potresti doverlo affrontare anche tu..." Le parole della principessa furono un po' improvvise per Romain, che però rispose comunque con un cenno d'assenso.

Tra gli innumerevoli generali reali sotto il comando del principe Arshavin, Romain non era il più potente. Tuttavia aveva una mentalità calma e aveva molta voglia di imparare; era uno dei rari generali conosciuti per la sua saggezza.
Aveva il talento per diventare un grande generale, così la principessa aveva infranto la sua regola e lo aveva sempre tenuto accanto a sé, mostrandogli ciò che un normale generale non avrebbe mai sperimentato.
Era ovvio il suo intento e anche Romain lo sapeva bene, così aveva sempre studiato in silenzio la situazione. Questa piccola battaglia lo aveva scioccato molto e aveva bisogno di rifletterci lentamente sopra.

.....

"Sua maestà, cosa dovremmo fare di loro?"

Chiese Paul-Pierce del Capricorno. Aveva già condotto i poliziotti a catturare tutti e nove i re e li avevano lanciato di fronte a Tornado Nero. Un latrato del cane nero spaventò profondamente i sovrani prima rispettati e riveriti, e alcuni di loro dalla mentalità più debole si erano già inginocchiati, implorando disperatamente pietà.

"Ripulite il campo di battaglia, prendete tutte le persone, le armi e le armature e catalogatele nell'inventario della città. Mandate tutti i prigionieri nella Lista Nera e lasciate che sia Oleg a sorvegliarli. Uccidete quelli gravemente feriti e spostate tutti i cadaveri nel piccolo spazio nella montagna posteriore..." Fei era a bordo del cane nero ed esaminò il campo di battaglia pieno di sangue. "Prendete tutti i cavalli e le bestie ruggenti del fuoco, indipendentemente da quanto sono feriti, nella stalla reale e mandate delle persone esperte a prendersi cura di loro. Saranno i nostri piccoli tesori, muahahah!"

"Non puoi farlo, sono proprietà del regno Chishui! Non hai il diritto di reclamarli come tuoi." Gridò il re di Chishui mentre vedeva le bestie portate via una dopo l'altra.

<em>Paa!</em>

Pierce rise e diede uno schiaffo in faccia al sovrano di Chishui. L'impatto terrificante gli diede l'impressione di essere stato colpito da un martello di ferro. I denti del re volarono attorno e sulla sua faccia spuntarono all'istante dei lividi. Non poteva più parlare con chiarezza. Stringeva gli occhi per via del viso gonfio e il suo naso era rotto.

"Zitto! I prigionieri dovrebbero accettare il loro fato. Questi oggetti sono il bottino di guerra del re Alexander, incluso te!" Pierce non diede nessun rispetto a questi prigionieri di alto profilo e alcuni dei re erano già svenuti dopo aver visto una scena così cruenta. Quelli ancora coscienti non osarono più combattere e rimasero a guardare in silenzio mentre i poliziotti ripulivano il campo di battaglia, portando via le loro proprietà.

Il tramonto era rosso come il sangue.

Gli avvoltoi si libravano nel cielo, questi enormi uccelli dai becchi affilati avevano sentito l'odore della morte e dei cadaveri, così stavano formando degli stormi nelle montagne distanti dietro Chambord. Il loro rumoroso gracchiare diede un'impressione opprimente.

"Lascia che firmino il documento, raddoppiate il prezzo delle riparazioni di guerra e date loro un solo mese per consegnare tutto a Chambord. Se non potranno radunare abbastanza denaro in questo breve periodo di tempo, possono compensarci con minerali o altri materiali. Eheh, le parole dei principi non sono affidabili, ma ora che i loro re sono qui, probabilmente i loro paesi dovrebbero mantenere la parola, vero? Passate il mio messaggio parola per parola: chi osa rifiutare, quando arriverà la scadenza, porterò la testa del loro re a fare loro visita per chiedere io stesso un compenso!" Dopo una grande vittoria, l'atteggiamento di Fei si era indurito.

In effetti si era già aspettato che tenere i principi in ostaggio avrebbe causato delle conseguenze. Dopotutto i principi non erano dei re, così non sarebbero stati così importanti. Per questo si era già aspettato di fare un po' di fatica per ottenere dei risarcimenti. Tuttavia non credeva che avrebbero formato un'alleanza e gli avrebbero fatto visita così velocemente; Fei aveva la sensazione che qualcosa non tornasse.

"Lasciate che sia il guardiano Oleg a prendersi cura di questi re. Falli confessare come hanno pianificato ed eseguito questo viaggio. Ho bisogno di sapere ogni singolo dettaglio su come si sono radunati questi nove regni!" Fei poi diede un colpetto al grosso cane nero e iniziarono ad incamminarsi verso Chambord.

Questa battaglia era stata vinta facilmente.

In effetti, con l'attuale forza di Chambord, non c'era bisogno di usare tutte queste tattiche per vincere. Bastava la carica dell'esercito di Chambord per occuparsi del problema, ma Fei aveva usato questa semplice battaglia per allenare i suoi soldati. Voleva aiutarli ad abituarsi ai vari aspetti della guerra, dalla pianificazione, alla cooperazione, al posizionamento dell'avanguardia, a seguire ordini e così via. Inoltre desiderava anche che facessero combattimenti ravvicinati ed entrassero in contatto con la morte e il sangue.
Sapeva che un esercito potente non solo avrebbe avuto bisogno di una forza straordinaria, ma anche di risoluzione e determinazione. Fei poteva usare le pozioni Hulk e altri oggetti del mondo di Diablo per potenziare i suoi soldati, ma non poteva farli abituare al lato sanguinoso e spietato della guerra. Lo si poteva apprendere solo personalmente in un vero campo di battaglia.
Chambord era un piccolo regno sottoposto nel confine rurale, così non aveva mai partecipato ad una vera guerra per molti anni. Lo scontro con l'esercito dei cavalieri neri era stata una battaglia del genere, ma erano stati costretti a combattere ed era diverso da questo conflitto in cui invece avevano preso l'iniziativa.

Questo era il motivo per cui Fei aveva temporeggiato, mettendoci due intere ore in una battaglia che avrebbe potuto terminare in dieci minuti.

Fei si avvicinò lentamente alle porte e scorse con lo sguardo i volti dei soldati.

I fatti dimostravano che i suoi sforzi di oggi non erano stati invano, perché negli occhi di questi soldati, oltre ad un po' di panico, Fei vide degli spiriti più fermi e coraggiosi... Avevano iniziato ad adattarsi a conflitti del genere.

Il sangue e il fuoco erano i modi più facili per fare crescere una persona.

Questa battaglia era stata una completa vittoria!



