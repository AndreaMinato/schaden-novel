---
weight: 15
title: Capitolo 15 – La Cura?
pubDate: 2023-05-22T13:54:16.360Z
tags:
    - htk
---


Capitolo regolare,
0 capitoli in coda, 0/5
-Schadenfreude

Normalmente i soldati gravemente feriti che non avevano nessuna possibilità di sopravvivere sarebbero stati soppressi piantando un piccolo, ma letale chiodo nel punto debole della loro nuca, per risparmiare loro ulteriore dolore.

Di solito sarebbe stato riservato un trattamento del genere ad una persona nelle condizioni di Pierce.

Tuttavia, dopo aver considerato che era uno degli uomini più forti di Chambord, come aveva distrutto le due scale d'assedio durante la battaglia e il consiglio del secondo comandante Brook, non era stato ancora soppresso.

"Come sta?" Chiese Fei al dottore, sperando di ricevere buone notizie.

"Mi dispiace molto sua maestà. Abbiamo fatto del nostro meglio, ma i suoi organi interni sono stati scossi e quasi fatti a pezzi. Anche i sacerdoti di alta classe della Sacra Chiesa non potrebbero salvarlo!"

"Sacerdoti?"

Questa parola attirò l'attenzione di Fei, ma ora non era il momento giusto per fare domande. Doveva trovare una soluzione a questo problema.

Altri due dottori si avvicinarono e si inchinarono verso Fei; uno di loro stava tenendo un vassoio di legno. Su di esso erano posati un piccolo martello e un chiodo dall'aspetto bizzarro; erano gli strumenti per sopprimere i soldati. Pierce era l'ultima persona gravemente ferita nella struttura. Nonostante fosse svenuto, era evidente che stesse provando molto dolore. Queste ferite potevano non averlo ucciso subito, ma il sangue stava scorrendo a fiumi dalle sue lesioni e dalla sua bocca.

Un dottore dall'aspetto più vecchio sollevò Pierce da terra. L'altro posò il chiodo sulla nuca di Pierce e sollevò il martello.

.....

"Aspettate!"

Fei doveva femrarli.

Non poteva permettere ad un vero guerriero di morire così. I veri guerrieri meritavano di morire sul campo di battaglia e sarebbe stato vergognoso che Pierce finisse così. Inoltre Fei non voleva che morisse.

'Ma... come posso salvarlo?' Fei doveva trovare velocemente un modo.

In quel momento, come se Pierce avesse percepito l'atmosfera tesa nella stanza, si svegliò. Vide il re Alexander di fronte a lui insieme ai dottori. Alla fine puntò lo sguardo verso il martello e sorrise: "Eheheh... Ora è il mio turno? Fate pure..."

Pierce non disse nulla a Fei. Era svenuto prima che il re sorprendesse tutti quanti, così non sapeva che il ritardato ora era diventato ufficialmente l'eroe di Chambord.

Il dottore sollevò di nuovo il martello.

"Aspettate..."

Fei li fermò di nuovo. Notò come Pierce stava per perdere i sensi e gli venne in mente un'idea. "Pierce, so come salvarti, ma forse dovrai sopportare molto dolore." Disse.

"Tu? Ah... R... Re Alexander, questo... questo scherzo non è div... divertente. Se ti importa dei tuoi soldati, allora per fa... per favore risparmia un po' di pane per la mia... mia povera figlia Louise!"

Nonostante non fosse pienamente lucido, Pierce non si fidava minimamente del re. "Fidarsi delle parole di un ritardato? Credi che sia anche io un ritardato?" Solo quando parlò di sua figlia Pierce non si preoccupò più delle conseguenze delle sue parole.

Fei si abbassò verso Pierce e sbuffò: "Cosa? Hai paura del dolore?"

Lo aveva fatto apposta e Pierce ci cascò perfettamente!

L'uomo si infuriò. Come un leone a cui era stata sottratta la compagna, Pierce cercò di tirarsi su a sedere, facendo sanguinare ulteriormente le sue ferite: "Ah... ahahah.... Io... paura del dolore? Eheheh... Io..."

Fei si spaventò.

Quest'uomo aveva proprio un forte orgoglio. Fei non voleva irritarlo troppo, altrimenti sarebbe morto per l'emorragia.

"Resisti un po' allora se non temi il dolore. Fallo per tua figlia." Disse a Pierce per poi andarsene dalla struttura medica.

Proprio mentre usciva, Brook era arrivato con Angela ed Emma.

Le guance delle due giovani erano arrossate. Iniziarono a fissare Fei, ancora incredule di ciò che avevano sentito.

"Sua maestà, Pierce..." Chiese con speranza Brook.

"Potrebbe esserci un modo per salvarlo." Fei non era troppo sicuro della sua idea. "Posso solo provare a fare del mio meglio. Se sarò fortunato, Pierce non morirà."

"Ottimo!" La risposta di Fei superò ogni aspettativa di Brook.

In quanto comandante, aveva visto molti morti e feriti. Sapeva esattamente quanto erano gravi le condizioni di Pierce, era praticamente spacciato. Aveva fatto questa richiesta al re solo per la disperazione, ma non si aspettava che Alexander avesse davvero una cura.

"Oh, Brook, un'altra cosa. Perché l'ospedale è così povero? Non abbiamo un posto migliore dove tenere i nostri guerrieri?"

Fei era molto insoddisfatto di questo cosiddetto ospedale.

Questa domanda colse di sorpresa Brook, che cercò di dire qualcosa, ma si trattenne.

Emma stava ansimando, non era abituata a correre così tanto. Dopo aver sentito la domanda di Fei, non si trattenne minimamente e disse con sarcasmo: "Non è stata opera tua? Se non avessi ascoltato le parole di Gill e non avessi venduto tutti gli oggetti preziosi dell'ospedale per divertirti, espellendo tutti i dottori e prendendo anche le finestre, non si sarebbe ridotto così..."

Fei non sapeva cosa dire.

'Ero davvero un ritardato e un idiota allora...' Pensò.

"Ci sono altri posti più grandi adatti ad ospitare i soldati feriti?" Chiese Fei senza rispondere ad Emma.

"La chiesa di Chambord e la tenuta del capo ministro Barzel sarebbero più adatte, ma... ma..." Brook esitò mentre continuava a parlare.

"Ma cosa?" Fei era curioso.

Brook non sapeva come rispondere alla domanda.

"I due posti che lo zio Brook ha menzionato hanno davvero abbastanza spazio, ma non puoi spostarli lì..." Angela iniziò a spiegare pazientemente: "I sacerdoti hanno lasciato il castello di Chambord e la chiesa è stata bloccata. Non abbiamo l'autorità di usarla o saremo puniti gravemente dalla Sacra Chiesa. Nessun impero di questo continente Azeroth oserebbe sfidare l'autorità della Sacra Chiesa. La tenuta del ministro Barzel non è molto conveniente ora..."

La spiegazione era stata piuttosto vaga, Fei non aveva ancora capito bene la situazione.

Nonostante avesse ereditato i ricordi del precedente Alexander, la sua comprensione del mondo era pressoché nulla. Notò la serietà di Angela e cercò di stuzzicarla un po': "La Sacra Chiesa è così potente? Nemmeno un re può dargli ordini?"

Emma iniziò di nuovo ad obiettare: "Quando i sacerdoti del castello se ne stavano andando, perfino i nemici che hanno circondato il nostro castello ha osato fermarli; hanno dovuto lasciarli passare rispettosamente. Quanto pensi che sia potente ora? Anche gli imperi di nono livello più potente non osano affrontare così apertamente la Sacra Chiesa."

Fei rise nervosamente e non fece altre domande.

Conosceva troppo poco del continente. Se avesse continuato a fare domande stupide, gli altri si sarebbero insospettiti. Cambiò velocemente argomento: "Va bene, ci sono altri posti adatti?"

Brook scosse la testa.

Angela ed Emma fecero lo stesso. Nemmeno loro avevano altre idee.

Così Fei si sfregò il mento. Stava pensando alla tenuta di Barzel:'Suo figlio ha cercato di uccidermi. In tal caso nemmeno suo padre dev'essere così brillante.' Costringere queste persone a condividere la loro proprietà usando la sua autorità non gli avrebbe dato nessun senso di colpa!

In quel momento...

"Mi è venuto in mente un altro posto!" Gridò all'improvviso Emma.

"Che posto?" Fei, Angela e Brook sussultarono.



