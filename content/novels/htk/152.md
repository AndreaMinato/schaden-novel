---
weight: 1520
title: Capitolo 152 - Città di Eroi
pubDate: 2024-05-28T22:58:20.913Z
tags:
    - htk
---


Capitolo regolare,
0 capitoli in coda, 0/5
-Schadenfreude


Insieme agli "ascensori piratati" alcuni muratori avevano contribuito a trasformare questo spazio in un labirinto di pietra sotterraneo.


Questi muratori erano molto affezionati ai miti e avevano dato sfogo a questa passione incidendo ogni tipo di divinità e bestia mitica sulle mura di pietra prima rozze e monotone. Ricoprivano ogni parete. Avevano anche raffigurato scene di antiche battaglia di dei ispirandosi alle leggende riferite dai cantastorie e dai poeti. Naturalmente avevano posto anche le statue di tutti i re di Chambord. Nonostante Fei fosse stato un sovrano per meno di tre mesi, le sue sculture erano le più numerose. C'erano statue di lui alte 30-40 metri situate a nord, sud, ovest, est e al centro della pancia della montagna, e le loro espressioni erano felici, arrabbiate, compassionevoli e in posizione da combattimento. Erano maestose.


Erano state improvvisazioni dei muratori, non l'avevano fatto per compiacere il re.


A parte questi cambiamenti, un'altra iniziativa significativa era stata creare zone verdi.


Erano tutte piante di Chambord e, forse grazie alla qualità speciale e la temperatura del sotterraneo, nonostante nel mondo di fuori le foglie fossero già diventate gialle e cadenti, qui erano sempre verdi. Questo perché Fei si era lambiccato il cervello e aveva usato la sua misera conoscenza di biologia per progettare un sistema di circolazione indipendente simile ad una serra. La presenza delle piante aveva migliorato la qualità dell'aria dentro la caverna e permetteva alle piante di rimanere sempre verdi indipendentemente dai cambi stagionali... L'intero labirinto sotterraneo stava diventando lentamente un ecosistema a sé stante.


Naturalmente anche gli "ospiti" del mondo di Diablo avevano dato il loro contributo all'opera di costruzione e rinnovo del labirinto di pietra sotterraneo.


Il fiume sotterraneo era stato modificato da alcune semplici formazioni magiche di tipo acqua da Akara e ne deviò il corso in un canale creato apposta dai muratori. Grazie ad esse, il fiume non era più freddo, era diventato caldo e pieno di vitalità, annaffiando tutte le piante vicine. Akara e le ranger chiaramente erano state colte dall'ispirazione mentre costruivano ingegnosamente decine di fontane artificiali grandi e piccole, rendendo la caverna un luogo incantato. Si potevano vedere piante verdi e acqua ovunque, era una scena magica e bella.


Anche questo sistema aveva formato il suo ciclo. Nebbia bianca fluttuava sopra l'acqua e pesci dalla coda rossa nuotavano con fare rilassato avanti e indietro.


L'intera caverna sembrava un paradiso, rendendo molto difficile per qualcuno collegarlo al sotterraneo freddo e spaventoso che c'era prima.


Questo era il paradiso che Fei si era immaginato innumerevoli volte.


"Sua maestà, dia un nome a questo luogo per favore!"


"Sì sua maestà, il rinnovo della caverna è praticamente completo. È il momento di dare un nome a questo posto!"


I soldati, i muratori e i fabbri che erano occupati a lavorare si erano radunati tutti dopo aver visto arrivare il re. Molti di loro si erano già innamorati profondamente di questo posto magico. All'inizio nessuno pensava che avrebbero potuto creare un ambiente così splendido e ora mostravano tutti dei sorrisi orgogliosi, pieni di soddisfazione.


Fei rise: "Ahah, va bene. D'ora in avanti questo labirinto di pietra sotterraneo diventerà la nostra base segreta di allenamento. Questo posto è stato creato grazie al contributo di tutti, così chiamiamola..." Poi Fei aprì le mani ed evocò le spade viola e verde. Sotto gli occhi di tutti, camminò velocemente verso il macigno di fronte all'entrata della montagna e balzò all'improvviso. Le lame si trasformarono in due luci brillanti mentre danzavano sulla pietra, le scintille schizzarono ovunque mentre cadevano detriti. "Chiamiamola la città degli eroi!"


Città degli eroi!


Dopo che Fei atterrò, le pietre caddero e tre grosse parole apparirono di fronte alla folla.


Un'ondata di acclamazioni risuonò all'interno della montagna.


"Città degli eroi, ahah, ha un doppio significato. Primo, questa città di pietra magnifica è stata creata grazie agli sforzi e al sudore della gente di Chambord. Secondo, spero che tutti gli abitanti di Chambord che escano da questo regno segreto siano tutti eroi dallo spirito indomabile!"


Fei fece in tempo a finire il discorso che alcuni soldati e muratori avevano già iniziato ad entusiasmarsi. In questo continente dove la gerarchia era così importante, la gente comune era molto facile da soddisfare. Poter ricevere il titolo di "eroe" da un re era già un onore di cui si sarebbero potuti vantare per generazioni.


.....


La folla gradualmente si disperse e iniziò a finire gli ultimi ritocchi per la città degli eroi.


Il capo delle guardie, Peter-Cech, diresse i cavalieri sacri sotto il suo comando per continuare a supervisionare e a sorvegliare l'opera. Il guardiano Oleg era stato convocato con poco preavviso e stava appresso a Fei. Arrivarono in una camera di pietra riservata apposta per il re. Fei la guardò con attenzione e annuì soddisfatto. La maggior parte del mobilio era fatto di pietra e c'era un piccolo laghetto con una fontana a sirenetta al centro della stanza, nell'acqua nuotava anche un gruppo di pesci dalla coda dorata. I fiori e l'erba verde, le decorazioni semplici erano lo stile che preferiva Fei.


Fei raccolse un po' di cibo per pesci e si mise accanto alla fontana, stuzzicando i pesci mentre chiedeva: "Dimmi, l'interrogatorio sta procedendo bene?"


"Molto bene, queste persone non meritano il loro titolo da nobile, sono tutti timidi come ratti. Drogba e Pierce hanno legato un po' di guardie a delle rocce e li hanno fatti annegare nel fiume Zuli, e così li hanno terrorizzati subito.
I re dei nove regni non hanno osato resistere minimamente e hanno tutti firmato subito il nuovo contratto. Secondo gli ordini di sua maestà, abbiamo già liberato le loro guardie personali più fidate per tornare subito nei loro rispettivi paesi per preparare il compenso..."
Disse con orgoglio Oleg mentre le sue sopracciglia danzavano. "Abbiamo interrogato separatamente i re e, da ciò che hanno detto, hanno osato attaccarci non solo perché non volevano pagare il compenso per i loro principi, ma sopratutto perché sono stati convinti da una persona misteriosa."


"Oh? Una persona misteriosa?" Fei sbriciolò il resto del cibo per pesci nelle sue mani, lo lanciò nel laghetto, poi si batté le mani e disse: "Che tipo di persona misteriosa?"


"Quegli stupidi re non sanno quale sia la sua identità e hanno solo qualche informazione. Dovrebbe essere un potente mago della capitale San Petersburg, è solo che non ha seguito l'esercito qui stavolta.
Ma aveva un seguace, il mago dell'elemento vento che ha iniziato l'attacco sul ponte di pietra questo pomeriggio. Ha seguito l'esercito in città ed è stato catturato da noi. Ma è un nobilotto di una grande famiglia nell'impero ed è arrogante per via della sua identità. Senza un ordine da parte di sua maestà, non abbiamo osato punirlo, così..." Disse il guardiano Oleg con un'espressione preoccupata.
Un'identità del genere era molto più sensibile di quella dei nove re, la questione avrebbe coinvolto anche potenti famiglie della capitale, così Oleg non aveva osato agire imprudentemente e aveva chiesto a Fei di fare questa decisione.


"Sono davvero un gruppo di idioti, non sanno nemmeno chi era quella persona e dopo essere stati istigati hanno deciso di attaccare Chambord? Devono avere i vermi nel cervello, come sono diventati dei sovrani?"
Fei scosse la testa e poi disse con fare serio:" Non preoccuparti da che famiglia di che impero di me**a provenga, scopri l'identità di quell'uomo misterioso ad ogni costo! Lo sai, nessun nemico può uscire a testa alta dalla lista nera di Chambord. Dato che hanno osato attaccarci, allora rimpiangere di essere vivi.
Mi ricordo che venivi chiamato 'Tocco della Morte' dalla gente di Chambord un tempo, le loro espressioni sarebbero cambiate quando sentivano il tuo nome. Ora è il momento che dimostri cosa significa fare piangere perfino le pietre! Ricorda, i nemici non si meritano mai pietà e c'è la lista nera ha un solo scopo, trarre le informazioni che voglio!"


La reazione di Fei fece sussultare un po' Oleg, che poi rispose dopo aver raddrizzato la schiena: "Sì sua maestà!"


"Tieni, occupati di questi compiti quando riesci." Disse Fei, poi una pergamena tagliata in un quadrato perfetto volò verso il guardiano. Oleg ne fu sorpreso e Fei continuò: "È una lista di ciò che dovrai fare entro il prossimo mese." Fei non spiegò altro. In effetti, a parte Oleg, anche i capi principali di Chambord; Bast, Brook e altre figure importanti avevano ricevuto delle pergamene simili.


Il guardiano esitò per un secondo e poi capì subito cosa intendeva Fei e disse scioccato: "Sua maestà... partirà da Chambord per un po' di tempo?"


Fei annuì.


Non disse altro. Rimase di fronte alla fontana, il suo sguardo fissava oltre il guardiano rivolto verso la regione più profonda della montagna. Laggiù c'era un'enorme porta di ferro nera come la pece alta oltre venti metri, sembrava che celasse un mostro gigantesco dalle fauci spalancate. Nessuno sapeva cosa ci fosse dietro quel portale di ferro. Negli ultimi due secoli, molti re di Chambord avevano provato ad esplorare quella regione ma, a parte gravi perdite, nessuno di loro era riuscito a scoprire minimamente quali segreti celasse.


"Sua maestà, ora..." Oleg seguì lo sguardo di Fei e capì il suo piano. Era scioccato e disse: "Sua maestà, quel luogo è troppo pericoloso... troppo pericoloso!"





