---
weight: 153
title: Capitolo 153 – La grande Riforma prima della Partenza
pubDate: 2025-03-20T11:45:39.969Z
tags:
    - htk
---


Capitolo regolare,
0 capitoli in coda, 0/5
-Schadenfreude


Fei scosse la testa e guardò Oleg con meno severità. Dato che il grassone poteva comportarsi in questo modo, doveva avere una coscienza. Fei si rese conto di aver fatto la scelta giusta perdonandolo.


"Rilassati, so cosa sto facendo."


Ciò che il guardiano Oleg aveva detto era giusto. Lo spazio dietro questa porta di ferro nero era molto pericoloso. Molti avventurieri che erano entrati per ordine dei re precedenti non ne erano più usciti. Tuttavia Fei aveva dei motivi per esplorare e vedere cosa c'era dietro questo ingresso.
Da molte prospettive, c'erano molti segreti riguardo a Chambord. Anche se poteva sembrare misterioso, il regno praticamente era seduto su un vulcano che poteva eruttare da un momento all'altro. Perciò Fei doveva ridurre il raggio d'azione dei danni che avrebbe potuto fare fino ad un livello accettabile.


Naturalmente Fei non avrebbe rischiato imprudentemente la vita.


Dopo aver superato il Campo delle Ranger, Atto 1 del Mondo di Diablo, le ricompense che aveva ricevuto lo avevano riempito di sicurezza. Prima di passare oltre questa porta di ferro nera, doveva organizzare e pianificare alcune questioni. Aveva la sensazione che la sua esplorazione sarebbe durata a lungo. Perciò doveva assicurarsi che tutto a Chambord funzionasse regolarmente dopo la sua partenza.


Fei iniziò i suoi preparativi.


Nel frattempo il guardiano Oleg preparò una marea di corde, catene di ferro e tinture. Era stato anche preparato cibo e acqua in segreto. Eccetto questo grassone, nessun altro sapeva dei piani di Fei.


Allo stesso tempo, aggiunse degli ultimi dettagli nella pianificazione della Città degli Eroi.


L'università di Chambord, di livello superiore rispetto all'accademia civile e militare di Chambord era stata fondata silenziosamente nella Città degli Eroi. In confronto all'accademia dove persone come Brook insegnano semplici tecniche di combattimento e corsi di meditazione elementari per maghi, i corsi all'università erano molto più specifici e avanzati.
La sacerdotessa Akara insegnava come creare pozioni e pergamene, il capo militare Brook istruiva sulle frecce magiche e sul tiro con l'arco, Charsi le tecniche di forgia e l'osceno vecchio Cain i fondamentali della magia e la meditazione magica. Warriv, il capo delle carovane ignorato da tutti insegnava alcune marce, informazioni su spedizioni e come sopravvivere nelle aree fuori dalla città.
Anche il paffuto Gheed, l'NPC che si nascondeva nelle profondità del campo e che amava fare scommesse e ingannare gli altri era stato evocato nel mondo reale da Fei usando il suo titolo di capo supremo. Gheed poteva istruire sull'arte dell'inganno, sulla diplomazia e psicologia...


A parte questo, Fei assunse il ruolo di principale e aveva aperto dei corsi specifici: assassinio, combattimento ravvicinato, addestramento delle bestie, magia del ghiaccio, del fuoco e del veleno, magia curativa, tiro con l'arco, lancio delle armi e creazione di trappole magiche.


L'università era stata fondata nella Città degli Eroi. Le classi erano state create già quando Fei aveva deciso di ristrutturare la caverna sotterranea. A parte i maestri, ogni materia e programma avevano il loro spazio e classi aperte. Tutte le infrastrutture elementari erano state costruite. Fei aveva progettato tutto seguendo il modello della sua università di livello inferiore della sua vita precedente.


Naturalmente c'erano anche delle aree di riposo.


Fei era di buon umore, così aveva creato tre piscine, un bar di medie dimensioni, un campo da calcio e due da pallacanestro.
Poi aveva chiesto alla sua intelligente e ingegnosa fidanzata Angela e ad Emma di progettare la parte esterna dei campi. L'interno delle palle era fatto dalle tenaci vesciche delle bestie demoniache.
Dopo aver averle gonfiate, non erano diverse dai palloni di massima qualità prodotti dalle macchine. In seguito poté apprezzare il motivo per cui questi due sport erano così popolari durante la sua vita precedente. Dopo che Fei spiegò le regole e ne promosse la diffusione, il calcio e la pallacanestro si diffusero come una malattia a Chambord. La loro popolarità superò le aspettative di Fei.
Dopo che furono costruiti altri campi, molti cittadini di Chambord che un tempo facevano solo passeggiate dopo cena invece iniziarono a dedicarsi a questi sport. Poi la squadra di pallacanestro composta dai ventidue uomini forzuti, inclusi Drogba e Pierce, divenne invincibile in città... le attività ricreative avevano coinvolto ogni cittadino.


Naturalmente l'esistenza della caverna sotterranea doveva essere tenuta temporaneamente segreta ai cittadini.


Secondo il progetto di Fei, la gente che avrebbe frequentato l'università sarebbe stata scelta tra gli studenti che si erano diplomati all'accademia civile e militare di Chambord e tra i soldati esperti e leali. Altri criteri come il talento, l'età o le origini, che tradizionalmente erano molto importanti ad Azeroth, non erano molto importanti per Fei. Dato che Chambord aveva disperatamente bisogno di capi leali, Fei aveva allargato i requisiti per accedere all'università e aveva dato occasioni a più persone!


Tuttavia questi studenti avrebbero avuto accesso solo alle aree prima delle ultime dieci porte di ferro. C'erano un totale di venti ingressi prima dell'area centrale della caverna sotterranea, e la maggior parte delle classi e delle aree di allenamento erano prima dell'undicesima porta di ferro.
Solo gli studenti che avevano superato molte prove avrebbero ottenuto l'approvazione del re e avrebbero potuto vedere cosa c'era dietro l'undicesimo ingresso.


A parte lo sviluppo di capi e talenti, Fei prestò molta attenzione alle infrastrutture militari.


Ispirato da ciò che aveva letto nei libri e visto in tv nella sua vita precedenti, fece costruire nei campi di allenamento militare. Creò anche aree di addestramento davvero pericolose.


In un buco profondo circa dieci iarde, aveva posto un piccolo "ascensore di ferro" fissato ad una parete. Chiunque non fosse un guerriero o un mago a tre stelle sarebbe potuto salire e scendere da questo buco solo usando l'ascensore. Qui Fei aveva evocato un po' di mostri; quindici Guerrieri Caduti e uno Sciamano Caduto ad essere esatti.


"Ognuna di queste creature ha la forza di un guerriero ad una stella. Il mostro più grande con la strana bacchetta in mano è forte circa quanto un mago ad una stella. Questi mostri sono tutti molto crudeli e astuti.
L'unico punto debole che hanno è che sono molto timidi. Dobbiamo assicurarci che sia un ambiente sicuro dove combattere e fare esperienza per i nostri guerrieri. Finché non verrà ucciso, lo Sciamano Caduto potrà resuscitare i mostri morti con la sua magia. In quel modo non dovrete preoccuparvi di trovare dei rimpiazzi per i mostri che sono stati uccisi."
Fei aveva convocato i capi principali come il guardiano Oleg, il Cavaliere dello Zodiaco del Toro Drogba, quello del capricorno Pierce e Cech. Dopo aver spiegato la funzione di questo colosseo, li aveva portati giù e li aveva fatti sperimentare le capacità di combattimento dei Guerrieri Caduti.
Dato che Fei era capace di uccidere all'istante queste creature, nessuno di loro era davvero in pericolo. Fei lasciò che Cech, il più forte tra tutti i capi, si occupasse di questo luogo dopo che tutti capirono le capacità di questi mostri.


Fei aveva usato la miracolosa abilità Evoca per portare qui questi mostri. Quando tutti e sette i personaggi avevano superato lo stadio del Campo delle Ranger, l'abilità era stata potenziata. Ora Fei poteva usare un po' della sua esperienza nel gioco per evocare ogni tipo di mostro o demone da ogni mappa nel Campo delle Ranger. Tuttavia, visto che non poteva controllare nessuno dei mostri che evocava, aveva pensato che sarebbe stato un ottimo modo per allenare gli studenti privi di esperienza.


Dopo aver completato tutto, Chambord iniziò ad operare regolarmente senza ordini diretti del re.


Fei passò un po' di tempo con la sua fidanzata Angela. Le diede il compito di aggiustare il dosaggio della pozione Hulk per i cavalli da guerra e le Bestie Ruggenti del Fuoco alla sua fidanzata, che aveva un'affinità sconvolgente con gli animali. Poi decise di annunciare che per un mese sarebbe andato in isolamento per allenare una potente tecnica.


In realtà Fei si recò in segreto nella parte più profonda della caverna sotterranea con Oleg e gli oggetti che il guardiano aveva preparato. Dopo aver aperto il portale rimasto chiuso per quasi cento anni, Fei disse con serietà ad Oleg un'ultima volta prima di entrare nel corridoio stretto e oscuro: "Dopo che entrerò, dovrai chiudere immediatamente. Non lasciare che si avvicini nessuno. Dopo un mese, se busserò a questa porta di ferro dall'altra parte, ordina immediatamente ai soldati di aprire. Capito?"


"Come desidera sua maestà!" Il grassone sapeva che non poteva fargli cambiare idea, poteva solo eseguire i suoi ordini.


Fei si girò ed entrò nel corridoio.


Poi il guardiano Oleg usò la sua energia da guerriero e chiuse lentamente la porta di ferro, cancellando tutte le tracce. Nessuno si sarebbe accorto che qualcuno aveva aperto l'ingresso chiuso per circa cento anni.


Chambord iniziò a svilupparsi con un ritmo folle dopo che Fei se ne andò.


Naturalmente Fei aveva escogitato un piano B prima di entrare nel corridoio. Il capo militare, Charsi, Akara e tutte le ranger che avevano la forza di guerrieri a cinque stelle stavano proteggendo Chambord, e il capo dei ministri Bast e il generale Brook erano al comando. Anche senza Fei, Chambord non avrebbe lasciato che i nemici si avvicinassero al castello.



