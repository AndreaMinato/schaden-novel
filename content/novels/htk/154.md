---
weight: 1540
title: Capitolo 154 – Super Orso Mannaro
pubDate: 2024-05-29T00:58:20.914Z
tags:
    - htk
---


Capitolo regolare,
0 capitoli in coda, 0/5
-Schadenfreude


Il corridoio era lungo e buio. Dopo che la porta di ferro dietro di lui si chiuse, non c'erano più fonti di luce.


Fei emise un lieve grido e avvennero dei cambiamenti mistici. Un elmo testa di luco, un bastone corto, una cintura rossa, stivali di ferro, uno piccolo scudo d'ossa e un paio di guanti di pelo gialli... Passò quasi all'istante alla modalità Druido ed evocò tutti gli oggetti e l'equipaggiamento del suo personaggio di livello 21.
Quando un'enorme ondata di potere elementale apparve nel suo corpo, Fei ondeggiò il suo bastone corto. Tre nuvole di energia bianca volarono dal bastone e si trasformarono in tre lupi bianchi alti una iarda e lunghi due. Le creature circondarono Fei e sfregarono le teste contro di lui con fare affettuoso.


L'abilità d'evocazione del Druido: "Evoca spirito del lupo".


Al contrario dei mostri che provenivano dalle mappe nel Campo delle Ranger nel mondo di Diablo, Fei poteva controllare i lupi evocati con questa abilità. Sembravano veri lupi e avevano una loro intelligenza. Erano per natura estremamente intimi con il loro creatore ed erano degli aiutanti speciali dei druidi.


C'era un motivo per cui Fei aveva scelto la classe di druido.


Dato che i lupi che aveva evocato potevano allontanarsi da lui, potevano aiutarlo ad esaminare il corridoio. Anche se ci fossero stati dei pericoli, lo avrebbe saputo prima del tempo e avrebbe potuto reagire appropriatamente. Così non sarebbe stato colto di sorpresa e non avrebbe perso il controllo della situazione.


I tre grossi lupi ricevettero i loro ordini. Uno camminava a circa dieci iarde di distanza davanti a Fei, uno a cinque-sei iarde dietro di lui e l'ultimo lupo era rimasto al suo fianco. Un uomo e tre lupi si inoltrarono lentamente, ma con costanza nelle profondità del corridoio oscuro che sembrava interminabile.


Fei era in piena allerta. Poteva vedere attraverso gli occhi dei lupi usando la connessione speciale tra il druido e i suoi animali. Fei poteva vedere chiaramente l'ambiente attorno nel raggio di dieci iarde; non sarebbe esagerato dire che potesse vedere e sentire tutto.


Dopo circa dieci minuti di camminata, Fei vide un'oscurità che avrebbe descritto con la parola "spessa".


Se non fosse stato per le luci dei suoi oggetti magici e dalle sue armature, insieme alla visione notturna dei lupi, sarebbe stato proprio cieco. Nonostante questo però camminò comunque molto lentamente. Dato che non c'erano chiari identificatori, Fei stimò di aver camminato solo per circa tre chilometri. Il corridoio non era molto dritto; negli ultimi dieci minuti aveva già fatto quattro svolte e la ripidità del passaggio era cambiata sei volte.


Era molto fortunato che non ci fossero biforcazioni. Quando Fei si fermò ed esaminò le pareti, si rese conto che non erano troppo diverse dalle mura della città degli Eroi prima della sua ristrutturazione. Erano semplici e rozze, prive di simboli o disegni. Se Fei non avesse visto i segni di costruzione lasciati sulle pareti, avrebbe pensato che questo passaggio sotterraneo si fosse formato naturalmente.


Ma l'aspetto più strano era che non importava quanto si inoltrasse nelle profondità del corridoio, l'aria era ancora fresca come quando era entrato; non c'era l'atmosfera pesante e avvilente che i tunnel e gli spazi sotterranei avrebbero avuto normalmente. Fei vide perfino un po' di polvere sulle pareti; questo significava che l'aria viaggiava e si muoveva frequentemente in questo corridoio.


All'improvviso...


"Wooooo!"


Il lupo bianco di fronte ululò e Fei capì subito cosa stava vedendo; era un bastone nero lungo circa cinquanta centimetri. Interessato, accorse velocemente e sfregò la testa del lupo per lodarlo. Poi si chinò ed esaminò il bastone.


Capì subito cosa fosse, era solo una torcia fatta di ferro nero. Il suo carburante si era esaurito e per questo motivo era stata abbandonata dal suo proprietario. Fei intuì che doveva essere appartenuta ad un guerriero mandato qui dai re precedenti per esplorare questo corridoio. A giudicare dalle note dettagliate nella libreria reale, gli ultimi sovrani di Chambord avevano mandato più di cento persone qui ad esplorare, ma erano tutte scomparse nel passaggio. Queste persone sicuramente avevano usato torce del genere per illuminare la via.


Come aveva previsto, dopo più di mezz'ora di cammino, Fei vide gradualmente più equipaggiamento e oggetti lasciati dalle squadre di esplorazione.


C'erano torce, corde, uncini di ferro, vestiti e anche dei marchi di bruciature. Questi oggetti erano davvero vecchi, la maggior parte del ferro era arrugginito e le corde e gli abiti erano tutti marci. Quando Fei toccò un uncino appeso in una fessura nel muro, si frantumò e si ridusse in una pila di ruggine.


A giudicare dai ritrovamenti, le squadre di esplorazione precedenti dovevano essere arrivate tutte sane e salve fino a questo punto, ma per il resto non fornivano altri indizi. Fei a volte si sarebbe fermato a fare una breve pausa; dopo aver mangiato un po' di cibo e acqua che aveva estratto dal suo inventario, avrebbe continuato il suo viaggio.


Gradualmente Fei sentì uno strano cambiamento.


Non era sicuro di quando fosse iniziato, ma del vento cominciò a passare per il corridoio. Era una lieve brezza, come se qualcuno stesse soffiando contro di lui; era quasi trascurabile, ma Fei lo sentì chiaramente visto che era un esperto. Mentre si inoltrava sempre più nel corridoio, il vento iniziò ad aumentare sempre più d'intensità. Dopo un'ora di cammino, era diventato così forte da spostare l'orlo della sua camicia sotto l'armatura e da scuotere il suo lungo mantello nero.


Fei si ricordò all'improvviso di quello che gli aveva detto il guardiano Oleg.


"Secondo i libri di storia, periodicamente risuona uno strano ruggito e poi appare una terrificante forza risucchiante che trascina le persone nel corridoio. Per questo i re di allora non hanno potuto fare altro che ordinare ai fabbri di forgiare queste due enormi Porte di Ferro per bloccare il passaggio!"


"Vento? Forza risucchiante?"


Dovrebbe essere questo.


Dopo averci pensato, Fei divenne ancora più consapevole dell'ambiente attorno. Quanto doveva essere potente la forza risucchiante per trascinare le persone dall'ingresso in questo corridoio. Fei si spaventò un po' solo a pensarci. Rallentò il passo ed alzò la guardia. Non voleva che il vento che stava diventando sempre più forte gli facesse perdere l'equilibrio.


Dopo altri trenta minuti, il vento nel corridoio superò i limiti dei tre lupi bianchi che avevano la forza di un guerriero ad una stella. Dopo una serie di ululati, furono trascinati via e risucchiati nell'oscurità del corridoio.


Anche Fei stava barcollando, il potere del vento a questo punto poteva spostare mille libbre di pietra.


"Roaar!!!"


Fei ruggì ed energia elementale marrone del fuoco brillò nel suo corpo.


Il suo corpo iniziò a cambiare. Se qualcuno lo avesse visto, si sarebbe spaventato così tanto che avrebbe iniziato a gridare. Aghi di ferro simili a peli neri iniziarono a crescere sul volto, sul collo, su tutta la pelle esposta di Fei. Il suo corpo iniziò a gonfiarsi come un palloncino; presto la sua altezza e la sua robustezza raddoppiarono rispetto a prima. Zanne affilate spuntarono dalla sua bocca e degli artigli affilati iniziarono a crescere dalle sue mani e dai suoi piedi.


Questa trasformazione avvenne quasi in un istante.


Quando queste fiamme elementali scomparirono, Fei si era trasformato in un terrificante orso feroce.


L'abilità naturale del Druido; Orso Mannaro, permetteva a questo personaggio di trasformarsi in un enorme orso. Fei aveva potenziato questa abilità fino al livello 4. Dopo aver cambiato forma, la sua forza, la sua vitalità, i suoi punti salute e la sua difesa erano raddoppiati, ma aveva mantenuto la sua intelligenza e qualche caratteristiche umane minori. Il punto debole dovuto alla perdita di coscienza e controllo dopo la trasformazione era sparito.


"Roar!"


Fei ruggì con rabbia e l'intero corridoio sembrò tremare. Batté le zampe e il terreno duro come la roccia fu segnato dai suoi artigli. Mosse le braccia e infilzò la parete con i suoi artigli; il vento forte non lo influenzava più e continuò ad avanzare lentamente, ma con costanza.


La trasformazione dell'Orso Mannaro di livello 4 poteva durare per circa trenta minuti. Quando l'abilità fu sul punto di disattivarsi, trovò come rifugio un rientro nel corridoio. La corrente qui era più debole, così tornare nella sua forma umana e riposarsi un po'.


Era un bene che le abilità del mondo di Diablo potevano essere usate consecutivamente senza nessun limite. Finché avesse avuto abbastanza mana, avrebbe potuto attivarle. Fei usò l'abilità molte volte e avanzò lentamente. Dopo circa quattro-cinque ore, i venti finalmente si indebolirono. E dopo un'altra ora scomparirono misteriosamente.


Il corridoio tornò alla sua calma precedente, come se non fosse accaduto nulla.


Fei tornò nella sua forma umana e rievocò i tre lupi bianchi per esplorare più velocemente il passaggio.


Il tempo passò lentamente e Fei ebbe la sensazione di aver perso ogni senso dell'orientamento. Non era sicuro dove lo avrebbe portato questo corridoio. Sentiva di aver già trascorso un giorno nel corridoio; dopo tutte queste svolte a sinistra e a destra, su e giù, non era apparso nulla; sembrava solo un enorme labirinto.


Alla fine, quando Fei decise di andare a riposarsi nel mondo di Diablo, il lupo bianco che stava camminando proprio di fronte emise un ruggito entusiasta e Fei vide immediatamente ciò che stava guardando. In uno spazio incredibilmente enorme c'era una marea di ossa bianche impilate come una piramide al centro della stanza.





