---
weight: 1550
title: Capitolo 155 - Terrore! La Montagna di Ossa
pubDate: 2024-05-29T01:58:20.914Z
tags:
    - htk
---


Capitolo regolare,
0 capitoli in coda, 0/5
-Schadenfreude


Fei si spostò velocemente e presto arrivò alla fine del corridoio, e la sua visuale si ampliò immediatamente.


Un'enorme dimensione apparì di fronte a Fei e ad una prima occhiata gli sembrò di essere uscito dal labirinto. Era una dimensione molto più grande rispetto alla città degli Eroi.
Non vide dei confini, solo un regno nero come la pece. C'era solo una debole luce che proveniva da chissà dove. A mille metri di distanza da lui vide una torre simile ad una piramide bianca che arrivava a cinquecento-seicento metri. La base della piramide era ampia oltre mille metri e si assottigliava gradualmente verso la punta, che era appena non più di un metro.
Il suo colore era inquietante e brillava lievemente come una fiamma color orchidea. Questa zona emanava un'atmosfera inquietante e orribile.


Whew!


Un flusso di fiamme elementali caotiche brillarono e sfrecciarono dal bastone corto nelle mani di Fei.


Un secondo dopo risuonò un battito d'ali e un enorme corvo nero come la pece dall'apertura alare di oltre un metro apparì all'improvviso sopra la testa di Fei. Volò in cerchio un paio di volte attorno a lui, atterrò sulle sue spalle e poi cinguettò un po' di volte alle sue orecchie, come un bambino che giocava con i suoi genitori.
Fei sorrise e giocò un po' con il corvo, poi disse un po' di parole in una lingua misteriosa. Il corvo pigolò allegramente e poi iniziò a volare sempre più in alto. Presto scomparì nell'oscurità di sopra.


Anche i tre grossi lupi bianchi ricevettero degli ordini e balzarono velocemente nella dimensione distante e iniziarono ad esplorare.


Poi Fei iniziò ad esaminare con attenzione l'ambiente circostante.


Questa dimensione non era completamente buia; la struttura a forma di piramide in lontananza emanava una debole luce fluorescente e sotto i suoi piedi c'erano delle sottili fenditure. Ognuna era lunga quanto un pugno, facendo sembrare il terreno una ragnatela. I solchi erano molto profondi e sotto brillavano delle deboli fiamme rosse che davano un po' di luce a questa dimensione ampia e misteriosa.


Grazie a queste deboli fonti di luce, Fei continuò a guardarsi attorno.


Molto presto si rese conto che era un ambiente molto diverso dal corridoio semplice di prima. In questa dimensione c'erano tracce di costruzioni, enormi pilastri di pietra dal diametro di dieci metri dritti che partivano dal terreno. Erano solcati da linee semplici, segno che ovviamente erano artificiali.
C'erano anche molti stili di colonne; le basi di alcune di esse erano a forma di rombo, altre di cilindro o di quadrato. Ognuno di essi era alto almeno 20-30 metri. Un pilastro completo avrebbe pesato almeno diverse decine di migliaia di libbre ed erano distribuiti in modo sparso nella dimensione.
Osservandoli con attenzione, si poteva vedere che erano disposti in modo molto strano, circondavano la terrificante piramide bianca al centro.


Fei controllò con attenzione questi magnifici pilastri e presto notò una stranezza; tutti i pilastri caduti erano stati ribaltati da un enorme impatto. Alcune delle loro sezioni si erano rotte per la caduta. Erano coperti di graffi causati da delle spade e, in molti casi, da ciò che sembravano artigliate. Fei trovò anche un po' di segni di pugni su diversi pilastri.


La pietra delle colonne era molto resistente, Fei non aveva mai visto un materiale del genere. Assunse la forma di un enorme orso, concentrò tutta la sua forza e lanciò un colpo di palmo su uno dei pilastri.
Il druido di livello 21 era già forte quanto un esperto al picco delle tre stelle e la sua forza raddoppiò perfino dopo essersi trasformato, raggiungendo l'equivalente di un maestro agli inizi del quinto livello.
Una potenza del genere era già incredibile, ma ciò che lo sorprese fu che il colpo di palmo non lasciò nemmeno una lieve ammaccatura sul pilastro di pietra.


"Cosa..."


Fei sussultò. Questa scoperta gli diede un grosso shock. Sembrava che bisognasse essere almeno un membro d'élite a sei o sette stelle per lasciare un segno sul pilastro. Chi poteva aver lasciato questi marchi? Ovviamente gli innumerevoli segni di armi e pugni nella colonna non erano stati lasciati da una sola persona. Questo significava che innumerevoli esperti a sei o sette stelle avevano combattuto qui... che genere di posto poteva essere?


Pieno di dubbi, Fei continuò ad esaminare l'ambiente attorno e più lo faceva, più si spaventava.


Questo perché nei pilastri più lontani continuò a trovare altre tracce di battaglie e alcune delle colonne erano state tagliate a metà da qualcuno ed erano cadute a terra... Che tipo di maestro poteva lasciare dei danni del genere? Membri d'élite lunari? Lord di classe solare?


La complessità di questo ambiente superò le aspettative di Fei.


"Kraa, kraa, kraa..."


In quel momento sentì il corvo gracchiare.


Fei si concentrò sula visuale del corvo.


All'istante vide un campo di montagne di rocce frastagliate che coprivano l'intera area sopra la sua testa. Fei ordinò al corvo di volare in ogni direzione per un po' di migliaia di metri, ma continuò a vedere sconfinate quantità di pietre, sembrava che ci fosse un'enorme cupola di pietra invertita.
Fei non si era sbagliato; era ancora da qualche parte sottoterra o era lo spazio interno di un'enorme montagna.


Sorprendentemente le profondità del corridoio contenevano un mondo del genere.


Fei osservò di nuovo l'ambiente circostante sopra di lui e poi fissò la magnifica torre bianca al centro di questo mondo. Forse avrebbe trovato più indizi lì.


Tuttavia, quando si avvicinò, si rese conto gradualmente che qualcosa non tornava.


La fiamma color orchidea nella piramide bianca non emanava il minimo calore, sembrava... fuoco fatuo?! Fei ne fu sorpreso avanzò velocemente verso l'enorme piramide, esaminandola meglio grazie all'illuminazione del fuoco. Rimase subito scioccato; come poteva essere un'enorme torre bianca?
Era una pila di scheletri. Questa struttura alta settecento-ottocento metri era una montagna di ossa formata da innumerevoli scheletri.


Fei rabbrividì. Gli si rizzarono i capelli, aveva la sensazione che una mano gelida e invisibile stesse toccando la sua schiena. Fei ripensò a tutti i film dell'orrore riguardo agli zombie. Di quanti scheletri aveva avuto bisogno questa enorme montagna? Probabilmente non sarebbero bastate nemmeno decine di migliaia di persone...


Dopo essersi calmato un po', Fei continuò a guardarla.


Ma più la osservava, più ne rimaneva terrorizzato. Fei aveva scoperto che questa montagna era insolitamente dura e non poteva distruggerla, come se fosse acciaio bianco raffinato. Inoltre la pila di ossa era stata disposta in modo preciso, come se qualcuno avesse impilato con cautela gli strati di ossa e li avesse inseriti nella montagna. Era una struttura piena di armonia architetturale e artistica. Sulle ossa non c'era nemmeno un granello di polvere, pareva come nuova; non era assolutamente una formazione naturale. Sembrava essere stata costruita artificialmente.


"Che questa montagna di ossa sia stata costruita da poco? Non significa che vivono altre creature qui?" Dopo aver raggiunto questa conclusione, la schiena di Fei iniziò a ricoprirsi di sudore. Si mosse velocemente attorno alla montagna di ossa, ma non trovò nessuna scala che potesse portarlo in cima, né trovò fessure o passaggi. Strinse i denti, tornò a concentrarsi sul punto di vista del corvo e gli ordinò di volare in cerchio attorno alla montagna molte volte. Tuttavia non scoprì nulla.


"Ci vorrebbero decine di migliaia di anni di lavoro per poter costruire una montagna come questa, ed è impossibile non lasciare tracce. È davvero strano..." Dopo aver impiegato un'altra ora, Fei scalò personalmente la montagna per dare un'occhiata, ma non scoprì comunque l'esistenza di altri organismi viventi.


Ma nel frattempo fece anche un'altra scoperta.


Questa montagna di ossa non era composta interamente da scheletri umani. Mentre la scalava, notò delle ossa complete larghe più di 30-40 metri. Era ovvio che un tempo fossero appartenute a qualche enorme creatura. Nonostante non ci fosse un cadavere completo qui, a parte queste ossa enormi, Fei trovò molti scheletri che chiaramente non erano umani. Alcuni erano estremamente sottili, altri troppo tozzi. Tuttavia questi resti avevano la stessa caratteristica in comune, erano molto robusti e Fei non trovò nemmeno un pezzo da poter rompere con la sua attuale forza.


Ci poteva essere una sola spiegazione per questo fenomeno.


I proprietari di questi scheletri dovevano essere membri d'élite oltre il livello stellare, perché solo esperti così potenti avrebbero potuto coltivare le loro ossa al punto da renderle dure più dell'acciaio. Inoltre anche dopo che la loro carne era marcita, i loro scheletri erano stati preservati per migliaia di anni, al contrario di quelli delle persone ordinarie che dopo solo un po' di decadi sarebbero diventati fragili.


Questa congettura spinse Fei a riconsiderare la sua valutazione.


In altre parole, le ossa bianche impilate in questa montagna appartenevano a grandi esperti molto più potenti di lui. Ma la domanda era, dove si potevano trovare così tanti potenti membri d'élite? Poter creare una montagna di queste dimensioni richiedeva almeno decine di migliaia di cadaveri... che decine di migliaia di maestri fossero morti qui? Com'era possibile? Esperti di questo livello erano rarissimi nell'impero Zenit.


Questa era semplicemente una tomba per super membri d'élite!


Fei estrasse un osso a forma di machete lungo due metri, lo ondeggiò con noncuranza un paio di volte, facendolo sibilare nell'aria. Poi Fei fece un salto e menò un fendente contro un pilastro di pietra in lontananza.
Inaspettatamente creò una scintilla, simile a quando due pezzi di metallo si scontravano. Toccò l'osso e mormorò: "È incredibile. Questo osso può essere usato per creare delle armi. Se solo tutti i soldati a Chambord potessero avere delle ossa del genere, sarebbe come brandire delle armi di livello divino!"


Fei si rese conto del valore astronomico di questi resti!





