---
weight: 1671
title: Capitolo 167 – Un Urlo (prima parte)
pubDate: 2024-05-29T13:58:20.919Z
tags:
    - htk
---


Capitolo regolare di mercoledì,
0 capitoli in coda, 0/5
-Schadenfreude


Il re di Blackstone impallidì vedendo i capelli dorati che si disperdevano al vento. Era un'umiliazione simile ad uno schiaffo in pubblico. Sentì una rabbia bruciante crescere in lui, ma la sensazione di gelo al collo gli ricordò di controllarsi.


Era chiaro che la forza del re di Chambord superasse di gran lunga la descrizione nel suo rapporto. Sarebbe stato assolutamente capace di decapitarlo in un istante... era troppo terrificante!


Il sovrano di Blackstone si girò con riluttanza e osservò il cavaliere dall'armatura argentata al suo fianco, vide il suo sguardo emettere uno strano bagliore mentre scuoteva la testa in modo quasi impercettibile.


Il re di Blackstone sospirò. Aveva capito all'istante cosa voleva comunicare, era chiaro che il sovrano di Chambord avesse una forza di gran lunga superiore al previsto. Sembrava che il loro piano non sarebbe mai andato a buon fine... Non importava quanto fosse riluttante, non poteva fare nulla.
Nel continente di Azeroth dove vigeva la legge della giungla, la forza deterrente di un combattente d'élite era molto più grande di quella di un esercito. Il sovrano di Blackstone aveva un talento mediocre e aveva raggiunto le due stelle all'età di cinquant'anni.
Tuttavia il motivo per cui era riuscito a diventare un re concentrato sul punto di vista militare, a parte la sua stirpe reale, era la sua pazienza e le sue tattiche, così naturalmente sapeva che strategia era meglio utilizzare in una situazione del genere.


"Uno... due..."


Fei ignorò la reazione del nemico. Rimase seduto su Tornado Nero e contò. Ogni numero risuonò come un forte martello che batteva sui cuori del re di Blackstone e dei suoi cavalieri. La voce fredda di Fei fece accelerare i loro battiti cardiaci e le loro mani strinsero istintivamente le armi.


"Quattro... cinque... sei..."


Fei continuò a contare senza fretta.


Il vento freddo del tardo autunno soffiò per l'intero esercito. Non sapevano perché, ma i soldati sentirono che questo splendido mattino arancione emanasse un gelo senza precedenti.


"...Sette... otto..."


Erano semplici numeri, ma fecero ribollire il sangue di ogni soldato di Chambord. Ebbero la sensazione di avere fuoco nel petto. Il regno di Blackstone era sempre stato duro nei confronti dei cittadini di Chambord, usava ogni scusa per maltrattarli. Chi sapeva che un giorno il re avrebbe potuto intimidire con una spada duemila cavalieri, e costringere l'arrogante ed egoista re di Blackstone a diventare ossequioso e timoroso di esprimere la sua rabbia.
I soldati di Chambord sprofondarono nella rabbia e contarono insieme a Fei, come se stessero sfogando tutte le umiliazioni che avevano subìto.


Più di cento uomini muscolosi di Chambord gridarono con rabbia insieme. Questo impulso venne loro simultaneamente, le loro voci erano piene di intento assassino, scuotevano l'anima di tutti quanti.


Le sorti della battaglia si erano ribaltate all'istante.


Anche se le truppe di Chambord erano inferiori numericamente, erano in vantaggio in questa battaglia.


Il ruggito di meno di duecento soldati fu ancora più sconvolgente dei duemila cavalieri di Blackstone che battevano le lance contro gli scudi per segnalare ai cavalli di caricare.


Le lame erano puntate sul nemico!


E i nemici non osavano guardarli direttamente!


"Nove..."


Simultaneamente Fei sporse una mano. Apparì una luce viola che si trasformò in una lunga spada viola. Ogni soldato notò il suo gesto e tutti i soldati brandirono immediatamente le loro lame, facendo risuonare clangori metallici.


Questo suono fu la goccia che fece traboccare il vaso. Il re di Blackstone si spaventò e in quel momento sembrò ricordarsi della figura spettrale che stava per tornare a prenderlo. Il suo cavallo indietreggiò e nitrì, e il re alla fine esclamò: "Ritiratevi..."


Rumble!!!


Come una marea nera che si ritirava, i duemila cavalieri tornarono subito indietro e scomparirono nella fortezza di Blackstone lasciando una nuvola di fumo bianco e polvere.


"Puah!" Il cavaliere dello zodiaco del toro Drogba sputò a terra con sdegno.


"Sono scappati piuttosto velocemente..." Pierce del capricorno sembrò un po' deluso.


.....


Dieci minuti dopo, l'esercito di Chambord arrivò alle porte della fortezza.


Fei all'inizio pensava che il re avrebbe cercato di metterli in difficoltà. Si era anche preparato a fare bussare alla porta la principessa Tanasha. Ma sorprendentemente, le porte della fortezza si spalancarono, i difensori di Blackstone ovviamente avevano ricevuto ordine di non bloccare il loro esercito. Guidarono le truppe di Fei nella città.


'Che il re di Blackstone voglia intrappolarci e affrontarci... avvolgendoci come un raviolo dopo che entriamo in città?' Pensò con noncuranza Fei, privo di paura. Accarezzò Tornado Nero e fu il primo ad entrare nella fortezza.


Cech e Lampard che erano dietro a Fei ovviamente la pensavano allo stesso modo. Vennero trasmessi diversi ordini e la formazione della spedizione cambiò. La vettura di Angela e Natasha furono assegnati altri Poliziotti e la formazione divenne più dispersa lateralmente, ma più salda internamente. Tutti erano in piena allerta, ma non ci furono attacchi dall'inizio alla fine.


La fortezza di Blackstone era molto tranquilla e tutto stava procedendo ordinatamente.


Fei osservò con attenzione la fortezza militare della loro nemesi.





