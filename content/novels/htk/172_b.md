---
weight: 1722
title: Capitolo 172 – Dominazione (seconda parte)
pubDate: 2024-05-29T18:58:20.922Z
tags:
    - htk
---


Capitolo sponsorizzato, ringraziamo Federico!
3 capitoli in coda (3 Federico), 0/5
-Schadenfreude


Ma...


"Ahah, temevo che non ti saresti mostrato!"


Fei era pronto da tempo. Passò subito alla modalità da amazzone. Una fiamma rossa si accese nella sua mano appena stretta e, un secondo dopo, c'era un arco speciale con tre punte ricurve, simile ad un paio di ali d'aquila. Le piume accatastate ordinatamente e il corpo dell'arco era sottile e raffinato, coperto da motivi simili a scaglie cremisi. Fei lo teneva con la mano sinistra e mentre lo incoccava, una freccia magica di colore rosso piena di energia comparve.


Rumble


La potente tecnica dell'amazzone: Bombardare.


Molto presto...


Rumble


Risuonò una raffica di esplosioni da lontano e, non si sapeva quando le frecce avessero colpito, ma avevano causato diverse esplosioni dopo aver trafitto le mura di pietra. Decine di fluttuazioni di energia magica fuoriuscirono e furono accompagnate da una serie di grida miserabili...


Lampard e gli altri si resero conto di cos'era accaduto. Se non fosse stato per la reazione veloce di sua maestà il re, gli attacchi magici dei nemici sarebbero stati lanciati con successo.
Allora ci sarebbero state inevitabilmente delle perdite. Ancora una volta furono tutti scioccati dalle tecniche di tiro impareggiabili di Fei. Questa era la prima volta che lo vedevano usare un arco e, nonostante questo tipo di arma di solito fosse considerata debole da guerrieri d'élite nel mondo della coltivazione, poteva creare un attacco magico così potente nelle mani di sua maestà.
Poteva anche uccidere all'istante decine di maghi nascosti. Questo ispirò i poliziotti a calmarsi mentre vedevano la direzione del loro futuro.


"Ahhh, dannazione, Alexander... Non è impossibile coesistere per noi!!"


Il re di Blackstone era agitato e la voce malvagia e feroce risuonò di nuovo.


In quel momento però non stava usando la formazione magica per comunicare. La direzione da cui proveniva la sua voce era molto chiara. Fei balzò giù quasi immediatamente e, mentre sfrecciava verso quella direzione, l'arco simile ad ali d'aquila tremò violentemente sparando un'altra raffica di frecce fiammeggianti verso il sovrano.


Rumble!!


Sul lato ovest della montagna si formò un'enorme fenditura. La pietra collassò e rivelò cosa c'era all'interno, una camera segreta. La vista di Fei era acuta, aveva subito individuato la figura muscolosa e nera del re di Blackstone che stava scappando in un altro passaggio nella stanza, sotto la protezione delle guardie.


"Ahah, ora scappi? Troppo tardi!"


Fei entrò nella stanza di pietra e, tenendo l'arco ad ali d'aquila in mano, scattò verso il passaggio e lo seguì.


Era una via molto stretta, così stretta che poteva passare solo una persona per volta. Era oscuro, ma lungo.


Fei mantenne la piena allerta, ma non rallentò mentre inseguiva il nemico.


In circa dieci minuti, Fei iniziò a sentire rumore di passi da lontano.


Pew!!


Fei alzò le braccia e lanciò subito una freccia.


Subito dopo risuonò un grido di dolore.


Fei si avvicinò, due guardie erano state trafitte al cuore ed erano morte, e il re di Blackstone stava ancora scappando.


Dopo circa 5-6 minuti, il campo visivo di Fei si ampliò all'improvviso. Finalmente uscì dal tunnel, ma non vide nessuna traccia del sovrano di Blackstone e delle sue guardie. Fei balzò verso l'alto e vide che il re e sei guardie stavano cercando di scappare a cavallo. Così avevano già preparato dei cavalli all'entrata del tunnel segreto.


Fei sorrise freddamente.


Pew!


Sparò un'altra freccia e una guardia di Blackstone in lontananza emise un grido acuto mentre cadeva da cavallo.


"Re di Blackstone, non puoi scappare!"


Il re e le sue guardie erano ancora nel raggio d'azione dell'amazzone.


Tuttavia Fei non aveva fretta di uccidere questo tiranno, voleva fargli sperimentare la paura della morte. Stava solo scagliando con noncuranza un dardo dopo l'altro, ogni attacco uccideva una guardia che stava cavalcando accanto al re. Molto presto rimase solo una guardia dalla corazza pesante vicino al sovrano.


Una mossa del genere aveva impaurito proprio il re di Blackstone!


Stava frustrando il sedere del cavallo come un pazzo, coperto di sudore. Sentendo le grida miserabili delle sue guardie, aveva tremato, stava provando un terrore senza precedenti, era la prima volta che era così vicino alla morte. Aveva la sensazione che qualcuno stesse tenendo una spada affilata contro la sua schiena e un gelo lo inondò dalla testa ai piedi.


La sua anima stava quasi per balzare fuori dal suo corpo, così infilzò con un pugnale i quarti posteriori del suo cavallo di guerra, facendolo nitrire e galoppare all'impazzata.


In quel momento Fei incoccò una freccia verso la sua schiena.


Non appena l'avesse lanciata, il dardo avrebbe potuto uccidere all'istante questo ambizioso cospiratore. Tuttavia Fei cambiò idea all'improvviso perché aveva pensato ad un modo ancora migliore per sistemare questo re brutale responsabile per la morte di migliaia di cittadini di Chambord inermi!





