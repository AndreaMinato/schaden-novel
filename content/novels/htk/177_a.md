---
weight: 177
title: Capitolo 177 – La Leggendaria Armatura Sacra (prima parte)
pubDate: 2024-05-29T23:58:20.923Z
tags:
    - htk
---


Capitolo regolare,
0 capitoli in coda, 0/5
-Schadenfreude


Dopo aver raccolto questi grandi trofei e ricompense, Fei equipaggiò i nuovi oggetti e divenne molto più potente. Tenendo per mano Elena, cercò ancora un po'. Dopo essersi assicurato che non fosse rimasto nulla, trovarono un'entrata nera nascosta nello spazio misterioso dov'era Duriel.
Dopo aver attraversato questo passaggio, l'ambiente cambiò. Si ritrovarono in un altro enorme spazio simile ad una tomba sotterranea, come se fossero entrati in un portale di teletrasporto.


Una piccola montagna fluttuava a mezz'aria, legata a quest'area da catene di ferro. Su questa montagna fluttuante coperta da miriadi di simboli magici ed incisioni, Fei ed Elena videro l'Arcangelo Tyrael imprigionato e torturato fino al punto di morire.
Come Fei aveva previsto, questo Arcangelo indossava una raffinata armatura da battaglia e dalla sua schiena spuntavano tentacoli bianchi, nemmeno lui era dotato di intelligenza. Era lo stesso diagolo del gioco che poteva essere riassunto con: Diablo e il suo amico Baal erano andati ad est e voleva che Fei facesse da eroe ed eliminasse i due demoni.
Non disse nulla di utile! Fei sperava che questo Arcangelo gli avrebbe dato un po' di ricompense, ma in realtà era stato molto taccagno; aveva solo dato una missione senza nessun premio. Fei si irritò così tanto che se ne andò da lì insieme ad Elena...


Tornarono a Lut Gholein usando un Portale Cittadino. Fei cercò un mercante NPC e vendette gli oggetti magici che non gli erano utili, ricevendo 30.000 monete d'oro. Iniziò a canticchiare piano mentre organizzava il suo piccolo inventario.
Anche se aveva completato tutte le missioni nel secondo atto e poteva passare alla terza mappa: Kurast, tramite il capitano Meshif per continuare il suo viaggio, dopo aver riflettuto un po', Fei decise di fermarsi. Era meglio completare tutte le missioni nel secondo atto con gli altri personaggi prima di passare al terzo atto.


Dopo aver trascorso un po' di tempo con Elena, anche il mondo di Diablo pieno di demoni e mostri diventava romantico.


Dopo che Fei descrisse con attenzione ad Elena i futuri piani di costruzione e le disse di riferirli a Bast, camminarono per le montagne tenendosi per mano mentre la luna rossa svettava nel cielo. Nella sua vita precedente Fei aveva fantasticato molte volte di passeggiare con una bellezza fianco a fianco a guardare la luna. Non si aspettava che avrebbe potuto renderlo realtà proprio in quel momento.


Dopo un'altra mezz'ora, Fei uscì dalla modalità barbaro e scelse quella dell'Incantatrice. Entrò a Lut Gholein e iniziò ad uccidere mostri per salire di livello. Il suo personaggio ora arrivò al livello 33; con l'aiuto del set verde dei Trucchi di Arcanna, il suo incantatore era molto potente e riuscì a salire velocemente di livello.


.....


Montagna del Sole Bruciante, fortezza di Blackstone.


I momenti prima dell'alba erano i più bui.


Quando Fei uscì dal mondo di Diablo, il portale di teletrasporto rimase nella torre più alta della fortezza. Dopo la battaglia sanguinosa avvenuta di giorno, la fortezza era molto tranquilla e pacifica. Nessun nemico li attaccò. A quanto pareva, il re di Blackstone sapeva che le sue truppe non potevano competere con quelle di Fei e così non aveva cercato di lanciare un contrattacco per recuperare la sua fortezza perduta.


Naturalmente c'erano anche altri motivi. Fei aveva già intuito qualcosa da ciò che aveva detto il re di Blackstone, ma non era troppo preoccupato. Tutti i suoi piani erano inutili di fronte al potere assoluto. Nonostante Chambord non fosse abbastanza potente da combattere contro un impero, Fei era sicuro di poter fronteggiare i regni affiliati.


"Farò piangere e provare rimpianto chiunque osi mostrarmi i denti."


Sdraiato sul soffitto della torre di guardia a guardare le stelle nel cielo, Fei si distrasse e divenne pacifico. Si godette questo raro momento di calma mentre fissava lo splendido cielo notturno. Nel momento più buio, le stelle erano più brillanti. Decoravano la volta celeste come diamanti in un dipinto.


Presto Fei iniziò istintivamente a cercare le costellazioni nel cielo, proprio come avrebbe fatto nella sua vita precedente. Dato che era appassionato ai Cavalieri dello Zodiaco, aveva investito molto tempo nello studio delle costellazioni.
Aveva molta familiarità con le posizioni delle ottantotto costellazioni e delle loro composizioni. Anche se gli astri che stava vedendo non erano quelli della sua vita precedente, prestando attenzione individuò le costellazioni.



