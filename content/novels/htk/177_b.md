---
weight: 1772
title: Capitolo 177 – La Leggendaria Armatura Sacra (seconda parte)
pubDate: 2024-05-29T23:58:20.923Z
tags:
    - htk
---


Capitolo regolare,
0 capitoli in coda, 0/5
-Schadenfreude


"Pegasus... Sirio... Ahah, posso davvero trovarli. È impressionante!" Fei si sfregò il mento e gli venne un'ottima idea.


Presto...


"Salite sulla torre più alta e raggiungetemi."


La voce di Fei risuonò nelle orecchie di alcune persone, inclusi Lampard, Oleg, Torres, Pierce e Drogba. Queste persone non avevano dormito affatto stanotte. A parte camminare per la fortezza a pattugliare, stavano cercando di fare del loro meglio per allenarsi e migliorare la loro forza. Volevano tutti che Chambord ottenesse un buon punteggio nell'imminente Esercitazione Militare. Erano stati molto severi con loro stessi e avevano lavorato duramente per alleviare Fei da parte delle sue responsabilità.


Dopo aver sentito la voce di Fei, si diressero velocemente e silenziosamente verso la torre di guardia.


"Sua maestà!" I sei si chinarono su un ginocchio e porsero i loro rispetti.


"Alzatevi." Disse Fei, era sull'orlo della torre. La brezza notturna agitava i suoi capelli neri e il suo abito. Fei indicò il cielo e disse con un sorriso: "Per voi le stelle nel cielo sono belle, brillanti e innumerevoli. Ma sapete che secondo le leggende non si sono disperse a caso? Hanno occupato aree diverse della volta celeste e formano immagini vivide. Si chiamano costellazioni e tutti gli astri possono essere raggruppati in ottantotto costellazioni..."


"Costellazioni?"


Anche se la gente di Azeroth aveva studiato le stelle e aveva teorie diverse, era la prima volta che sentivano parlare di costellazioni. Non sapevano perché il loro re ne stesse parlando, ma rimasero ad ascoltare in silenzio e pazientemente.


"Secondo le leggende, le ottantotto costellazioni del cielo rappresentavano gli ottantotto guerrieri più formidabili sulla terra. Questi guerrieri esistevano per difendere l'amore e la giustizia. I loro pugni potevano squarciare lo spazio e le loro gambe potevano distruggere la terra. Avevano un potere invincibile e avete tutti familiarità con i loro nomi, si chiamavano i Cavalieri dello Zodiaco!! Per questo ho chiamato così le guardie del re... Guardate bene, la costellazione composta dalle novantasei stelle a nord sembra un leone che ruggisce, vero?"


I sei guardarono dove aveva indicato Fei e videro molti astri. Usando la loro immaginazione e tracciando linee per connettere queste stelle, in effetti trovarono davvero il leone dorato ruggente descritto dal sovrano.


"Questa è la costellazione del leone."


Disse Fei quando si girò e li osservò. Posò lo sguardo su Lampard e disse: "Il Leone Dorato corrisponde al Cavaliere dello Zodiaco del Leone. Nelle leggende, il leone dorato poteva fare a pezzi i nemici usando i suoi denti e i suoi pugni sono pieni del potere del fulmine!"


Fei sporse una mano e uno scrigno di ferro con il simbolo del leone apparì dal nulla. Mentre tutti fissavano il baule con fare sorpreso, Fei aprì lo aprì. Sembrava che stesse per balzare fuori un leone di ferro dal tesoro che conteneva.


"L'armatura del leone, Frank-Lampard. Quest'armatura è stata creata apposta per te. Quando la indosserai, potrai sentire il potere del leone!"


Fei non aveva nemmeno finito di parlare quando avvenne un fenomeno misterioso.


L'armatura del leone prese vita! Emise uno strano potere mentre fluttuava nell'aria. Allo stesso tempo, come se fosse stato trainato da questo potere, Lampard iniziò a levitare senza aver usato la sua energia da guerriero. L'armatura nera da Cavaliere dello Zodiaco emise una luce brillante e si divise in novantasei parti che volarono verso Lampard.


Boom!


Quando atterrò sulla torre, la fece tremare tutta.


Oleg, Drogba e Pierce strabuzzarono gli occhi scioccati.


Lampard era coperto completamente da un'armatura dalla forma strana. Dita, palmi, polsi, braccia, spalle, testa, schiena, vita, petto, addome, parti intime, cosce, ginocchia,  stinchi, piedi... quasi ogni parte era coperta perfettamente dai novantanove pezzi di metallo. Ogni parte lo proteggeva e non ostacolava i movimenti di Lampard. Nessuno dei presenti avrebbe mai pensato che esistesse un'armatura così formidabile in questo mondo.


Lampard stesso era stupefatto.


Percepì una sensazione senza precedenti di confortevolezza e potere. Sentiva che questa armatura era connessa al suo corpo dal sangue. Quando la portava, era come se facesse parte del suo organismo. Non sentì la pesantezza e la scomodità di una normale armatura; invece era molto flessibile e agile.


Potere!


Era solo questo ciò che sentiva Lampard.


Perfino il responsabile di questo spettacolo, Fei, era scioccato. Aveva appena sentito la voce fredda e misteriosa che non aveva parlato da molto tempo spiegargli questo fenomeno mistico.



