---
weight: 1791
title: Capitolo 179 – Panorama di Montagne e Laghi (prima parte)
pubDate: 2024-05-17T19:41:47.880Z
tags:
    - htk
---

Capitolo regolare,
0 capitoli in coda, 0/5
-Schadenfreude

La brezza mattutina era un po' fredda e l'alba era tinta di rosso come il sangue.

La fortezza di Blackstone si animò di nuovo.

Dopo la battaglia di ieri, i quasi quattromila membri d'élite di Blackstone erano stati uccisi qui. Eccetto per il sangue e i cadaveri a terra, erano rimaste anche molte armature e armi. Gli ex schiavi delle miniere che avevano assistito al massacro di ieri non esitarono a prendere l'equipaggiamento dai cadaveri dei nemici. Poi avevano portato via tutto ciò che era prezioso e avevano riempito una decina di carri trainati da cavalli.

Anche se la maggior parte degli schiavi liberati non erano in buone condizioni di salute a causa delle loro lunghe sofferenze, i loro spiriti si erano risollevati da quando il grande re saggio di Chambord era disceso dal cielo e li aveva salvati.
Con questa nuova speranza, entrarono in formazioni sotto la guida di Lampard. La gente di Chambord apprezzava e poneva enfasi sulla forza, così la maggior parte degli uomini sapeva come andare a cavallo e maneggiare un'arma.
Al momento gli uomini stavano usando i cavalli da guerra rubati dalle stalle e le donne e i bambini erano stati posti nelle carrozze per proteggerli. Con le armi che brandivano e iil loro spirito assassino, questa truppa sembrava fiera.

I due gruppi si separarono. I tre guerrieri condotti da Lampard porsero i loro saluti a Fei e poi partirono.

Per un momento, addii e preghiere risuonarono nella fredda piazza nella fortezza.

In quel momento, lo smilzo Modric aiutò l'anziano Zolasc a raggiungere Fei.

Dopo aver porto i suoi rispetti a Fei in quanto uno dei suoi sudditi, il vecchio si chinò su un ginocchio: "Sua maestà, per favore lasci che mi unisca alle sue truppe di spedizione. Queste montagne del Sole Bruciante sono remote, deserte, coperte di nebbia e pericolose. Ci sono regioni di foreste e di rilievi ripidi. Se non avrete una guida, sarà molto facile per voi perdervi.
Sono stato portato qui e sono diventato uno schiavo quando avevo ventisei anni. Sono vissuto qui per ventuno anni ormai e conosco ogni piccolo sentiero, miniera e bestia feroce di queste montagne. Prometto che con il mio aiuto, le truppe di spedizione di Chambord potranno attraversare le montagna del Sole Ardente nel minor tempo possibile."

"Ma le tue condizioni..." Dato che era un idiota di alto livello quando si parlava di indicazioni, Fei sapeva quanto era difficile orientarsi. Per questo dopo aver sentito le parole del vecchio i suoi occhi avevano iniziato a brillare. Ciò che aveva detto Zolasc aveva senso; Fei aveva avvero bisogno di una guida per attraversare queste montagne di cui non sapeva nulla. Ma l'anziano di fronte a lui stava ancora guarendo dalle sue ferite e dalle torture. Anche se le pozioni del mondo di Diablo lo avevano aiutato a guarire, era ancora esausto. Un viaggio militare di lunga durata avrebbe solo aggravato le sue condizioni.

"Non si preoccupi per me sua maestà. Le mie vecchie ossa sono ancora dure..." Questo vecchio era davvero resistente. Mentre i suoi capelli bianchi svolazzavano al vento, si allontanò da Modric che gli stava facendo da supporto e sollevò una roccia nera vicina che pesava circa cento libbre. Disse con un tono orgoglioso: "Guardi sua maestà. Posso ancora sollevare enormi rocce. Per favore permetta a questo vecchio Zolasc di contribuire all'ascesa di Chambord mentre posso ancora camminare..." Il vecchio si riempì d'emozione e gridò: "Ho aspettato questo giorno da più di vent'anni!"

Fei fu toccato dalla passione e dal coraggio del vecchio.

"Va bene, in tal caso... Oleg, porta una Bestia Ruggente del Fuoco qui alla nostra guida esperta..."

Fei poi guardò Modric e sorrise: "Vai a cavallo con lo zio Zolasc, piccoletto. Dovrai prenderti cura di lui lungo la strada!"

"Ah, davvero? La ringrazio sua maestà... Lunga vita a sua maestà!"

Il piccolo Modric quasi saltellò per l'entusiasmo. Voleva chiedere al re di unirsi alle truppe, ma non si aspettava che il sovrano gliel'avrebbe proposto per primo. Si sarebbe ricordato per sempre di come Fei gli aveva sorriso e si era rivolto a lui quando si era appena destato dal suo svenimento. Poter seguire il re era la notizia migliore che aveva sentito da molto tempo.

Il guardiano Oleg arrivò velocemente con una Bestia Ruggente del Fuoco robusta.

Dopo diverse generazioni di allevamento, questa bestia demoniaca di livello 4 era diventata ubbidiente e tranquilla. Tuttavia, la sua natura più pacifica aveva diminuito anche il suo potere. Per questo erano state scaraventate via dagli uomini forzuti con le armature.
Ma dopo aver ricevuto un po' di Pozione Hulk, avevano mostrato segni di atavismo, proprio come il grassone Oleg che sembrava essere tornato giovane. La forza e le capacità di caricare di queste bestie erano aumentate drasticamente, e dell'energia del fuoco lievemente rossa divampava attorno ai loro zoccoli, proprio come accadeva nelle Bestie Ruggenti del Fuoco selvatiche.
Le zanne nelle loro bocche erano diventate affilate e la loro natura selvaggia era tornata. Anche se erano tornate feroci e aggressive però erano rimaste ubbidienti.

Il piccolo Modric si entusiasmò e corse dalla bestia per afferrare le redini.




