---
weight: 18
title: Capitolo 18 – Di nuovo Oggetti Magici
pubDate: 2023-05-25T13:54:16.361Z
tags:
    - htk
---


Capitolo regolare,
0 capitoli in coda, 0/5
-Schadenfreude

Fei cercò di ricomporsi e disse a stento la terza domanda: "Vorrei sapere se posso portare oggetti di questo mondo nel mio mondo. Sai cosa intendo, vero?"

Fei era pronto. Se Akara avesse risposto di nuovo con "non lo so" o "è un decreto divino", le avrebbe dato un pugno in faccia. ' Al diavolo le conseguenze!' Pensò Fei. Non gli importava di cosa sarebbe successo se avesse picchiato il capo del Campo delle Ranger.

Fortunatamente la risposta di Akara fu diversa.

"Giovane viandante, devi ricordare questa regola: in questo mondo tutto ha un prezzo. Eheheh, se sei disposto a dare degli oggetti che perfino gli dei invidiano, potrai ottenere qualsiasi cosa vorrai!"

"Quindi intendi dire che posso portarli nel mio mondo se potrò pagarne il prezzo, vero?"

"È la tua quarta domanda giovane?"

'Maledetta donna, sei così taccagna! Imprecò mentalmente Fei.

Nonostante fosse irritato, stava mostrando un atteggiamento rispettoso. Scosse la testa: "No, naturalmente no." Fei era spaventato dall'avidità di Akara. Fece velocemente la quarta domanda: "Perché sono costretto a lasciare questo mondo dopo poche ore? Cos'è quella voce dentro la mia testa?"

"Quella è la direzione di dio... figliolo, quando la tua forza mentale sarà abbastanza potente, potrai rimanere in questo mondo per sempre. Ma ora ovviamente non è così. Al momento puoi rimanere qui solo per quattro ore!"

"Forza mentale?! Allora è questa la chiave!" Fei capì.

Dopo che Fei ricevette questa risposta, si girò e se ne andò velocemente.

Temeva di perdere il controllo. Chi aveva detto che gli NPC erano stupidi e che il loro solo scopo era di accelerare la trama del gioco? Fei si era fidato troppo di questo concetto e aveva sofferto molto per questo quando aveva negoziato con la sacerdotessa.

"Giovane viandante, hai ancora un'ultima domanda a disposizione." Gongolò Akara.

"La terrò da parte per ora. Tornerò a farti domande quando ne avrò una che vale 2000 monete d'oro!"

.....

"Sembra che dovrò stare più attento quando tratterò con gli NPC di questo mondo, altrimenti mi dissangueranno come vampiri. Maledizione, sono più spaventosi dei mostri nella brughiera..."

Dopo aver parlato con Akara, Fei decise di aumentare il livello del suo personaggio.

Il castello di Chambord era in grave pericolo, così doveva aumentare subito la sua forza. Anche se non avesse potuto difendere il castello, poteva comunque proteggere le persone che gli erano vicine.

Il modo più veloce per aumentare di livello non era uccidere in continuazione mostri, ma completare varie missioni. L'esperienza che avrebbe ottenuto da esse sarebbe stata molto più fruttuosa, così, prima di uscire dal Campo delle Ranger, Fei andò da Kashya, il capo miliare dell'accampamento.

Così Fei ricevette la sua seconda missione: Cimitero delle Sorelle. Fei doveva uccidere il Blood Raven che viveva lì.

In quanto capo militare dell'accampamento Kashya aveva molte esploratrici ben allenate sotto il suo comando. Nel gioco originale, una volta completata la missione, avrebbero ottenuto la sua fiducia e così avrebbe fornito l'aiuto di mercenari che avrebbero combattuto insieme ai giocatori.

'Eheheh, mi chiedo se queste esploratrici sono belle come quelle del gioco originale.' Fei sembrò rimbecillire mentre pensava alle ragazze. Cercò di sbirciare oltre le tende dietro Kashya dove vivevano le esploratrici. Delle risatine risuonarono dalle tende e solleticarono la curiosità di Fei.

Tuttavia quelle maledette tende gli bloccavano la visuale e non riuscì a vedere nulla. Fei dovette lasciare perdere e se ne andò dal Campo delle Ranger.

.....

Blood Raven era una traditrice del Campo delle Ranger e una ranger corrotta. Viveva in un cimitero delle Pianure Gelate. Non solo era un boss forte, ma c'erano anche moltissimi mostri a proteggerla.

Quando Fei lasciò l'accampamento e percorse le Lande Insanguinate, uccise diverse creature. Dopo circa due ore di viaggio, finalmente arrivò nelle Pianure Gelate sotto una forte pioggia.

In quel momento Fei era arrivato al livello 7. In molti RPG c'era bisogno di più esperienza e tempo via via che si aumentava di livello. Ci aveva messo meno di tre ore per passare al quinto livello, ma ci aveva impiegato più di due ore per passare dal quinto al settimo livello.

Come suggeriva il loro nome, le Pianure Gelide erano molto più fredde delle Lande Insanguinate. Era come viaggiare dal Brasile dritto al Polo Nord. I mostri qui erano anche più forti. Eccetto lo Sciamano Caduto e il Vampiro, che erano mostri comuni, ce n'era un nuovo tipo: la Ranger Corrotta. Erano praticamente esploratrici che avevano assorbito l'energia infernale della morte ed erano diventate malvagie.
Quando videro apparire Fei nelle Pianure Gelide, usarono lance e spade per attaccarlo. Si precipitarono verso Fei a gruppi. Quando ne moriva una, urlava e chiamava altre Ranger Corrotte.

Era impossibile per Fei evitarle, così si fece forza e le affrontò direttamente.

Dopo un'ora, finalmente arrivò nel cimitero dove viveva Blood Raven.

Mancava un'ora al limite di tempo disponibile nel mondo di Diablo. C'era abbastanza tempo per completare la missione prima di venire cacciato via da questo mondo.

Prima però Fei controllò il suo stato e decise di fare una cosa: tornare nell'accampamento per riparare il suo equipaggiamento e di acquistare alcune pozioni. Le battaglie nelle Pianure Gelide avevano consumato gli oggetti di Fei. La durevolezza e l'efficacia dei suoi oggetti era diminuita di molto. Se avesse voluto affrontare il boss delle Pianure Gelide così, tanto valeva piantare un bastone nel sedere di una tigre; sarebbe stato un modo più facile di morire."

Fei aprì il suo inventario e usò la Pergamena del Portale Cittadino. Fei entrò nell'ovale blu brillante. Dopo un ronzio, Fei fu teletrasportato nel Campo delle Ranger.

Dai ricordi di Fei del gioco originale, c'era una donna di nome Charsi, un NPC fabbro, che vendeva e riparava l'equipaggiamento.

Fei controllò la sua mini-mappa e trovò Charsi ad un paio di tende di distanza. Era una ragazza che sembrava avere circa diciotto anni. Nonostante Charsi fosse bella, non aveva un aspetto delicato e fragile, probabilmente perché era un fabbro. Sembrava valoroso, ma non molto contenta. Pareva che ci fosse qualcosa che la preoccupava.

Non fu sorpresa dall'arrivo di Fei.

Dopo che Fei le parlò, il suo equipaggiamento fu riparato al costo di venti monete d'oro. Fei vendette anche gli oggetti di cui non aveva bisogno che aveva ottenuto dai mostri. Scoprì che, per gli stessi oggetti, aveva ricevuto più monete d'oro rispetto a quando li aveva venduti ad Akara.

'Quella sacerdotessa è una carogna!' Il risentimento di Fei nei confronti di Akara crebbe ancora di più. Giurò che non avrebbe mai più venduto i suoi oggetti a quella donna.

Charsi non sembrava in vena di chiacchierare, così Fei la ringraziò cortesemente e tornò nelle Pianure Gelide per affrontare il boss Blood Raven. Non gli rimaneva molto tempo.

.....

Dopo cinquanta minuti.

"AHAAAAAAAAAAAAAAAA – !!"

Il grido addolorato di una donna disturbò il silenzio delle pianure.

Fei era cosparso di ferite. Dopo la dura battaglia, Blood Raven, una delle ranger malvagie più potenti, alla fine era morto sotto l'ascia del barbaro. Fei aveva tirato spudoratamente per le lunghe lo scontro e tornava a combattere dopo aver usato pozioni curative. Nonostante fosse uno stile di combattimento subdolo, non aveva altri modi per vincere; Blood Raven era troppo potente.

Dopo che il boss morì, dal suo corpo uscirono molti fulmini, occuparono velocemente l'intero cimitero e diedero l'impressione che fosse arrivata la fine del mondo.

Tuttavia le saette non ferirono minimamente Fei. Sembrava che il loro scopo non fosse causare danni.

Dopo un po', i fulmini scomparirono. Ci fu una strana scena: sopra il cadavere di Blood Raven apparì la figura illusoria di una donna e come un angelo si levò al cielo. Sembrava una ranger.

'Dev'essere la povera anima di questa ranger prima di essere decaduta.' Pensò Fei. 'Devo averla salvata con le mie azioni.'

Dopo un secondo di serietà, esaminò velocemente il cadavere. In teoria, dopo aver ucciso un boss come Blood Raven, normalmente sarebbe stato ricompensato con oggetti magici.

Come previsto, della luce blu brillava sotto il corpo.



