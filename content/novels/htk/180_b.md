---
weight: 180
title: 'Capitolo 180 – Fei, "Sto solo passando di qui... non badate a me..." (seconda parte)'
pubDate: 2024-05-17T20:41:47.880Z
tags:
    - htk
---

Buona befana a tutti o... buona quarantena.
Capitolo regolare,
0 capitoli in coda, 0/5
-Schadenfreude

A riva del lago, la notte divenne più profonda.

A lato della foresta di pietre accanto al lago, le torce stavano bruciando emanando scintille, e due gruppi di persone si stavano affrontando.

Una fazione sembrava composta da una carovana di circa 40 persone, tutte con armature leggere. Sembravano persone benestanti ed erano circondate. Mostravano espressioni nervose e alcuni di loro iniziarono a sudare.
Il capo era un anziano dal naso rosso e vestito di nero, al suo fianco sinistro c'era uno spadaccino vestito di bianco e a destra una donna affascinante con una gonna rossa. Tutti e tre mostravano espressioni nervose e stavano proteggendo le tre carrozze dietro di loro.

Erano accerchiati da oltre 200 persone, tutte portavano abiti rosso scuro con il simbolo di un machete scarlatto ricamato sul tessuto. Non erano solo in netta superiorità numerica, le loro armi erano di livello superiore e tra i loro ranghi c'erano dieci uomini armati di balestra che miravano verso il nemico.
Quelle frecce gelide sicuramente potevano penetrare un'armatura pesante, come la falce di un cupo mietitore, e avrebbero mietuto liberamente delle vite. Di fronte c'erano  anche quattro capi con delle armature leggere di color rosso scuro: un gigante muscoloso che portava una benda sull'occhio, un uomo di mezz'età di bell'aspetto, un giovane bianco e magro che continuava a dare occhiate verso la donna vestita di rosso della fazione opposta e una splendida ragazza di circa diciotto anni.

L'atmosfera tra le due parti era ovviamente ostile.

Probabilmente era perché erano già morte circa venti persone. La maggior parte di loro erano state uccise da una balestra e chiaramente appartenevano alla fazione in svantaggio.

"Il gruppo di mercenari della Lama di Sangue?" Il vecchio dal naso rosso ruggì mentre teneva un bastone magico: "Siete impazziti? Un piccolo gruppo di mercenari di quinto livello osa mettere le mani sulle carovane Soros. Non temete che il presidente Soros scateni la sua ira su di voi dopo che scoprirà cos'è successo?"

"Ahah, hai proprio ragione venerato direttore Redknapp. Il gruppo Soros indubbiamente è pieno di soldi e, in qualunque altro momento, perfino dieci gruppi di mercenari della Lama di Sangue non si azzarderebbe a tanto.
Tuttavia stavolta pensavate di essere stati intelligenti a prendere la scorciatoia per le montagne ardenti e così i miei fratelli per caso vi hanno notato. Ahah, non sembra sia stato per volontà divina? Dopo avervi uccisi, il presidente Soros non saprà nulla di quello che è accaduto e come potrebbe mettere le mani su di noi?"

Il capo muscoloso e orbo sorrise, completamente impassibile di fronte alle minacce dell'anziano Redknapp.

Il vecchio con l'abito nero strinse il bastone e chiese: "Come l'avete scoperto?", come se fosse riluttante ad accettarlo.

"Puoi chiederlo al cupo mietitore!" Il tipo pelato e muscoloso temeva che sarebbero capitati degli imprevisti, non era disposto a dare altre spiegazioni e stava per ordinare ai suoi arcieri di fare fuoco. Tuttavia la sua espressione cambiò all'improvviso come se avesse sentito qualcosa e poi immediatamente si girò.

Questa mossa sbalordì un po' della folla, che poi seguì lo sguardo del uomo muscoloso; un giovane adolescente con una corazza leggera di colore nero stava camminando con noncuranza, come se stesse facendo una passeggiata. La sua espressione era estremamente rilassata ed era seguito da un vecchio e da un ragazzino. L'anziano aveva i capelli bianchi e il ragazzo era magro come una canna di bambù, come se fosse denutrito. Sembrava che il vento di montagna avrebbe potuto spazzarli via entrambi.

Quando si avvicinarono, tutti poterono esaminarli con più attenzione.

Il giovane davanti aveva capelli neri che ricadevano a cascata sulle sue spalle ed era piuttosto bello, mostrava un lieve sorriso. Continuava a guardare i membri del gruppo di mercenari della Lama di Sangue come se fossero maiali in attesa di essere macellati. Dietro di lui, l'anziano e il ragazzino erano un po' nervosi, ma dai loro sguardi taglienti sembrava che non vedessero l'ora di strappare i cuori dal petto dei loro nemici.

"Chi sei?"

C'era sicuramente qualcosa di strano. Senza che se ne fossero accorti, quei tre si erano avvicinati a meno di cento metri, ma i perlustratori nascosti nella periferia non avevano dato nessun segnale. Chiaramente era successo qualcosa a loro. Pensandoci, le pupille dell'uomo pelato e muscoloso si rimpicciolirono lievemente, e divenne vigile.

"Stavo solo passando di qui..."

Rispose con noncuranza Fei.

Poi scoppiò quasi immediatamente a ridere dopo essersi reso conto di essersi mostrato troppo calmo e poi cercò di trattenere le risate per poi dire solennemente: "All'improvviso ho incontrato un po' di vecchie conoscenze, così ho deciso che sarebbe stato conveniente riscuotere un po' di debiti... umm, degli interessi prima!"

Il corpo di Fei non emanava la minima fluttuazione di energia, né elementale e sembrava solo un giovane vulnerabile e inerme. Dietro di lui, i passi di Zolasc e Modric erano ancora più instabili e bastava un'occhiata per capire che non erano esperti.

Tuttavia era il loro aspetto vulnerabile che rendeva un po' nervoso l'uomo pelato e muscoloso.

Per rimanere prudente, il gigante pelato non reagì immediatamente, ma suggerì silenziosamente ai tre assistenti attorno a lui di ordinare agli altri di circondare in modo più stretto la carovana Soros per impedire che scappasse e poi chiese: "Oh? Riscuotere un debito? Che tipo di debito?"

"Un debito di vita!" Disse con un sorriso Fei dopo essersi accarezzato il mento.

"Da chi?" L'uomo pelato e muscoloso cambiò espressione e gli era già venuta in mente un'ipotesi.

"Dal gruppo di mercenari della Lama di Sangue!" Fei lo scandì parola per parola e ormai la sua espressione era diventata completamente gelida. Il suo sguardo era tagliente come una lama. Lasciò che la sua energia divampasse e questo improvviso cambio di atmosfera intimidì il gruppo di mercenari della Lama di Sangue.]]></content:encoded>
