---
weight: 183
title: Capitolo 183 – Completo Annientamento
pubDate: 2024-05-17T23:41:47.881Z
tags:
    - htk
---

Capitolo regolare,
0 capitoli in coda, 0/5
-Schadenfreude

Il suo sguardo fulmineo era già rivolto verso l'Orbo Drago Pazzo che stava già ordinando al resto dei mercenari di entrare in una formazione di combattimento.
Indicò l'uomo pelato con entrambe le spade mentre i suoi lunghi capelli neri svolazzavano al vento. Gridò con un tono pieno di intento omicida: "Quando hai cercato di catturare e uccidere i cittadini della mia Chambord, hai pensato che sarebbe finita così? Oggi il re di Chambord farà capire a voi animali privi di umanità come ci si sente a diventare una preda sotto la spada nemica!"

"Puah! E anche se avessi ucciso e catturato qualche miserabile di Chambord?" Anche se era scioccato dalla presenza di Fei, era comunque una persona pericolosa. Iniziò a ridere ferocemente mentre gridava: "Dovremmo averne catturati almeno cinquecento, magari erano meno di mille.
Inoltre c'erano innumerevoli donne di Chambord con cui mi sono stancato di giocare e le ho mandate a diventare prostitute negli accampamenti militari. Ahah, che importa, cosa puoi fare te, un piccolo sovrano di un regno affiliato di livello sei?"

"Bene! Bene! Bene!" Fei si infuriò così tanto che iniziò a ridere: "Cosa posso fare? Non ti ucciderò oggi. In un mese ti farò vedere come annienterà il gruppo di mercenari della Lama di Sangue da San Petersburg!"

Dopo un breve momento di stupore, l'uomo pelato iniziò a ridere: "Annientare il gruppo di mercenari della Lama di Sangue dalla capitale? Ahah, è lo scherzo più divertente che abbia mai sentito. Miope e miserabile, sai quanti maestri ha il gruppo di mercenari della Lama di Sangue? Credi davvero di essere invincibile in questo mondo? Se ci pagherai 30.000 monete d'oro, faremo finta che non sia accaduto nulla e potrai ancora sopravvivere e rimanere re. Altrimenti, se uno di noi sopravviverà e riferirà quello che è successo al quartier generale a San Petersburg, la Lama di Sangue visiterà Chambord e vi ucciderà tutti entro un mese."

"Va bene, allora vedremo come la Lama di Sangue ci ucciderà tutti!"

Fei era troppo pigro per dire altro. Passò alla modalità Barbaro e usò Balzo. Scattò tra i mercenari e scatenò tutto il potere dei due equipaggiamenti di livello sette, i Figli di Bul-Kathos. Senza trattenersi, le lame delle spade brillarono e le teste iniziarono a sfrecciare verso l'alto schizzando sangue, assomigliavano a fontane. In pochi secondi, Fei superò strati di mercenari come se fosse un bastone caldo che attraversava il formaggio e si avvicinò all'uomo pelato.

"Ahahah, re di Chambord, sei in trappola!"

L'uomo orbo e pelato scoppiò a ridere ferocemente mentre si ritirava con rapidità. Chissà quando, dieci mercenari avevano brandito delle balestre pesanti.

<em>Bang! Bang! Bang! Bang!</em>

Premettero i grilletti e venti frecce devastanti che avrebbero trafitto gli alberi così grossi che nemmeno due uomini avrebbero potuto avvolgerli con le braccia, volarono verso Fei dopo una serie di sciocchi raggelanti e rumori di rotelle che giravano. Queste dieci balestre erano gli assi nella manica che i mercenari della Lama di Sangue avevano ottenuto dopo aver pagato un caro prezzo.
Potevano essere considerati dei prodotti alchemici. Le balestre contenevano formazioni di basso livello dell'elemento del vento e al loro interno erano incastonate delle gemme di livello inferiore. Anche le frecce contenevano formazioni che ne aumentavano la velocità, i danni e il loro aspetto.

In quel momento Fei era al centro di una carica rapida. Sotto l'improvviso attacco degli arcieri, i venti dardi quasi raggiunsero i punti vitali di Fei non appena risuonarono gli schiocchi.

Questa era la trappola preparata dall'uomo pelato.

Era anche per questo che aveva provocato Fei prima.

Dalla sua battaglia precedente, l'uomo orbo sapeva di non poter competere con il sovrano di Chambord. La forza del suo avversario superava ogni sua immaginazione. Se l'avesse affrontato direttamente, allora presto il lago si sarebbe riempito dei loro cadaveri. Il suo unico asso nella manica erano le dieci balestre. Anche se dal suo aspetto sembrava stupido, in realtà era astuto. Mentre l'altro capo stava cercando di assassinare Fei con le frecce, aveva preparato silenziosamente questa trappola letale.

Questo era il momento in cui la trappola stava per catturare la preda.

Il sorriso feroce dell'uomo pelato scintillò nell'oscurità.

Quasi non poteva trattenere le risate. Poteva quasi già vedere Fei venire trafitto dai dardi e morire sul posto. Se fosse riuscito a sbarazzarsi di lui, avrebbe potuto ribaltare la situazione. Il gruppo di mercenari era ancora abbastanza forte da poter occuparsi delle carovane di Soros.

"Sta attento..."

"È in pericolo..."

La gente delle carovane di Soros, inclusi Redknapp e la donna vestita di rosso, cercarono di avvertire Fei, ma sembrava che fosse troppo tardi.

Tuttavia...

"Un gioco da ragazzi."

Mentre Fei sogghignava, delle fiamme apparirono sul suo corpo. Fuoco blu, rosso, verde e viola apparì nei suoi punti vitali. Fei non arrestò, caricò in avanti e non usò nemmeno le sue spade per bloccare le frecce. Fronteggiò i dardi assetati di sangue e cercò di usare il suo corpo per bloccarli.

<em>Bang! Bang! Bang! Bang!</em>

Risuonò una serie di clangori metallici. Sembravano delle frecce che impattavano contro una campana di metallo. I venti dardi che potevano trafiggere le rocce caddero a terra come degli stuzzicadenti lanciati contro un muro.

Allo stesso tempo, le fiamme attorno a Fei si dissiparono lentamente.

Un'armatura misteriosa apparì dal nulla sul suo corpo.

Dita, palmi, polsi, braccia, elmi, petto, schiena, vita, addome, cavallo, gambe, ginocchia, piedi erano completamente coperti da armature di colore diverso. Questo equipaggiamento sembrava semplice, ma sembrava liscio; era raro vederlo nel continente Azeroth. Ogni componente aderiva alla pelle di Fei. Tuttavia, anche se la corazza non era pesante e grossa come quella di un cavaliere, lo faceva sembrare magnifico e valoroso.

Ogni componente dell'armatura era straordinariamente misteriosa e splendida. Ciascuna parte era strettamente connessa ed emanava una lieve fiamma e una forza magica devastante. Era ovvio che fossero tutti oggetti magici. Insieme alla Sacra Carica e al Guardiano Tribale di Bul-Kathos, sembrava un dio della guerra invincibile uscito dalla battaglia tra dei e demoni.

Nessuno aveva visto da dove fosse spuntata questa armatura.

Ma tutti avevano visto chiaramente questa corazza magica apparire dal nulla e bloccare facilmente l'agguato letale. Le grosse frecce non avevano potuto lasciare nemmeno un segno sulla superficie dell'armatura.

"Com'è possibile..." Le pupille dell'uomo pelato si contrassero mentre si raggelava.

<em>Tink! Tink! Tink! Tink!</em>

Prima che potesse reagire, le luci si riflettevano sulle spade mentre le armi si muovevano. Il sangue pioveva dal cielo e i dieci arcieri esperti non ebbero più la possibilità di usare di nuovo le balestre. Erano stati tagliati in dieci pezzo dalle spade di Fei.

Un momento dopo, le sue armi passarono attraverso il corpo dell'uomo pelato.

Una sensazione fredda passò per il suo corpo e l'uomo orbo sentì i suoi arti intorpidirsi e perdere le forze. Sangue iniziò a colare dai suoi polsi e dalle sue caviglie. Prima che potesse reagire, le sue mani e i suoi piedi erano stati quasi tagliati da Fei.

"Ho detto che ti avrei permesso di vivere per vedere la caduta del gruppo di mercenari della Lama di Sangue!"

La voce fredda di Fei risuonò nelle sue orecchie, come se fosse il richiamo del cupo mietitore. Le ferite sui suoi polsi e sulle sue caviglie lo devastarono ancora di più. Lesioni del genere praticamente avrebbero reso invalido un guerriero; era peggio che ucciderlo. L'uomo pelato giaceva a terra impotente mentre fissava con ferocia Fei: "Re di Chambord, come osi..." Mentre lo diceva, fu sul punto di mordersi la lingua e suicidarsi.

Tuttavia...

<em>Pah!</em>

Fei gli calpestò il mento e lo ruppe sogghignando: "Ho detto che ti lascerò vivo, così non morirai!"

Fei saltò e atterrò su un pilastro di pietra. Si guardò attorno e cercò l'uomo di mezz'età dall'aspetto umile che era accanto all'uomo pelato. Tra i quattro capi di questa squadra della Lama di Sangue, era il solo a non aver mostrato la sua forza. Quell'uomo era ancora una grossa minaccia.

Allo stesso tempo, Fei fece un gesto e i Cavalieri Sacri nascosti scattarono come tigri impazzite e uccisero il resto dei mercenari.

Era la prima volta che tutti scoprirono che il re di Chambord non era venuto qui da solo. I guerrieri sotto il suo comando avevano già circondato la riva del lago. Era ovvio che il sovrano di Chambord non avesse intenzione di lasciare vivo nessun mercenario. Il mortale dei guerrieri di Chambord era ottimo ed erano potenti.
Un enorme uomo con una cicatrice in faccia che sembrava una montagna di carne e un arciere di bell'aspetto con i capelli biondi che svolazzavano al vento conducevano questi guerrieri e iniziarono un massacro. I mercenari della Lama di Sangue cercarono di fare del loro meglio per resistere, ma non riuscirono ad opporsi, erano come uova che colpivano delle pietre.
Presto, meno di una decina di mercenari rimasti vivi gettarono le armi e implorarono perdono. Il resto di loro era stato ucciso!

In quel momento Fe finalmente trovò uno dei capi che si era nascosto.

"Scappi? Umpf, troppo tardi! Esci fuori!"

Fei era sul pilastro di pietra e scagliò un pugno a mezz'aria. Questi colpi in qualche modo batterono contro la superficie del lago. Con la forza di un barbaro di livello 38, questi pugni fecero esplodere l'aria e fecero schizzare le acque del lago. Sotto la pioggia sollevata da lui, una figura che stava cercando di scappare via come un pesce dovette tornare a riva a causa degli attacchi.

Questo era l'uomo di mezz'età che non aveva mostrato la sua forza, un capo di livello intermedio del gruppo della Lama di Sangue, la definizione di una tigre sorridente. Aveva ucciso molte persone ed era uno degli uomini che aveva diretto la cattura dei cittadini di Chambord.

"Mi perdoni sovrano di Chambord..." Non appena atterrò, quest'uomo si inginocchiò e implorò perdono.

Fei balzò giù dal pilastro di pietra e arrivò di fronte a lui..

All'improvviso...

"Ahahah, muori!"

L'uomo di mezz'età passò all'attacco all'improvviso. La sua espressione divenne feroce mentre scuoteva le spalle e stendeva le dita. I muscoli attorno alla sua vita vibrarono e i suoi gomiti, le sue ginocchia, i suoi polsi e le sue caviglie si mossero in modo anomalo. In un istante, armi nascoste sfrecciarono verso i punti vitali di Fei come gocce di pioggia... Quest'uomo in realtà era un maestro nell'utilizzo di armi nascoste. In un momento, più di cento armi nascoste stavano sfrecciando verso di lui. C'era anche veleno e onde magiche celate in questo assalto.

"Umpf! Facile! Fammi vedere!"

Fei sogghignò. Era già pronto! Rimase lì danzando con le sue spade. Le lame si mossero e lasciarono a mezz'aria una serie di immagini residue che sembravano fantasmi, le armi nascoste erano state bloccate completamente.

Questo era il potere devastante di Fei dopo che la sua Padronanza della Spada aveva raggiunto l'ottavo livello. La sua comprensione e controllo delle spade era superiore a quella di qualunque guerriero nel continente di Azeroth.

Le armi nascoste erano state respinte, così la recita dell'uomo di mezz'età terminò lì.

Fei non esitò a ferire gravemente i suoi polsi e le sue caviglia per impedirgli di usare queste armi nascoste. Fei distrusse perfino nervi di punti vitali che controllavano i muscoli del suo corpo. Era facile per lui dopo essere passato alla modalità Assassino.

Ormai i più di duecento mercenari e quattro capi della Lama di Sangue erano stati annientati, nessuno era stato un'eccezione.

La gente delle carovane di Soros era scioccata.

Torres si avvicinò e chiese a Fei indicando i mercenari che si erano arresi: "Sua maestà, cosa dovremmo fare di loro?"




