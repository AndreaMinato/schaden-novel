---
weight: 185
title: Capitolo 185 – La Gabbia dentro la Formazione
pubDate: 2024-05-18T01:41:47.881Z
tags:
    - htk
---

Capitolo regolare di ieri, per qualche motivo ero convinta di averlo pubblicato lol scusate,
0 capitoli in coda, 0/5
-Schadenfreude

"Allora l'unione Soros è disposta ad aspettare un mese. Potrà avere l'opportunità che desidera sua maestà." Sembrava che il direttore con l'abito nero non ci avesse pensato troppo e avesse fatto una concessione.

Valutare ogni azione pensando al rapporto costo-benefici era la qualità necessaria per diventare un uomo d'affari di successo.

L'unione di Soros era un'organizzazione di mercanti e l'obiettivo di un mercante era massimizzare ogni profitto. Uccidere era l'ultima cosa che avrebbero fatto, a meno che non ci fossero altre alternative.
Redknapp voleva fare rapporto al quartier generale e chiedere che dei maestri distruggessero uno dei tre gruppi di mercenari di massimo livello a Zenit per proteggere la fama e la reputazione dell'unione Soros. Tuttavia, vista la determinazione del re di Chambord a vendicarsi, andava bene mostrare generosità per una volta. Se il sovrano di Chambord avesse avuto successo, l'unione Soros avrebbe avuto un po' meno problemi. Se avesse fallito, avrebbero comunque potuto distruggere facilmente la Lama di Sangue.

Naturalmente questa era la parte meno importante.

Il punto cruciale per Redknapp era poter sfruttare la Lama di Sangue per scoprire i dettagli che desiderava sapere e vedere se il re di Chambord aveva un grande potenziale e intelligenza com'era descritto nei rapporti. Valeva la pena per l'unione prestare attenzione e fare un investimento.

In questa atmosfera cordiale, si limitarono a chiacchierare senza parlare di argomenti importanti. Fin dall'inizio, la donna vestita di rosso di nome Shirley guardò Fei solo un po' di volte. Non disse nulla. Non era fredda, sembrava più riservata.

"Alexander, ho chiesto alle guardie di preparare dell'acqua calda per te..." Disse una voce dolce e tenera. Angela passò per l'entrata frontale della tenda e disse: "La principessa ha detto che le piacerebbe fare un bagno caldo dopo la lunga cavalcata..." Rimase sorpresa nello scoprire che c'era un ospite nella tenda. Si coprì le labbra rosse con le dita, ma presto mostrò il suo portamento da "futura regina", sorrise a Redknapp e si avvicinò a Fei.

Questo attirò l'attenzione sia del direttore che di sua figlia.

La giovane appena entrata era molto attraente e affascinante. Sembrava attirare le luci della ribalta con la sua sola presenza.

Redknapp e Shirley avevano una posizione importante nell'unione Soros. Erano entrambi informati ed esperti. Tuttavia era raro vedere una donna così elegante e raffinata. Angela con il suo grande abito bianco e Fei con la sua armatura rosso sangue erano seduti insieme, che scena armoniosa. Redknapp e Shirley esclamarono entrambi con ammirazione: "Che coppia perfetta!"

La comparsa di Angela ricordò a Redkapp che non sarebbero dovuti rimanere ulteriormente, così si alzò e sorrise. Si incuriosì e chiese: "Sua maestà, ho sentito che anche Tanasha, la principessa, è nell'esercito e l'ho incontrata un po' di volte. Mi stavo chiedendo se potessi porgerle visita?"

Fei sorrise. Sapeva che questo ufficiale non stava chiedendo il permesso, ma stava solo mostrando cortesia. La principessa era comunque qui, ma il modo in cui questo direttore parlava mise davvero a suo agio Fei, così gli sorrise e rispose: "Naturalmente, faccia pure!"

Dopo che se ne andarono, Angela chiese alla guardia di prendere un po' d'acqua calda. Come una moglie premurosa, rimosse l'armatura di Fei, pulendolo dallo sporco e dal sangue. Negli ultimi tre-quattro anni, Alexander era stato un ritardato mentale, simile ad un bambino. Angela ed Emma si erano prese cura di lui, anche lavarlo non sarebbe stato raro.

Si trovava molto più a suo agio dopo un bagno caldo. Fei prese un asciugamano bianco e si asciugò il viso per poi chiedere con curiosità: "La principessa è rimasta nella carrozza negli ultimi giorni. Sei stata in contatto con lei ogni giorno. Dimmi, cosa sta facendo?"

"Niente di che." Angela batté gli occhi e disse: "La principessa Tanasha desta compassione. Ha una strana malattia, così è sempre molto debole, specialmente durante il gelo d'autunno. Non può essere esposta al freddo del vento, altrimenti la sua condizione peggiorerà. Per questo può solo rimanere nella carrozza. Al suo posto mi annoierei molto, così Emma e io la andiamo a trovare sempre. Ho scoperto che in realtà è molto gentile..."

Fei ripensò alla prima volta che aveva incontrato la principessa. Quella donna debole e magra e i suoi occhi blu erano rimasti impressi nella sua memoria. La prima volta che l'aveva vista, Fei aveva pensato che la principessa fosse affetta da una strana malattia e che fosse molto debole. Così le aveva dato una pozione curativa mosso dall'impulso. Non sapeva se la principessa avesse davvero provato la pozione o l'avesse gettata via da tempo.

"Oh giusto, Alexander, la principessa Tanasha ha menzionato che la pozione viola che le hai dato sembrava efficace, ma che l'ha finita. Ce ne hai ancora? Potresti..." Chiese Angela guardandolo con i suoi occhioni. Anche se non aveva finito la frase, era ovvio ciò che stava cercando di dire.

Sembrava che la principessa fosse brava nel conquistare i cuori della gente. Se non altro Fei lo stava vedendo chiaramente adesso. Allo stesso tempo, Angela trattava la saggia dell'impero come la sua migliore amica, proprio come faceva con Emma. Angela non aveva mai chiesto nulla a Fei. Non poteva credere che la sua prima richiesta sarebbe stata per il bene della principessa.

Fei diede subito la pozione ad Angela.

Figuriamoci una bottiglietta di pozione, Fei avrebbe fatto del suo meglio per dare tutto ciò che voleva a questa dolce giovane. Angela occupava la parte più tenera del suo cuore. Non importava se si trovasse tra le ondate di bestie del mondo di Diablo o tra i massacri nella realtà, quando pensava a lei, il suo cuore avrebbe recuperato la calma.

Questa fata doveva essere un dono degli dei!

Non era la prima volta che Fei lo aveva pensato.

Vedendo l'espressione entusiasta di Angela quando ricevette la pozione, Fei sorrise. Forse la principessa aveva menzionato apposta la pozione viola. Non poteva chiederglielo per via della sua posizione prestigiosa, così aveva usato Angela per farlo. Fei aveva capito subito i suoi trucchi. Ciò che lo aveva sorpreso era il fatto che la principessa avesse provato la pozione e non l'avesse gettata via.

Inoltre ciò che aveva fatto negli ultimi giorni aveva passato un po' il limite, come per esempio occupare il territorio principale del regno di Blackstone senza il permesso dell'impero e distruggere molte delle loro miniere. Potevano essere considerati atti di tradimento nei confronti dell'impero e la principessa aveva visto tutto, ma non aveva detto nulla. Cosa stava pensando il suo terrificante cervello?

Fei stava pensando a questa domanda.

La principessa Tanasha, la saggia che sembrava avere tutto sotto controllo, l'incubo di tutti i nobili, perfino il re Yaxin doveva prenderla sul serio. Era davvero una persona terrificante.

.....

Il giorno dopo, il tempo sembrava migliorato dopo la notte di massacri.

Iniziò un nuovo giorno e la riva del lago divenne animata dopo la colazione. Anche se Fei e Redknapp non si erano accordati deliberatamente di farlo, la carovana Soros e le truppe di spedizione di Chambord avanzarono insieme.

Tra le squadre, c'erano quattro cavalli che trainavano una gabbia d'acciaio.

Dentro c'era uno dei sei famosi guerrieri d'élite della Lama di Sangue pieno di lividi e completamente mutilato: l'Orbo Drago Pazzo. Era completamente immobile. Se non stesse fissando con odio l'enorme cane nero di fronte cavalcato da una splendida ragazza, la gente avrebbe pensato che nella gabbia ci fosse un ammasso di carne marcia.

Anche se Oleg aveva usato metodi cruenti, aveva a stento ottenuto informazioni.

Il resto dei soldati della Lama di Sangue si era arreso e aveva dato loro ogni informazione dopo essere stati terrorizzati da Oleg. Tuttavia erano in fondo alla gerarchia e sapevano a stento qualcosa.

L'uomo muscoloso e pelato, il pervertito di mezz'età e la mezz'elfa diabolica, i capi principali, naturalmente erano molto più informati, ma sapevano che sarebbero morti sicuramente. Così, questi criminali che si erano abituati al sapore del sangue sorprendentemente avevano resistito alle torture e alla fine il vecchio Zolasc e Modric poterono decapitare l'uomo di mezz'età pervertito e la mezz'elfa personalmente per vendicarsi per gli schiavi di Chambord visto che i corpi dei due prigionieri non potevano più sopportare i tormenti.

Il guardiano Oleg non riuscì comunque ad ottenere altre informazioni sulla Lama di Sangue.




