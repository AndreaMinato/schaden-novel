---
weight: 187
title: Capitolo 187 – Pericoli Ovunque
pubDate: 2024-05-18T03:41:47.882Z
tags:
    - htk
---

Capitolo regolare,
0 capitoli in coda, 0/5
-Schadenfreude

Alpha sospirò e guardò il cielo con un'aura insidiosa. Nessuno sapeva cosa stava pensando. Dopo un po' si toccò la barba, come al solito, e disse sorridendo: "Sua maestà è ancora giovane e troppo ambizioso. Con il tempo capirà che lo stiamo facendo per il suo bene. Continuate il nostro piano per favore. Non preoccupatevi troppo, anche se sua maestà volesse punire qualcuno, me ne assumerei le conseguenze!"

Il re di Blackstone si tranquillizzò sentendo la promessa di Alpha. Strinse i denti e disse: "Allora andrò a prepararmi!"

Il sovrano di Thrace aveva un fisico minuto ma forte, aveva i capelli ricci e castani, e un paio di lunghe sopracciglia spesse che sembravano un paio di grossi coltelli che pendevano sopra i suoi occhi. Disse: "Ahah, sorprendente, stavolta il re di Chambord la pagherà!"

Il vecchio Alpha annuì e disse: "Ora mi sento più rassicurato grazie al vostro aiuto. Manderò i membri d'élite del settore dei fantini dell'impero ad assistervi. Stavolta non possiamo commettere nessun errore."

"Maestri del settore dei fantini dell'impero? Ottimo!"

Sia il re di Blackstone che quello di Thrace si rallegrarono. Avevano più fiducia nel piano anche se non capivano perché Alpha odiasse così tanto il sovrano di Chambord e si stesse impegnando così tanto ad uccidere Fei. Il nemico di un nemico era un alleato, così avevano accettato l'aiuto del vecchio.

.....

Vedendo tutti i lupi del vento feroci a cinquanta metri di distanza, tutti i membri della carovana Soros, incluso Redknapp, rimasero scioccati e ansimarono. Non potevano credere ai loro occhi.

Quasi cinquecento lupi magici avevano caricato verso di loro per dieci minuti.

Se i quaranta della carovana di Soros, nonostante i loro esperti, avessero dovuto affrontarli da soli, inevitabilmente ci sarebbero stati dei feriti e dei morti... ma ora, cosa avevano visto?

L'adolescente biondo simile ad un principe degli elfi aveva respinto i lupi magici con solo il suo arco. Nessuna delle bestie poté avvicinarsi oltre a cinquanta metri di distanza dalle bestie. Non importava quanto fossero feroci le bestie, sarebbero morte sicuramente una volta che avessero attraversato quel confine, sembrava che la dea della morte avesse tracciato personalmente quella linea.

"Boom! Boom! Boom!"

La ritmica vibrazione magica dell'arco risuonò nelle orecchie del gruppo.

Negli ultimi dieci minuti, ogni volta che le corde schioccavano, un lupo sarebbe stato colpito senza eccezione.

Quanto erano incredibili le sue tecniche di tiro con l'arco?

Anche se la forza generale di questi lupi non era elevata, i lupi del vento feroci erano agili e veloci di notte. In queste circostanze, gli arcieri regolari non potevano nemmeno vederli.

Aspetto più sorprendente, l'adolescente biondo era molto rapido. Dopo aver tirato una freccia, ne aveva già incoccata un'altra, dritta verso l'obiettivo.

Nel frattempo, la grassa montagna di carne con le braccia incrociate al petto si limitò a cambiare dieci volte la faretra per l'uomo biondo. Ogni faretra conteneva cento frecce, così il giovane doveva aver tirato mille frecce in dieci minuti.

La giovane Shirley e lo spadaccino vestito di bianco rimasero scioccati.

Redknapp ne fu sbalordito, ma non per le tecniche di tiro con l'arco dell'adolescente visto che c'erano molti arcieri capaci a Zenit. Le abilità della razza degli elfi erano molto più famose, ancora superiori a Torres. Ciò che lo sorprese fu l'età, il talento e le origini del giovane. Era difficile credere che fosse un adolescente di Chambord, un paesino. Era solo un pover'uomo, non aveva mai ricevuto un addestramento professionale, ma aveva ottenuto risultati del genere. Non poteva credere quanto fosse spaventoso il suo talento!

Redknapp ebbe la sensazione che il giovane sulla roccia sotto la luna sembrava uno splendido dipinto.

"Questo giovane è nato per tirare con l'arco!" Decretò Redknapp.

Non poté che volgere lo sguardo verso la tenda del re, era ancora buio, Redknapp poteva immaginare che il sovrano stesse abbracciando sua moglie e stesse dormendo... il re di Chambord, come poteva dormire così pacificamente in un momento come questo!

"Sembra che mi sia concentrato troppo sul re di Chambord e abbia trascurato qualcos'altro... il regno di Chambord si sta facendo interessante. Forse convincerebbe il presidente ad eseguire quel piano!"

Tutti i membri della carovana Soros tornarono alle loro tende.

I cadaveri dei lupi erano disseminati ovunque. I lupi del vento feroci erano un tipo di bestia magica. I loro corpi contenevano cristalli magici, ma di basso livello e non valevano molto. Ed erano stati uccisi dal giovane di Chambord, non avevano contribuito, così non sarebbero stati così presuntuosi da raccogliere i cristalli.

Torres ed Oleg saltarono giù dalla roccia e camminarono tra il mare di corpi.

Oleg estrasse tutte le frecce dai corpi e le ripose nella faretra. Allo stesso tempo, tirò fuori anche i cristalli dai crani dei lupi con un coltello e li ripose nelle sue tasche. Oleg sembrava impazzito. Specialmente dalla notte in cui Fei gli aveva donato le caratteristiche della costellazione di Cancer, si entusiasmava quando aveva a che fare con dei cadaveri.

Anche se le dita di Fernando Torres erano state tagliate dalla corda dell'arco, esaminò comunque con cautela le ferite sui corpi, riflettendo sulla battaglia.

Le sue tecniche di tiro con l'arco erano solo di massimo livello nel regno di Chambord. Sarebbe stato impossibile per lui uccidere circa cinquecento lupi del vento, ma dopo aver ricevuto i poteri di Sagittario, sembrava che avesse ottenuto qualche ispirazione da combinare con il suo duro lavoro. In questi giorni le sue abilità erano migliorate molto.

Lo scontro di stasera in realtà era stata una prova architettata da Fei per addestrarlo, aveva ordinato ad Oleg di proteggerlo, senza dargli una mano a meno che non fosse capitata un'emergenza. Fei, dopo essere passato alla modalità assassino, si era preparato ad aiutare Torres nel caso ci fossero stati dei pericoli. Chi si immaginava che il giovane avrebbe sopportato e superato questa pressione. In media aveva usato due frecce per uccidere un lupo del vento feroce, ma si era era avvicinato al livello di un vero maestro, stimolando anche il potere del Sagittario.

Fei era rimasto sbalordito da come Torres era migliorato, aveva la sensazione di aver visto crescere un figlio. Dopo che il pericolo passò, Fei tornò silenziosamente nella tenda. Nessuno nell'accampamento si era reso conto di com'era uscito.

Il giorno dopo, la squadra continuò il viaggio.

Anche se la strada era tranquilla, accaddero molti eventi strani.

Nel pomeriggio, durante il periodo di riposo, qualcuno nella carovana Soros si rese conto che l'acqua vicino al posto dove si erano accampati era avvelenata. Lo avevano scoperto perché una povera guardia era rimasta avvelenata dopo averla bevuta. Se non l'avessero scoperto, la carovana e le truppe di spedizione avrebbero incontrato grossi problemi.

"Insapore e incolore, un veleno terrificante. Qualcuno l'ha fatto deliberatamente. Non è stato molto tempo fa, altrimenti si sarebbe già disperso. Ovviamente devono averci preso di mira..." Redknapp era un famoso stregone a quattro stelle e aveva dedicato un po' di tempo a studiare il campo della medicina, così era giunto alla conclusione dalla sua osservazione ed analisi.

Fei annuì.

Recuperò un po' di acqua avvelenata dal fiume e la ripose in una bottiglietta. Aveva intenzione di darla all'esperta di Diablo, la sacerdotessa Akara, per studiare gli ingredienti. Poteva essere utile per creare un antidoto.

Quella sera, le truppe di spedizione e la carovana Soros si fermarono vicino a dei macigni.

L'accampamento fu di nuovo attaccato da delle bestie; come previsto, Torres le respinse usando arco e frecce, e questo confermò ulteriormente la conclusione di Redknapp. Nel frattempo, Fei li osservò di nascosto riflettendo.

Il terzo giorno, mentre la squadra stava attraversando una ripida gola, ci fu una valanga improvvisa. Entrambe le pareti rocciose iniziarono a collassare ed enormi rocce iniziarono a cadere su di loro. Era davvero pericoloso.

"Onda d'Urto di Pile di Cadaveri!!"

Il grassone ringhiò e l'onda d'urto che scatenò ridusse in macerie le grosse pietre. La situazione divenne gestibile grazie all'aiuto dei Cavalieri dello Zodiaco e ai poliziotti. Solo una persona era rimasta ferita. Le gambe di una guardia si erano spezzate mentre aveva cercato di proteggere la principessa. La carovana Soros aveva seguito le truppe di spedizione mentre erano entrate nella gola, così non avevano subìto troppi danni, ma alcuni del loro gruppo erano comunque rimasti feriti o morti.

Redknapp mostrò uno sguardo cupo mentre riferiva a Fei: "Ho percepito l'aura residua dell'incantesimo Furia della Terra nell'aria. Questa valanga dev'essere stata creata apposta da qualcuno..."



