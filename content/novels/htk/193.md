---
weight: 193
title: Capitolo 193 – Il coraggioso è il conquistatore
pubDate: 2024-05-18T09:41:47.883Z
tags:
    - htk
---

Capitolo regolare,
0 capitoli in coda, 0/5
-Schadenfreude

La folla esultante ci mise molto tempo per calmarsi.

Stavolta tutti gli occhi che puntavano verso Fei cambiarono completamente. In particolare le guardie della carovana Soros che ancora sottovalutavano questo re campagnolo di questo regno ausiliario e che erano abituati a vedere ogni tipo di nobili e membri d'élite.
Tuttavia da come guardavano Fei era pieno di rispetto e venerazione. Questa era la reazione naturale del debole di fronte al forte. Nella terra di Azeroth vigeva la legge della giungla, i potenti venivano rispettati e ogni problema veniva risolto con i pugni e le armi.

La squadra partì dopo una lieve riorganizzazione.

La vittoria di questa battaglia scoraggiò chiunque dal lanciare agguati alle truppe di spedizione. Ora che avevano un membro d'élite capace di sconfiggere un Cavaliere della Giustizia, a meno che qualcuno fosse davvero stanco di vivere, chi l'avrebbe attaccato? sarebbe stato praticamente un suicidio! La gente non avrebbe nemmeno avuto abbastanza tempo per adulare Fei, figuriamoci attaccare.

Così tutti avanzarono con piena sicurezza.

Fei cavalcò confortevolmente il grosso cane nero con la bellezza tra le braccia.

Superò le due torri. Adesso c'era solo una regione collinare di fronte a loro e dopo ci sarebbe stata una vasta pianura. Il resto del viaggio sarebbe stato tranquillo e privo di pericoli, e sarebbero arrivati nella capitale entro poco più di un giorno.

Tuttavia, proprio quando stavano per oltrepassare la regione collinare, Fei ebbe una strana sensazione, come se la città di Chambord molto lontana avesse incontrato qualche pericolo...

.....

<em>Rumble!!</em>

L'intera prateria tremò e la terra ululò.

La cavalleria sembrava un'alluvione apparsa al confine tra il cielo e la terra. Le lunghe bandiere svolazzavano al vento sembravano piccoli draghi neri, avanzavano ferocemente a mezz'aria.
Tutte le bandiere erano nere e raffiguravano un semplice coltello d'acciaio da cui colava sangue e un teschio bianco. Questo era un esercito sconosciuto completamente coperto di armature nere. I cavalli, le armature, e gli elmi delle unità più avanti non avevano nessun simbolo. Era ovvio che stessero nascondendo la loro identità.

Tutti i 2000 soldati di cavalleria erano come un torrente nero che stava galoppando con fare assassino.

Di fronte a loro, su una collina lievemente più alta, una figura rossa e una nera risaltavano come pietre torreggianti. Fronteggiavano senza paura il torrente, aspettando silenziosamente qualcosa.

La distanza tra le due fazioni si stavano avvicinando.

"Sono il Cavaliere Dorato Didier Drogba sotto il comando del re di Chambord. Ascoltate! Avete già invaso il territorio di Chambord. Vi darò dieci secondi di tempo per girarvi e andarvene, altrimenti... Vi uccideremo senza pietà!"

Gridò il cavaliere sulla collina. La sua voce tuonò con tale forza che riecheggiò molto lontano, superando inaspettatamente in volume le migliaia di cavalli in galoppo.

Ma...

<em>Pew!</em>

La risposta dell'altra parte fu una freccia ancora più fragorosa.

Con uno scoppio assordante, la freccia sembrava una meteora avvolta di fiamme.

"Oh no... Didier, attento!" L'espressione di Lampard cambiò.

Aveva notato che il dardo conteneva un forte elemento del fuoco con uno slancio terrificante e fulmineo. Quella era una freccia scagliata da un membro d'élite a tre stelle di livello intermedio. Temeva che Drogba sarebbe rimasto ferito dopo aver sottovalutato l'attacco, così fece un passo e scagliò un pugno nel cielo. Un fulmine argentato sfrecciò dalla sua mano e colpì direttamente la freccia. Dopo una grossa esplosione, un'onda d'urto invisibile si estese in ogni direzione distruggendo ogni pianta vicina!

"Figlio di pu***na, mostra un po' di rispetto!" Drogba si infuriò.

Si guardò attorno e prese l'enorme ascia che era appesa a fianco del suo cavallo. Poi la lanciò verso il nemico usando entrambe le mani. Dopo la trasformazione della pozione Hulk, le sue braccia potevano esercitare almeno decine di migliaia di libbre di forza. L'ascia roteò e fischiò freneticamente, sembrava ancora più feroce di quel dardo rosso.

Quest'ascia volò per oltre 200 metri.

Il cavaliere che aveva lanciato la freccia vide la situazione e non osò bloccare direttamente l'attacco. Avvolto da energia rossa fiammeggiante, balzò all'istante e schivò. Era estremamente agile e tornò sul dorso del suo cavallo un attimo dopo. Era chiaramente un membro d'élite.

Tuttavia chi era dietro di lui non fu così fortunato.

Prima di poter reagire, fu tranciato direttamente dall'enorme lancia. Senza poter emettere un solo suono, il soldato fu tagliato a metà, con la metà inferiore ancora a cavallo mentre l'altra era già caduta a terra ed era stata schiacciata fino ad essere ridotta in poltiglia. Anche così, l'ascia continuò a sfrecciare in avanti e altri 6 o 7 cavalieri andarono incontro allo stesso tragico fato. All'istante una controcorrente rossa sangue apparì dentro il torrente di cavalieri neri.

"Dannazione, caricate e uccidetelo!" Gridò il cavaliere con l'elemento del fuoco, brandendo la lunga spada appesa alla sua vita e stringendo i denti.

Il torrente nero accelerò e diventò ancora più folle.

<em>Pew pew pew pew!</em>

Suoni taglienti riecheggiarono nel cielo e quattro lunghe spade coperte da ogni tipo di luce d'energia cominciarono a sfrecciare dal torrente nero.

"Oh me**a, ci sono degli esperti tra i nemici! Non possiamo gestirli da soli!"

L'espressione di Lampard cambiò immediatamente. Questi fendenti  di spada erano formidabili e questo significava che c'erano almeno quattro membri d'élite dal terzo livello in su. Insieme alle 2000 unità di cavalleria, era un esercito che lui e Drogba non potevano fronteggiare da soli.

"Frank, non preoccuparti, diamo un dono di benvenuto a questi bast***i, eheheh..."

Disse Drogba mentre lanciava tre asce. Spinte dallo slancio terrificante, le enormi asce vorticarono come mulinelli devastanti e crearono tre controcorrenti di sangue tra l'esercito nero.

"Dannazione..."

"Maledetti..."

"Uccideteli!"

Prima ancora di scontrarsi, le quattro asce di Drogba avevano già ucciso circa quaranta persone, facendo ruggire di rabbia i quattro maestri di fronte avvolti da diversi tipi di energia. In un batter d'occhio, la distanza tra le due parti era arrivata a meno di cento metri e il cielo iniziò a ricoprirsi di frecce.

"Presto, ritiriamoci!"

I due saltarono sulle Bestie Ruggenti del Fuoco sollevando polvere dietro i loro posteriori. Le Bestie Ruggenti del Fuoco di quarto livello superavano di gran lunga i cavalli militari. Se ne andarono immediatamente dal campo di battaglia e cominciarono a ritirarsi verso Chambord.

A tre chilometri di distanza.

Più di cento soldati di Chambord erano su una collina. Il loro capo aveva fluenti capelli neri e indossava un'armatura nera unica. Alla sua vita era appesa una spada lunga cinque piedi e ampia cinque dita, e la sua espressione era maestosa, solenne e piena di giustizia. Era il signore militare di Chambord, Brook.

I rinforzi di Chambord erano qui!

A circa cinque metri dai rinforzi, c'erano 600-700 schiavi delle miniere esausti che si stavano precipitando verso la città aiutati dai compatrioti venuti ad accoglierli. Finché fossero entrati in città, allora l'esercito di Chambord avrebbe potuto sfruttare il vantaggio dato dal terreno e difendersi, forse non sarebbe stato un problema annientare questi nemici spuntati da chissà dove.

"Lord Brook, la situazione è cambiata. Ci sono quattro esperti nella formazione nemica!" Frank e Drogba tornarono da lui e gli riferirono ogni dettaglio.

Brook cambiò espressione ma presto recuperò la calma: "Nessun problema, dobbiamo solo temporeggiare per un quarto d'ora e potremo ritirarci in città per difendere." Si accigliò e rifletté per un secondo, un istante dopo, riferì una serie di ordini decisi all'esercito. Il prestigio di Brook era elevato. Tutti ubbidirono immediatamente e iniziarono a prepararsi.

Molto presto il torrente di ferro nero apparì e i quattro esperti dall'energia di colore diverso erano i più visibili.



