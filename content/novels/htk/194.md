---
weight: 194
title: 'Capitolo 194 – Tecnica Originale, Pugno Gelido del Cielo'
pubDate: 2024-05-18T10:41:47.883Z
tags:
    - htk
---

Capitolo regolare,
0 capitoli in coda, 0/5
-Schadenfreude

Dopo essere entrati nei territori dell'impero Zenit, sia le truppe di spedizione che il gruppo di mercanti Soros provarono sollievo.

Nessuno regno affiliato avrebbe osato attaccare la gente di Chambord qui. Altrimenti, perfino il sovrano di un regno affiliato di primo livello sarebbe stato arrestato dai cavalieri della giustizia e condannato a morte per tradimento. Non avrebbero ammesso repliche, né avrebbero esitato o fatto delle eccezioni.

Questo era il potere di un impero principale.

Fei era molto curioso.

Poteva percepire chiaramente che l'atmosfera nel territorio dell'impero era completamente diversa da quella dei regni affiliati. Sembrava esserci molta più disciplina.
Non appena le truppe di Chambord entrarono nei loro territori, Fei vide numerosi posti di guardia e blocchi di sicurezza nascosti in in posizioni diverse. Inoltre c'erano anche cavalieri imperiali pienamente armati che pattugliavano l'area. Formavano molte squadre, e i loro percorsi e tempismo erano così precisi che formavano un'enorme rete che calava dal cielo. Grazie alle torri di guardia, nessuno sarebbe potuto entrare senza venire scoperto.

Le truppe di spedizione di Chambord e il gruppo di mercanti Soros erano avanzati solo per circa una decina di chilometri, ma erano stati fermati e interrogati circa dieci volte dai soldati di Zenit. le loro domande erano così dettagliate che Fei ebbe la sensazione di essere stato trattato come un nemico.

Questo fenomeno sorprese Fei, ma allo stesso tempo pensò che fosse strano.

"L'atmosfera sembra strana, è bizzarro. Anche se il potere militare di Zenit è enorme, non dovrebbero essere così severi. Questo mi dà la sensazione che si stiano preparando per una grande guerra. Molto interessante."

Fei li osservò con attenzione e si fece delle domande.

"Forse è per via dell'imminente Esercitazione Militare. Arriveranno soldati d'élite da 250 regni affiliati, così devono stare attenti." Fei poteva pensare solo a questa spiegazione.

Era passato un giorno dalla battaglia delle due torri.

Fei non si rilassò. Per via delle sue buone abitudini, stava pensando a ciò che aveva imparato dalla battaglia contro Chris-Sutton. Quello scontro lo aveva stimolato e gli aveva dato una pressione che aveva sentito solo quando era arrivato in questo mondo. Aveva la sensazione di stare per incontrare guerrieri più potenti e altre sfide. Doveva fare del suo meglio per aumentare la sua potenza, così poteva solo affrontare la tempesta che stava per arrivare.

Oggi Fei aveva compreso molto mentre rifletteva nuovamente sulla battaglia.

Le tecniche di combattimento da barbaro era stato il campo in cui aveva fatto più progressi.

In questo vasto continente Azeroth c'era una verità che nemmeno gli dei potevano evitare. Sia i guerrieri che i maghi avevano i loro stili di combattimento unici. Date le creazioni e i miglioramenti fatti da molte generazioni di geni, queste tecniche contenevano una profonda comprensione dell'energia e poteva infliggere una quantità incredibile di danni. Tra di loro, le tecniche di combattimento dei guerrieri e gli incantesimi dei maghi erano formidabili.

La professione dei maghi aveva un bisogno illimitato di soldi e risorse a causa della sua particolarità. Per questo ce n'erano di meno. Fei aveva incontrato solo pochi maghi dal suo arrivo in questo mondo, e la maggior parte di loro non erano stati così potenti. In effetti, l'esperto più potente che aveva incontrato era l'ex capo dei ministri di Chambord, Bazzer.
E Bazzer era solo un mago a quattro stelle. Dato che non aveva un esperto a guidarlo, era un dilettante dalle conoscenze davvero limitate, così era stato fortunato ad essere riuscito ad avanzare al quarto livello. Dopo però non aveva ottenuto incantesimi di quarto grado e così non aveva potuto utilizzare il suo potere. Era come un soldato senza un'arma.
Non aveva potuto combattere al massimo della sua potenzialità. Questa sequenza di eventi aveva dato a Fei un'impressione poco accurata sul potere di questa categoria.

Eccetto i maghi, Fei aveva già incontrato molti potenti maestri che utilizzavano l'energia da guerriero. I più formidabili erano il vecchio dai capelli bianchi dalla parte di Paris e il Dio della Guerra di Zenit, Andrew-Arshavin. Ma la persona che aveva scioccato Fei era stato il giovane Cavaliere Dorato, Chris-Sutton, quando aveva lottato sulle Due Torri.

Il Colpo dello Tsunami della Lancia Dorata di questo cavaliere della giustizia aveva sorpreso Fei.

Era la prima volta che Fei si era reso conto che una tecnica del genere poteva permettere ad un guerriero al picco delle quinte stelle di lanciare un attacco potente quanto quello di un guerriero a sei stelle di livello intermedio.

Questa abilità di massimo livello aveva stravolto ogni comprensione di Fei riguardo alle tecniche di combattimento.

Era piuttosto orgoglioso dei Pugni Veloci come il Fulmine e dell'Onda d'Urto di Pile di Cadaveri che aveva creato. Ma era costretto ad ammettere che queste tecniche non potevano competere con il Colpo dello Tsunami della Lancia Dorata in termini di potere esplosivo.
Questa scoperta inaspettata riconfermò la determinazione di Fei nel trovare pergamene d'energia di qualità più alta. Solo dopo aver consultato quelle tecniche avrebbe potuto usare la sua modalità Assassino per aggiungere altri canali di energia.
Se avesse potuto aggiungere più connessioni e utilizzare il suo potere mistico, sarebbe stato in grado di creare tecniche di combattimento che potevano aumentare il potere esplosivo di un guerriero quanto il Colpo dello Tsunami della Lancia Dorata.

A parte questo, Fei aveva scoperto altre forme di combattimento per il suo personaggio del barbaro durante lo scontro con il Cavaliere Dorato.

Che fosse energia da guerriero o forza fisica, erano tutte forme di potere; non erano diverse in pratica. Sfortunatamente, Fei che era nella modalità barbaro poteva utilizzare la sua forza solo in modo molto istintivo e basilare. Anche se questo stile di combattimento non era convenzionale e coglieva di sorpresa i suoi nemici, era troppo semplice in confronto alle tecniche raffinate degli altri guerrieri prima che Fei potesse apprendere le abilità di alto livello del barbaro.
Oltre a non poter aumentare la forza all'improvviso, gli mancavano dei modi per attaccare a lunga distanza a parte lanciare oggetti.

Da quello scontro, Fei rimase sorpreso per aver scoperto un altro modo per usare il potere del barbaro.

Usare dei marchi che potevano essere condensati a mezz'aria per attaccare un avversario da lontano.

Durante lo scontro con il Cavaliere Dorato, Fei era entrato in uno stato molto strano quando era estremamente agguerrito e sotto pressione. In quel momento, aveva avuto la sensazione che ogni cellula nel suo corpo fosse attivata. In quello stato, la forza fisica del barbaro aveva creato qualcosa di speciale, sotto quel pieno assalto, Fei aveva lanciato dei marchi semitrasparenti delle dimensioni della ruota di una macchina usando la sua forza brutale devastante.
Questi marchi sembravano cristallini e rivelavano chiaramente i dettagli di ogni pugno come le nocche.

Ciò che sorprese di più Fei era che ogni marchio conteneva il 100% della forza che usava. Questa energia veniva avvolta nei marchi dei pugni per breve tempo prima di scomparire e Fei poteva accumulare dai 30 ai 40 marchi e colpire l'avversario in una volta. Insieme, l'impatto e i danni erano l'equivalente di 30 o 40 Fei che attaccavano allo stesso tempo.
I danni causati dall'attacco raggiungevano già il potere combattivo di un guerriero a sei stelle e questa tecnica era paragonabile alle tecniche di combattimento di alto livello.

Questo era il vero motivo per cui Fei era riuscito a ribaltare la situazione nonostante fosse stato già ferito dall'energia da guerriero metallica e aveva sconfitto Sutton che poteva usare il Colpo dello Tsunami della Lancia Dorata.

Questo fece anche capire a Fei che avrebbe dovuto ottenere qualche tecnica di combattimento se avesse voluto vincere battaglie di questo livello.

Questo era ciò che aveva appena compreso riguardo alla sua modalità da barbaro.

Dal giorno dello scontro, Fei aveva cercato molte volte di entrare nello stato in cui era prima e aveva tentato di scagliare marchi di pugni trasparenti. Era riuscito a padroneggiare questa tecnica dopo molta pratica e aveva anche scoperto che la forza, l'istinto fisico, il senso combattivo e l'esperienza di combattimento del suo barbaro di livello 38 gli avevano permesso di accumulare fino a 46 marchi di pugni. Questo era il suo limite. Dopo 46 marchi, il primo marchio avrebbe iniziato a disperdersi, così non avrebbe potuto più accumularne.

Il colpo con 46 marchi infliggeva un danno pari a quello di un attacco da guerriero a sei stelle di livello basso o intermedio, che era già impressionante.

"La tecnica dei marchi non è inferiore a quelle tecniche di combattimento e l'ho creata io. Perciò devo dargli un nome fico... eh... chiamiamolo Pugno Gelido del Cielo! Ahah!" A Fei era venuta in mente una serie tv che si chiamava il Vento e le Nuvole, e la tecnica marziale del discepolo più grande di nome Qing Shuang. Aveva pensato che il nome fosse figo, così l'avrebbe copiato senza pudore. In effetti era così orgoglioso della sua idea che iniziò a ridere.

Dopo la battaglia con Sutton, Fei aveva avuto la sensazione che si fosse aperta una nuova strada. Il tetto che un tempo aveva raggiunto era stato rimosso dopo aver capito che poteva usare i personaggi diversi del mondo di Diablo per creare stili di combattimento più versatili. Per Fei che era un otaku pensieroso, era davvero divertente.

<em>'Così ora ho una tecnica offensiva, che dire di una difensiva...'</em>

Pensò Fei.

Lo stile di combattimento di un barbaro poteva essere semplificato con una frase. Si concentrava solo sull'attacco e mai sulla difesa, avanzava sempre senza arretrare. Ma, in quanto re, Fei pensava che non si addicesse troppo alla sua immagine sanguinare ed essere sull'orlo della morte.

Tuttavia non poteva concentrarsi totalmente su questi pensieri.

Perché dietro di lui, in direzione del regno di Chambord, ebbe la sensazione che qualcosa lo stesse chiamando per qualche motivo. Questo richiamo improvviso ma urgente lo fece distrarre.
