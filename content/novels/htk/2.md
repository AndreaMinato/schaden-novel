---
weight: 20
title: Capitolo 2 - L'Idiota diventa un Pazzo
pubDate: 2023-05-09T13:54:16.357Z
tags:
    - htk
---


Capitolo regolare,
0 capitoli in coda, 0/5
-Schadenfreude

Angela strinse il bordo del letto, i suoi occhi spalancati si riempirono di preoccupazione.

'Povero Alexander, spero che la caduta non abbia danneggiato il suo cervello. Anche se non era molto brillante prima, almeno poteva parlare.

In quel momento una voce forte e arrogante riecheggiò da oltre la porta.

"Alexander! Ho sentito che sei rimasto ferito." Le due ragazze fecero delle smorfie mentre si voltavano. La voce sembrava avere un tono sarcastico mentre esprimeva la sua preoccupazione.

"Va tutto bene?"

Fei alzò lo sguardo e vide che un uomo paffuto e ben vestito era entrato nella camera da letto. Una risata gelida sfuggì dalle sue labbra curve.

"Gill, cosa stai facendo qui?" Disse freddamente Angela. Fei sentì la tensione che c'era tra questo nuovo arrivato losco e obeso, e la bellezza accanto a lui.

Era chiaro che non fossero in buoni rapporti.

"Ahah... Angela, mio angelo, cosa intendi? Ho sentito che il mio caro amico Alexander è rimasto ferito e mi sono preoccupato. Cosa c'è di male nel venirlo a trovare?"

Il grasso nobile si avvicinò con noncuranza e si sedette su un lato del letto, come se fosse a casa sua.

"Gill, cosa stai facendo?! Come osi sederti sul letto del re!" Esclamò con rabbia Emma.

Gill scoccò un'occhiata verso Emma. Lussuria e malignità trapelarono dal suo sguardo. Si leccò le sue labbra a salsiccia e rimbeccò: "Sta zitta schiava di bassa classe. Non dire nulla che potresti rimpiangere." Si girò con tranquillità e guardò Fei. La sua espressione non sembrava quella compassionevole di una persona che guardava un amico ferito, ma quella di qualcuno che gongolava mentre guardava un animale azzoppato. Allo stesso tempo Fei lo guardò a sua volta.

Percepì il disprezzo e il sarcasmo nei suoi occhi; Gill non stava nascondendo minimamente la sua malignità.

Fei era confuso. Questa brutta palla di lardo è davvero l'amico di Alexander? Ha così tanti menti, eppure è così coraggioso da mostrarsi perfino di fronte al re? Proviene da una famiglia molto potente anche lui?'

Mentre Fei stava riflettendo, Gill iniziò a pizzicargli il viso con le sue mani oleose, come se fosse un giocattolo. Il suo movimento era così naturale che pareva lo avesse fatto migliaia di volte.

"Alexander, sembra che tu stia bene. Ahah. Ho un po' di ospiti importanti da intrattenere questo pomeriggio, che ne dici di venire con me?" Gill stava sorridendo, ma il tono con cui stava parlando non sembrava quello di un invito, ma di un ordine.

Pizzicò un altro po' il viso di Fei e gli diede uno schiaffetto. Gill adorava questa sensazione, trattare il re come un animaletto.

Poi iniziò a pensare, com'era possibile che qualcuno come Alexander fosse diventato un re. 'Ha l'intelligenza di un bambino di tre anni all'età di diciassette anni, eppure perché gli dei lo adorano così tanto da avergli dato il trono.'

Mentre Gill si stava divertendo, accadde qualcosa di inaspettato.

"Slap!"

Gill si coprì la guancia sinistra con la mano. Sulla sua guancia era apparso un marchio rosso come della pittura gettata su un dipinto astratto. Nella sua faccia ora c'era l'esempio perfetto di un'espressione scioccata.

Sia Angela che Emma si erano sentite a disagio quando era arrivato Gill, ma lo schiaffo aveva scioccato anche loro. Non potevano credere a cosa avevano visto.

Alexander si comportava in modo docile e sottomesso e così era sempre stato stuzzicato da Gill visto che non reagiva.

'Ha appena schiaffeggiato Gill! È successo davvero?' Nonostante fosse scioccante, erano molto contente. Avevano sopportato Gill per così tanto tempo.

"Come... come osi?!"

"Finocchio, se mi tocchi di nuovo con le tue mani disgustose, ti darò un calcio dritto in culo!" Disse Fei.

Gill gli aveva provocato molta frustrazione e Fei non era il tipo da tollerare le persone che lo provocavano.

Gill indicò Fei con le sue dita a salsiccia e urlò. Era così arrabbiato che tutto il suo grasso stava tremando come un budino affetto da Parkinson.

"Come osi schiaffeggiarmi, bastardo!" Gridò più e più volte Gill.

Fei non rispose. Stava cercando di alzarsi.

'Come osa gridare a palazzo?' Fei era perplesso. Nessuna guardia stava accorrendo come succedeva normalmente. 'Che sia davvero una persona così importante che nemmeno un re può punirla?'

Mentre Fei stava riflettendo, Gill fece una decisione folle. Si precipitò su Fei, sembrava che volesse vendicarsi.

"Fermo!" Ordinò Angela. "Gill, sei solo il figlio di un ministro, come osi fare una cosa del genere?!"

Non importava quanto Angela stesse gridando, Gill aveva lo sguardo incollato su Fei. Angela ed Emma fecero del loro meglio per proteggere Fei tirando Gill per l'abito.

Tuttavia era impossibile che potessero trattenerlo.

"Slap!"

Frustrato, Gill schiaffeggiò Emma così forte da scaraventarla lontano due metri. Il suo bel viso si gonfiò e le lacrime riempirono i suoi occhi.

Gill poi afferrò Angela per il polso e la trasse a sé. Abbassò la testa verso il suo collo, la annusò un paio di volte con godimento e disse lascivamente: "Bellissima Angela, questo ritardato non sarai mai abbastanza degno di te. Guardalo, non assomiglia affatto ad un re. Ha combinato dei disastri nel regno di Chambord subito dopo aver ereditato il trono. Eheh, Angela; che ne dici di diventare la mia donna."

Stava stringendo il polso della giovane; la sensazione calda e morbida della sua pelle gli fece perdere il suo ultimo briciolo di razionalità. Si dimenticò di essere nel palazzo del re e che Angela era la futura regina. Così provò a baciare di forza Angela.

All'improvviso...

Peng!

Un elmo di metallo "baciò" la sua fronte, ma l'impatto che ebbe sulla sua testa aveva più la forza di un martello.

Questo attacco fu così improvviso che Gill non riuscì nemmeno a prevederlo. Sorpreso dal sangue che uscì dalla sua ferita, urlò e lasciò il polso di Angela per poi ritirarsi.

Angela aveva assistito di nuovo a qualcosa di incredibile ed era rimasta senza parole.

Quando Fei raccolse l'elmo da terra, sogghignò: "Come osi toccare la mia donna, figlio di putt**a! Come osi toccare il re! Ti picchierò finché non diventerai tetraplegico o, giuro su dio, non sono il re!"

Si sentiva meglio mentre imprecava e pensò: 'Cavolo, ero spaventato da questo sacco di lardo. Pensavo che fosse una figura importante, ma a quanto pare è solo il figlio di un ministro. Posso picchiarlo e insultarlo quanto voglio ca**o!'

La camera divenne mortalmente silenziosa. Si sarebbe potuto sentire il rumore di uno spillo che cadeva a terra.

Nonostante Angela ed Emma fossero state scioccate già molte volte dagli interventi di Fei, stavolta ebbero la sensazione che qualcosa fosse cambiato. "Non è possibile! Come può essere?" Fissarono Fei. "Sembra che Alexander il ritardato che ha sempre ascoltato Gill sia... cambiato."

Gill giaceva a terra immobile. Era stordito. Aveva la sensazione che la personalità di Alexander fosse cambiata un po' troppo.

Gill si era stato spaventato dal comportamento atipico di Alexander. Quel colpo di prima era stato molto forte e gli diede la sensazione che Fei stesse davvero cercando di ucciderlo.

Dopo un paio di secondi si calmò. Pensò al perché era venuto al palazzo oggi e decise
di mettercela tutta.

Sollevò la mano sinistra e iniziò a pronunciare un incantesimo strano e misterioso. Una palla di fuoco si stava formando nella sua mano e una sensazione di calore bruciante avvolse l'intera stanza.

Gill si dimenticò del dolore che aveva provato e all'improvviso diventò molto più coraggioso. Derise Fei: "Tu, il re? Ah. Chi ti considera il nostro re nell'intero regno di Chambord? Osi colpirmi? Alexander, preparati a ricevere l'ira di un grande mago!"

Fei stava ancora sporgendo il petto con orgoglio cercando di fare una buona impressione su Angela ed Emma, ma quando vide la sfera di fuoco, le sue pupille si contrassero un po': 'Ma... mago? Me**a, questo cretino è un mago? Sembra che non sia del tutto inutile. Cosa dovrei fare? Cavolo, non avrei dovuto agire d'impulso. Se l'avessi saputo, avrei provato a dissuaderlo a parole invece che usare la forza...'

Fei stava cercando di pensare ad una soluzione a questo casino.

Guardò la palla di fuoco di Gill e l'elmo ammaccato che aveva in mano e pensò: 'Che diavolo sta succedendo? Se dobbiamo combattere, almeno datemi una spada o qualche tipo di arma.' Poi iniziò a gridare: "Guardie... guardie! Assassini! Qualcuno sta cercando di assassinarmi!"

"Ahah, è inutile!"

Gill rise mentre mosse la mano e la sfera rossa volò veloce come un proiettile verso la faccia di Fei.


