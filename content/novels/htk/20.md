---
weight: 20
title: Capitolo 20 – Recita da Oscar
pubDate: 2023-05-27T13:54:16.361Z
tags:
    - htk
---


Capitolo regolare,
0 capitoli in coda, 0/5
-Schadenfreude

Fei rintracciò la fonte del suono. In un angolo alla sua destra, una ragazzina magra dai capelli rossi stava piangendo mentre stava abbracciando una persona.

Fei la guardò con più attenzione. Stava tenendo Pierce.

Il secondo comandante delle guardie, Brook, era accanto a loro, preoccupato. Continuava a parlare alla ragazzina per confortarla.

"Sua maestà!"

Dopo aver visto Fei, Brook si entusiasmò. Si alzò e si inchinò: "Ha trovato una cura?"

Guardò nervoso Fei; temeva che il re avrebbe scosso la testa e avrebbe detto qualcosa di deludente. Pierce era al limite, probabilmente poteva resistere per altri dieci minuti, ma non oltre.

Fei notò il nervosismo dell'umile Brook e decise di stuzzicarlo un po'. Non rispose alla domanda e invece indicò la ragazzina: "Lei è..."

"Louise, è la figlia di Pierce." Brook cercò di trattenere l'ansia e presentò la ragazzina a Fei.

Fei annuì senza dire nulla.

'Così questa è la figlia per cui si stava preoccupando Pierce quando era gravemente ferito.' Pensò Fei.

Al contrario di Pierce che era un duro insensibile, la piccola Louise era davvero adorabile. Poteva sciogliere il cuore di chiunque con le sue lacrime. I suoi capelli rossi risaltavano all'occhio. Gli fece venire in mente Ginny di Harry Potter.

Nota traduzione: c'è scritto "Hermione di Harry Potter" ma a quanto mi risulta lei ha i capelli castani...

Tuttavia Fei ebbe la sensazione che Louise non fosse così ingenua per essere una ragazzina. Era fredda e sembrava fin troppo matura per una dodicenne.

"Sei la persona che può salvare mio padre secondo lo zio Brook?"

Nonostante stesse piangendo, Louise alzò lo sguardo quando vide qualcuno avvicinarsi. I suoi occhi erano ancora velati dalla lacrime e Fei notò subito quanto era affranta. Tuttavia lei disse con un tono inappropriata per la sua età: "Se puoi salvare mio padre, sono disposta ad offrirti il mio corpo."

Fei rimase scioccato. Non sapeva cosa dire.

'Che ca**o ha detto? I ragazzini di questo mondo sono tutti così precoci? Non sono un pedofilo min**ia!' Pensò Fei.

Non voleva parlare più a questa ragazzina. Era ancora più difficile affrontare lei che uno dei boss di Diabloc.

Fei si sedette accanto a Pierce, che era caduto in un coma profondo. Tirò fuori la Pozione Curativa Minore e versò con cura una goccia nella bocca del ferito.

Era il momento decisivo per capire se avrebbe funzionato o no.

Fei era nervoso; Brook e Louise erano ancora più tesi. Tutti e tre fissarono Pierce. I loro cuori stavano battendo molto velocemente, sperando che funzionasse.

Il tempo passò lentamente. Il silenzio era come un veleno; tutti trattennero il respiro.

Alla fine Pierce, che stava lottando per respirare iniziò ad inspirare e ad espirare rapidamente. Il suo viso pallido si stava arrossando e le sue ferite stavano guarendo con un ritmo assurdo e visibile ad occhio nudo.

Brook e Louise ne furono scioccati e rimasero a bocca aperta. Nonostante non sapessero cosa fosse il liquido rosso che il re Alexander aveva fatto cadere nella bocca di Pierce, era stato incredibilmente efficace. Il potere curativo del liquido superava ogni loro immaginazione.

Incredibile! Spettacolare! Senza precedenti!

Era superiore a qualunque incantesimo curativo dei Grandi Sacerdoti della Sacra Chiesa.

Brook e Louise si scambiarono un'occhiata e poi fissarono Fei. Erano quasi sicuri che Fei fosse un dio vivente.

Anche Fei era rimasto scioccato dal potere terrificante della Pozione Curativa Minore.

Non si aspettava che una sola goccia sarebbe stata così efficace. Ovviamente, se avesse svuotato la bottiglietta nella bocca di Pierce, avrebbe potuto farlo guarire completamente, pronto per combattere di nuovo. Tuttavia l'impatto sarebbe stato troppo scioccante per gli altri, così Fei non lo fece.

Fei esaminò le condizioni di Pierce. Scoprì che dopo aver versato quella goccia, le sue ferite erano guarite e il viso dell'uomo non era più pallido, ma era ancora privo di sensi.

"Probabilmente è il massimo che può fare una goccia!" Questo fece capire a grandi linee a Fei quanto era efficace la pozione, così ne versò un'altra goccia in bocca a Pierce.

L'effetto stavolta fu istantaneo. Non appena la goccia atterrò nella bocca di Pierce, l'uomo si svegliò dal coma.

Gemette mentre apriva gli occhi. Divenne confuso quando vide i tre di fronte a lui; scosse la testa mentre cerca di ricordare cos'era accaduto. Si ricordò di essere sul punto di morire, ma in qualche modo, il dolore insopportabile nel suo corpo si era fermato e aveva potuto tornare a respirare...

"Cos'è successo? Io..." Dopo aver visto che Pierce era tornato a parlare, Brook sospirò finalmente di sollievo.

Louise gridò contenta mentre si gettava tra le braccia di suo padre. In quel momento la ragazzina si sentiva rassicurata e contenta come non mai: "Padre, sei vivo! Grazie a dio... il re ti ha salvato!"

Louise non riuscì nemmeno a finire di parlare. Era così felice che iniziò a singhiozzare.,

Era stato terrificante per lei la possibilità di perdere il suo ultimo caro. Era stato un duro colpo per lei e non voleva che succedesse mai più.

Pierce sembrò rendersi conto di cos'era successo sentendo i singhiozzi di sua figlia. Il guerriero coraggioso non disse una parola; abbracciò stretta sua figlia. Dopo aver visto la paura e l'entusiasmo nel viso di sua figlia, una lacrima cadde dagli occhi dell'eroe...

Fei guardò questa famiglia contenta e sorrise.

.....

Se ne andò silenziosamente; non voleva interrompere il loro momento speciale. Due gocce della Pozione Curativa Minore avevano fatto sfuggire Pierce dalle grinfie del cupo mietitore. Questo aveva fatto capire bene a Fei l'efficacia della pozione, era simile a quella che aveva nel mondo di Diablo.

Questo lo rese più sicuro sul da farsi.

"Alexander, l'acqua e le pentole sono pronte." Gridò Emma.

Angela ed Emma stavano portando ognuna una pentola d'acqua e stavano arrivando precipitosamente dalla metà posteriore del palazzo. Fei prese le pentole, una per mano e ordinò Brook di prendere un tavolo.

Dopo aver posato le pentole sul tavolo, Fei si inginocchiò. Angela e gli altri non capirono cosa stava facendo, così lo fissarono con curiosità.

'È il momento di sfoderare le mie capacità di recitazione!' Fei era divertito, ma all'apparenza sembrava molto serio.

Unì le mani di fronte al petto e chiuse gli occhi. Iniziò a parlare una lingua strana e misteriosa che nessuno aveva mai sentito prima. La sua espressione era molto enigmatica, come se stesse pregando un dio imperscrutabile.

Nonostante nessuno capisse di cosa stesse parlando il re, la sua espressione seria influenzò la gente attorno. Angela spinse Emma ad inchinarsi e poi Brook e il resto della gente nel palazzo fece lo stesso.

Fei sentì cosa stava succedendo dietro di lui. Diede una sbirciata dietro di lui e dovette trattenersi dal ridere.

Doveva continuare a recitare.

Iniziò a dire ca**ate in inglese: "Deez nuts! I’m the handsome king and you are not! I used to call you on my cell phone. Why you always lying ~ Hehehe. None of you guys understand me. You don’t understand~ Mer**a... devo tornare serio!"

Nota traduzione: le cose che ha detto sono una serie di meme ("Deez Nuts" e "Why you always lying") e di parti di testi di canzoni. Letteralmente è: "Le mie palle! Sono il re più figo e tu no! Ti chiamavo con il mio cellulare. Perché menti sempre... Eheheh. Nessuno di voi mi capisce. Non capite~"

Dopo averlo ripetuto per un paio di volte, Fei pensò che fosse abbastanza, così si rialzò.

Tutte le persone dietro di lui fecero lo stesso, confuse...

"Tink!"

All'improvviso Fei estrasse la spada di Brook dal fodero e si tagliò il palmo.

Il sangue iniziò a schizzare.

Fei sporse la mano e lasciò che le gocce di sangue cadessero nell'acqua.

"Alexander, tu..."

Gridò Angela quando vide cosa stava facendo. Era preoccupata.

Fei si girò e sorrise ad Angela per farle capire che era tutto sotto controllo.

Mentre tutti stavano fissando la mano insanguinata e le due pentole, Fei aprì la bottiglietta della pozione dietro la schiena e ne gettò la metà nelle due pentole.

"Oh dio della guerra! Miei coraggiosi guerrieri, sarete tutti salvati. Dopo la mia preghiera, il dio è stato disposto a salvarvi tutti. Ha infuso il suo potere nel mio corpo. Chiunque berrà quest'acqua piena del potere divino guarirà dalle ferite..."

Fei disse altre stronzate senza il minimo ritegno.

Per fare una dimostrazione, immerse la mano nell'acqua. Dopo due secondi, quando la fece riemergere, la sua ferita era guarita, lasciando solo una lieve cicatrice rossa.

"Ah!!"

"Cosa?!"

"Mio dio!"

La folla impazzì dopo aver assistito al "miracolo".



