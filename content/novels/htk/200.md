---
weight: 200
title: Capitolo 200 – Combattere per Chambord!
pubDate: 2024-05-18T16:41:47.885Z
tags:
    - htk
---

Capitolo regolare,
0 capitoli in coda, 0/5
-Schadenfreude

Trasparì un po' di sorpresa dagli occhi blu della principessa.

Sembrava che non si sarebbe mai aspettata di sentire una domanda così strana da Fei. Dopo un momento di silenzio, scelse di non rispondere. Invece si girò e camminò verso la vettura magica lontana.
Poi le truppe dall'armatura d'argento arroganti e spietate che stavano aspettando si precipitarono verso il battaglione di Chambord. Con molta cautela, scortarono la principessa nella vettura, senza disturbarsi a salutare Fei o a rimanere lì, e si diressero verso la porta delle Sorgenti Termali.

Quando le truppe passavano, si sollevava fumo e polvere.

Tuttavia, quando la carrozza magica passò gentilmente vicino a Fei, la finestra si aprì. La principessa lo guardò con uno strano sorriso. Aprì lievemente le labbra ed esclamò senza parlare:

"No!"

O almeno questo era ciò che aveva concluso Fei guardando le sue labbra.

.....

Il capo dei cavalieri sfigurato seguì con lo sguardo la freccia magica e gridò con rabbia: "Chi va là? Rivelati!"

Una bellissima donna si stava avvicinando dalla prateria dorata distanza, sembrava una dea discesa dal cielo. Pareva stesse camminando a rallentatore nonostante in realtà si stesse muovendo velocemente. Arrivò alla Montagna delle Colline in un istante tenendo un arco misterioso e potente a forma di rami di rosa morta. Senza dire nua parola, si mise dietro Brook.

Il capo dei cavalieri sfigurato fu sorpreso da quanto sembrava giovane.

La strana donna sembrava essere sulla ventina. Era splendida e aveva un fisico bellissimo. Le sue gambe erano lunghe e sottili, la sua vita era morbida e flessibile, e la sua pelle priva di difetti sembrava delicata come la giada. I suoi capelli rossi fuoco si agitavano come una fiamma che bruciava al vento. La sua armatura sembrava incredibilmente forte. Aveva delle incisioni misteriose e intricate, coperte da una luce meravigliosa ed emanava un'aura dal potere mistico. Sembrava una dea sacra delle arti marziali.

"Chi sei?" Chiese con incertezza.

In un periodo di tempo così breve, fu scioccato dal non essere riuscito a percepire quanto fosse forte questa giovane. Aspetto ancora più curioso, sembrava che il suo potere elementale magico stesse cambiando costantemente. A volte era freddo come il ghiaccio, altre volte caldo come il fuoco, poi rapido come un fulmine o cupo come il veleno. Che tipo di potere era questo?

"Elena, soldato di Chambord!"

Rispose con calma la donna.

Anche se Gordon Brook era coperto di sangue, divenne meno irrequieto dopo la sua comparsa.

Conosceva questa sbalorditiva e potente arciera perché l'aveva vista diverse volte insieme a Fei.

Anche se non aveva idea da dove venisse, sapeva che era la persona più fidata del re e le sue abilità di tiro con l'arco erano imbattibili. Brook si ricordava che una volta Fei aveva parlato di lei e aveva sospirato dicendo che perfino lui stesso non poteva competere con Elena.

Era una forza benevolente e temibile!

"Onorabile guerriera, stia attenta! È davvero duro questo qui!" Brook la avvertì con cautela.

Brook non sapeva che posizione ricoprisse a Chambord, ma era sempre con il re. Dato che rispettava il sovrano, il generale scelse di riferirsi a lei con fare rispettoso.

"Mmh." Elena alzò il suo arco della rosa letale senza gettare un'occhiata indietro e disse: "Stai attento anche tu!"

Poi si concentrò ad incoccare l'arco. Tre frecce fatte di magica del ghiaccio apparì sul suo arco blu pallido. Le punte dei suoi dardi letali scintillarono. Il corpo delle frecce era estremamente freddo, emanava un'aura bianca e gelida, e stava abbassando rapidamente la temperatura.

"Wooooosh!"

I dardi magici scattarono veloci come un fulmine ed erano potenti come una saetta.

La battaglia era iniziata.

"Dannazione! Anche questa donna è un soldato del re di Chambord... Chi diavolo è questo sovrano di Chambord?! Da dove diavolo è spuntato? Perché ca**o ha una guerriera così splendida e potente?" Il capo dei cavalieri imprecò senza fiato. Non osò abbassare la guardia. Radunando il suo qi d'argento, menò dei fendenti verso il nemico.

<em>HONG HONG HONG!</em>

La freccia gelida si scontrò di nuovo con le pulsazioni della spada d'argento. La fusione creò terrificanti ondate d'energia che distrussero ogni ostacolo che incontravano.

Elena piegò con calma l'arco con le sue splendide mani, elegantemente come se stesse suonando l'arpa. Ad ogni suo pizzico, varie frecce magiche sfrecciarono con una velocità incredibile, nessuno poteva nemmeno individuare il loro passaggio. Era difficile credere che perfino un uomo come il capo dei cavalieri sfigurato con vent'anni di esperienza in battaglia e dal qi a quattro stelle tagliente e veloce non potesse avvicinarsi a meno di dieci metri da lei.

Le onde d'urto d'argento e le frecce magiche di ghiaccio si scontravano ed esplodevano costantemente.

"Questa donna, non solo è stranamente potente. Il suo controllo del ritmo dello scontro è incredibilmente preciso, sembra che abbia fatto migliaia di battaglie. Le sue mosse sono così spietate, incutono paura ad ogni colpo."

Non si sarebbe mai aspettato che Elena, in quanto ranger, era sopravvissuta al mondo di Diablo. Dal giorno in cui era stata capace di difendere l'accampamento con il suo arco, aveva dovuto combattere contro migliaia di diavoli e mostri. In moltissimi momenti aveva rischiato di morire ma alla fine aveva reagito ed era sopravvissuta. Questo era il motivo per cui un "soldato esperto" come lui che aveva lottato solo contro esseri umani non avrebbe mai potuto competere con lei.

Per il momento, nessuno dei due poteva entrare in vantaggio.

Nel frattempo, circa quattrocento cavalieri neri, condotti dai loro re e che erano sopravvissuti a stento al fuoco tra le colline stavano per attaccare Chambord.

"Carica!"

Brook gridò con rabbia e fu il primo ad attaccare.

Il suo corpo era stato potenziato da una grossa dose di pozione Hulk, aumetnando le sue capacità di guarigione fino a raggiungere livelli straordinari. Aveva recuperato più della metà della sua forza dopo un breve riposo. Poteva essere un'abilità insignificante contro un maestro come il cavaliere sfigurato, ma sarebbe stato un dio mentre combatteva contro soldati normali. Brandì la sua spada, decapitando simultaneamente due cavalieri. Il sangue dei nemici schizzò ovunque.

"Carica!"

"Distruggete il nemico! Non lasciate sopravvissuti!"

L'energia eroica di Brook fece ribollire il sangue nelle vene dei circa venti Poliziotti. Ognuno di loro brandiva un'enorme ascia che utilizzavano sia come arma che come scudo, e poi caricarono. Anche se il nemico era molto più numeroso, combatterono con zelo come il vento.

All'improvviso una pioggia di sangue cadde sulla collina e il terreno si ricoprì di cadaveri e armi spezzate.

Questi Poliziotti non avevano mai sperimentato un massacro così brutale, ma erano stati in una battaglia prima e avevano assaporato un'atmosfera così letale. Inoltre Fei aveva costruito un'arena nella città misteriosa dietro le montagne di Chambord dove aveva evocato Caduti e Sciamani Caduti. Ogni Poliziotto, potenziato in segreto con la pozione Hulk, aveva dovuto lottare contro questi mostri nell'arena. Di conseguenza, quando scesero in campo, rimasero orgogliosi, forti e senza paura.

I ventitré uomini armati d'ascia divennero squali furiosi che uccidevano chiunque si avvicinasse.

I quattrocento cavalieri neri non riuscirono a sconfiggerli in breve tempo, così la battaglia rimase in stallo.

"Carica! Caricate avanti! Conquistate Chambord!" Gridò selvaggiamente il capo sotto la protezione delle sue guardie.

"Fan***o!" Gridò un poliziotto coperto di sangue che brandì la sua ascia e tagliò a metà le guardie che proteggevano il capo.

"Ben fatto!" Un altro poliziotto ancora trafitto da una freccia si girò e menò un fendente verso i cavalieri neri. Il sangue dei due cavalieri neri e dei loro cavalli che stavano caricando verso di lui schizzò a profusione mentre venivano tagliati in otto pezzi.

Brook era in prima linea. Continuava a brandire la spada del re che aveva ricevuto da Fei. Un nemico veniva ucciso ogni volta che menava un colpo. Non si sarebbe fermato finché non avesse ammazzato ogni nemico con un fendente. Nessuno riusciva a resistergli. Stava usando furiosamente tutte le sue energie e i suoi movimenti stavano diventando più fluidi, stava mostrando segni di stare superando il secondo livello.

"Soldati di Chambord! Distruggete il nemico con me! Preferiremmo morire che arrenderci!" Gridò come un pazzo Brook.

"Preferiamo morire che arrenderci!" I Poliziotti risposero al loro generale gridando con determinazione, anche nel bel mezzo di un'intensa battaglia.

Questi ventitré sembravano ancora più potenti del loro nemico. Il mondo intero era macchiato di sangue. Il sole non poté più sopportare il massacro. Gradualmente tramontò e scomparì. Sarebbe iniziato il periodo dell'oscurità.

I cavalieri neri iniziarono lentamente a ritirarsi in modo disordinato.


Scioccati dalla follia del nemico, non potevano più mostrare coraggio. La gente di Chambord era pazza. Non sentiva dolore quando veniva ferita, invece rideva, gridava e menava fendenti con le asce. Anche se fossero stati tutti ricoperti di sangue e ferite, non si sarebbero ritirati fino alla morte.

Sembrava di combattere contro dei diavoli.

Questi tre re erano sotto una grande pressione nonostante fossero protetti dalle loro guardie. Si scambiarono delle occhiate, poi iniziarono ad impallidire. Erano spaventati e cominciavano a pensare che non avrebbero dovuto provocare questo nemico. Il sovrano di Chambord e i suoi soldati erano tutti barbari anormali!

All'improvviso risuonò una voce sgradevole e arrabbiata: "Preferireste morire che arrendervi? Siete solo un gruppo di criminali spregevoli. Morirete tutti qui!"

Il proprietario di questa voce uscì infuriato dai resti di un incendio.

Avvolto da energia arancione, stava sfrecciando verso il campo di battaglia accompagnato dal suono di un tuono. Dalla sua spada fuoriuscivano pulsazioni. Il mondo si spaccò e l'aria si riempì di fumo e polvere. Brook, che era in prima linea, sopportò l'impatto del suo potere. Brook ebbe la sensazione di essere travolto da una montagna mentre il terreno tremava. Iniziò a cedere sotto la potenza di questo estraneo.



