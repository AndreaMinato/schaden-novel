---
weight: 2051
title: Capitolo 205 – Una Notizia Ancora più Scioccante (prima parte)
pubDate: 2024-05-18T21:41:47.886Z
tags:
    - htk
---

Capitolo regolare... di mercoledì, l'ho pubblicato martedì (ieri) lol,
0 capitoli in coda, 0/5
-Schadenfreude

"Cosa?"

"Vecchio York, stai scherzando?"

"Devi essere ubriaco. Non accadrebbero mai cose del genere..."

La gente nella taverna iniziò a gridare. Anche se, essendo mercenari, avevano visto molte bizzarrie, non potevano ancora credere a ciò che aveva appena detto questo uomo robusto. Che tipo di persona era il Cavaliere del Sole Dorato, uno dei dieci cavalieri della giustizia del palazzo imperiale?
Era estremamente talentuoso e di bell'aspetto, rinomato in tutto l'impero e aveva surclassato innumerevoli sfidanti con la sua lancia dorata. Si diceva che possedesse una forza che quasi rivaleggiava con quella di un guerriero a sei stelle ad una così giovane età. Come poteva essere stato battuto dal re di un regno sottoposto?

Sembrava quasi una storia della raccolta delle mille e una notte.

Il tipo alto e robusto bevve un altro sorso di vino, si stiracchiò il collo e ribatté: "Come non sarebbe possibile? Non è un segreto. La notizia si è già diffusa nella sacra capitale. Alcuni hanno visto come il Cavaliere Dorato è stato sconfitto fino a perdere i sensi e come è stato riportato dal suo seguito nel palazzo dei cavalieri. Dicono che il capo dei cavalieri Akinfeev si è infuriato.
E al giorno d'oggi, ogni forza prominente dell'impero, o almeno chi pensa di avere una possibilità decente di farlo, ha iniziato a prepararsi a conquistare questo potente re impareggiabile..."

"Davvero?"

"Forse è vero?"

Il vecchio York stava raccontando la storia in modo convincente e gradualmente divennero meno dubbiosi.

Qualcuno ebbe un'idea, pensò di aver scoperto la "risposta giusta" e la gridò con orgoglio: "Oh, lo so! Dev'essere "Una Spada"! Solo lui ha il potere di battere il Cavaliere Dorato..." Gli altri nel seguito lo sentirono e gli fecero da eco. Erano d'accordo, se nell'impero poteva esserci qualcuno dei regni sottoposti che poteva sconfiggere il Cavaliere del Sole Dorato, doveva essere "Una Spada".

"Ahahah, no, ti sbagli di grosso. Jim, sei rincitrullito? Te l'ho già detto, è un sovrano di un regno sottoposto che ha sconfitto il Cavaliere Dorato. Una Spada non è stato ancora nominato re, è solo un principe... Heehee, va bene, non parliamone più, non provateci nemmeno perché non capirete. Il tipo che ha battuto il Cavaliere Dorato era solo il sovrano di un regno di sesto livello che non aveva mai rivelato il suo talento." L'uomo alto alla fine svelò la verità.

"Il sovrano di un regno di sesto livello?"

"Vecchio York, tua moglie ti ha picchiato fino a farti diventare ritardato?"

L'uomo robusto sembrò agitarsi, stese il collo e gridò: "No, sei tu ad essere diventato ritardato! Te e famiglia! Non può essere più reale. Non mi sbaglierei mai su questo..."

Tuttavia il pubblico non fece altro che ridere sonoramente e gongolare. Le parole dell'uomo sembravano così oltraggiose, così nessuno si fidava più di lui.

Seduto in silenzio vicino alla folla che rideva, Fei poteva godersi a stento gli scherzi. Invece era diventato sempre più ansioso via via che la storia veniva svelata. In un vano tentativo di calmarsi, si accarezzò il mento ripetutamente con stupore: "Sono passati solo quattro giorni dalla mia battaglia con il Cavaliere Dorato alle Due Torri. Come possono essersi diffuse così velocemente le notizie? Aspetto più bizzarro è che le voci provengono da San Petersburg e sono arrivate fino alla Porta delle Sorgenti Termali. È proprio inspiegabile."

Angela e piccola Emma non riuscirono a trattenersi e ridacchiarono. Le due ragazze sapevano bene cos'era successo durante quella battaglia. Vedendo che la gente nella taverna non ci credeva, Emma spalancò gli occhi e alzò le sopracciglia, quasi balzò dal suo posto nel tentativo di dire la verità, ma fu fermata da Angela che la afferrò per mano e scosse lievemente la testa. Emma non ebbe altra scelta se non sedersi con riluttanza stringendo i denti e fissando la gente attorno con rabbia, come se tutti quelli che non credevano alle voci fossero suoi nemici.

Fei, in uno sforzo per indagare sulla situazione, chiese indirettamente a questo tipo semplice e onesto: "Ehi, fratello, se posso chiederlo, dove hai sentito tutto queste storie? Sono solo dicerie?"

"Come possono essere dicerie?! Fratello, è stato annunciato pubblicamente dal gruppo di mercanti Soros a San Petersburg..." Il viso di York divenne rosso per l'impazienza. Batté il tavolo e si alzò: "Se non credete a ciò che dico, la fonte da cui proviene dovrebbe essere sufficiente a guadagnare la vostra fiducia. Solo pochi giorni fa, le notizie sono state diffuse nella Porta delle Sorgenti Termali. Ed erano anche molto dettagliate. Il misterioso maestro che ha sconfitto il Cavaliere del Sole Dorato era il sovrano di un regno di sesto livello, Chambord, e il suo nome è Alexander!"

"Wow, è stato il gruppo di mercanti Soros ad annunciarlo?"

"Sembra legittimo, sembra più convincente ora..."

"Se lo ha detto il gruppo di mercanti Soros, potrebbe essere vero. Non posso credere che piccolo regno di sesto livello possa avere una figura così eroica."

La folla nella taverna iniziò finalmente a convincersi. In effetti un'organizzazione potente e autorevole come il gruppo di mercanti Soros non avrebbe mai spettegolato su problemi importanti come questo. Dopotutto la virtù che i loro mercanti apprezzavano era essere affidabili. Nessun gruppo di mercanti poteva considerarsi affidabile se fosse stato colto a diffondere informazioni false. Nemmeno una volta! Per centinaia di anni dalla fondazione del gruppo di mercanti Soros non era mai accaduto uno scandalo del genere.

Finalmente Fei scoprì cos'era successo


