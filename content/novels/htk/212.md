---
weight: 212
title: Capitolo 212 - Pugno Gelido del Cielo, un solo colpo per uccidere
pubDate: 2024-05-19T04:41:47.888Z
tags:
    - htk
---

Capitolo sponsorizzato, ringraziamo Federico!
4 capitoli in coda, 0/5
-Schadenfreude

"Ahah, dopo aver detto tutto questo, a quanto pare mi vuoi sfidare solo per soddisfare il tuo ego, dimostrando che sei più forte del Cavaliere Dorato Sutton, vero?" Fei rise: "Se è vero, allora non ho altra scelta che provare un po' di sdegno. Oh beh, cosa succederà mai se ti darò una possibilità? Un attacco, finché potrai ricevere un mio attacco, allora potrai dimostrare di essere più potente di Sutton!"

Disse Fei, per poi premere i piedi contro la terra.

Una mossa così semplice fu seguita da una forza incredibile che puntava verso l'alto. Un potere invisibile simile ad un vasto oceano agitato divampò dal suo corpo. L'aria iniziò a condensarsi, come una palude mortale che scorreva lentamente. Ciò che sorprese ancora di più Dillies fu che, dietro il sovrano di Chambord, scorse la statua torreggiante di un dio alta cento metri. I dettagli della figura non erano completamente rivelati, così poté solo vedere la gigantesca divinità che brandiva un martello da guerra e indossava un'armatura dorata. Il suo intero corpo emanava un'aura tirannica, nobile e maestosa.

"Questo mio attacco si chiama Pugno Gelido del Cielo... Un solo colpo per uccidere!"

Fei avanzò e i suoi pugni sfrecciarono consecutivamente come fulmini, uno dopo l'altro. I marchi trasparenti dei pugni cominciarono ad apparire dal nulla e si solidificarono nel vuoto, apparendo uno dopo l'altro e accumulandosi costantemente fino a formare un pugno brillante quasi cristallino. Si poteva vedere chiaramente ogni dito, giuntura, linea, ogni unghia e perfino i vasi sanguigni sotto pelle. I pugni parevano possedere vita propria, rivelando i mille cambiamenti nelle arti marziali.

Il numero uno della giovane generazione della Porta delle Sorgenti Termali, Dillies, si accigliò con nervosismo.

Sentiva una pressione senza precedenti dai pugni brillanti a mezz'aria. La forza del suo avversario superava di gran lunga la sua immaginazione.

"Tecnica da combattimento dell'energia del fuoco... respiro del re delle bestie!"

Mentre annunciava la sua tecnica più forte, le fiamme sul corpo di Dillies da cremisi divennero arancioni. Il cambio di temperatura terrificante stava perfino sciogliendo lo spazio vuoto attorno a lui. Ombre di bestie feroci cominciarono a brillare incessantemente dentro il fuoco e, ruggendo, tutte le creature si trasformarono in un enorme sovrano delle bestie dalle corna minacciose e a sedici ali. Anche la fiamma attorno a Dillies si fuse con il mostro.
Quando questo numero uno della Porta delle Sorgenti Termali iniziò a caricare verso Fei, il re delle bestie fiammeggiante ruggì con rabbia mentre sfrecciava nel vuoto stendendo le sue sedici ali contro il vento.

Questo respiro del re delle bestie in effetti era una tecnica di combattimento estremamente potente, sia in termini di forza che di danno. In realtà non era inferiore alla mossa finale del Cavaliere Dorato Sutton. In quanto numero uno della giovane generazione della Porta delle Sorgenti Termali, il capo della legione del Vento Rapido, il successore più sbalorditivo della famiglia Tolemy, in effetti aveva i suoi motivi per essere arrogante.

"Ottimo!"

Lodò Fei, per poi sospirare e scagliare il pugno.

<em>Rumble!</em>

Il cielo e la terra tremarono, e il pugno brillante come un diamante di fronte a lui si mosse silenziosamente, squarciando il cielo, brillante come una meteora e stravolgente.

Un momento dopo, il re delle bestie a sedici ali e il pugno brillante si scontrarono e l'energia esplosivo fece risuonare un rimbombo scioccante. Andrew e gli altri ne furono assordati e alcuni soldati più deboli cominciarono perfino a sanguinare dagli occhi, come se avessero visto la fine del mondo.

Il vincitore e il perdente sarebbero stati decisi da questo momento.

Il sovrano delle bestie a sedici ali che portava l'energia fiammeggiante non ebbe nemmeno la possibilità di ruggire e il suo enorme corpo fu penetrato dal pugno. Il fuoco cominciò a fuoriuscire dai suoi fianchi e il colpo brillante trapassò con noncuranza la fiamma arancione, emettendo un rumore acuto e caricando verso Dillies che era dietro la creatura.

"Oh no!" Dillies cambiò espressione.

Non si aspettava che la sua mossa migliore sarebbe stata un gioco da ragazzi di fronte al pugno del re di Chambord... Non gli aveva dato nemmeno il tempo di reagire. In un istante, il marchio del pugno era già arrivato di fronte alla sua faccia. Con il forte vento che stava già battendo contro il suo corpo e la sua mente scossa, il suo istinto marziale lo spinse ad immettere tutta l'energia del fuoco nelle sue braccia, che tenne incrociate per bloccare il colpo.

<em>Ka!</em>

Il pugno trasparente distrusse all'istante l'energia del fuoco che proteggeva il suo corpo, e le ossa di entrambe le sue braccia si frantumarono. Il potere tagliente del pugno gli diede la sensazione di sfiorare la morte. Il suo corpo non poté resistere minimamente di fronte ad un potere di questo livello, era come un uovo sotto un martello di ferro, estremamente vulnerabile.

Dillies poteva solo chiudere gli occhi e morire.

Ma il potere impareggiabile del pugno scomparì all'improvviso senza lasciare traccia prima che arrivasse di fronte al suo petto.

Dillies aprì gli occhi e fece in tempo a vedere che il re di Chambord aveva fatto un cenno noncurante, ritraendo così l'attacco e facendolo dissipare nell'aria. Provò uno shock inenarrabile. Una tecnica letale così sbalorditiva poteva essere ritirata con tale facilità? Cosa significava? Fei aveva ancora molta energia da utilizzare, non si era sforzato minimamente e lui era ben lontano dal poter competere con il sovrano di Chambord.

Dopo essersene reso conto, il fuoco nel cuore di Dillies si spense, lasciando solo cenere, era ancora peggio che morire a causa del pugno.

Dillies sputò sangue e disse: "Perché non mi hai ucciso?"

"Non sei tu la persona che ha ucciso i miei amici. Non sono un maniaco omicida." Fei si imbronciò, indicò Kulun, Andrew e gli altri dietro di lui per poi dire: "Ma loro non se ne andranno di qui oggi."

"No... No no no no, aiuto, salvami!" Kulun ed Andrew avevano sentito l'intento omicida dietro le parole del sovrano di Chambord. Le loro espressioni cambiarono immediatamente e provarono terrore.

Fei non disse un'altra parola, sporse una mano e produsse un'enorme forza gravitazionale. Entrambi si dimenarono come se ne dipendesse la loro vita, ma era inutile, fluttuarono e atterrarono di fronte al sovrano. Caddero pesantemente a terra. Dillies voleva fermarlo, ma le sue ferite gli rendevano impossibile incanalare energia. Avrebbe provato un forte dolore nel momento in cui avesse cercato di muoversi.

"Re di Chambord, Andrew è il comandante del campo dell'Enorme Martello della legione del Vento Rapido, Kulun è uno dei diretti discendenti della famiglia Tolemy. Sono nobili, un piccolo re come te non può permettersi di offendere nessuno dei due. Ti suggerisco di... di non... cercare guai..." Dillies represse il dolore e perle di sudore delle dimensioni di un fagiolo cominciarono a scorrere per la sua fronte, ma parlò con lentezza e un tono determinato.

Fei non rispose.

"Osi uccidere?" Sua maestà il re si girò e guardò il giovane Inzagi.

"Sì!" Inzagi capì subito cosa intendeva. I suoi occhi erano incollati a Kulun e ad Andrew, soppressi dalla forza di Fei e incapaci di muoversi minimamente. La fiamma ardente del suo odio bruciava nelle sue pupille.

"Dove sono le lame che ti ho donato?"

Inzagi estrasse la Morte delle Quattro Volte e il Tocco del Serpente Letale dalle guaine nascoste nei suoi stivali. I pugnali scuri avevano un'aura gelida che poteva penetrare le ossa. Erano delle lame letali.

Fei osservò il giovane consumato dall'odio e disse lentamente: "Puoi uccidere una di queste due persone. Fai la tua scelta!"

Inzagi rimase in silenzio per un momento e poi si avvicinò lentamente ai due.

I due si erano già spaventati al punto da essere sbiancati. Specialmente il viziato giovane maestro Kulun. Si era già pisciato e cagato addosso. Il suo corpo inginocchiato non poteva nemmeno muoversi mentre batteva gli occhi come un pazzo. Aveva un'espressione implorante stampata in faccia e desiderava perfino di poter abbracciare la gamba di Inzagi e piangere.

<em>Poof!</em>

Una fontana di sangue schizzò, tingendo la terra.

Una grossa testa rotolò a terra e il corpo decapitato schizzava sangue in continuazione.

Inzagi non lo schivò, il suo viso e le sue mani si ricoprirono di sangue ancora caldo. Questo giovane prima timido e gentile era cambiato completamente. Quel temperamento che prima non gli avrebbe permesso di fare del male perfino ad un animale era sparito. In quel momento si era trasformato in un dio assassino spietato. Il suo sguardo non mostrava la minima esitazione. Non era affatto turbato e la mano che teneva la Morte delle Quattro Volte era fermo come sempre.



