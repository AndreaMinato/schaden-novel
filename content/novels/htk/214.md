---
weight: 2140
title: Capitolo 214 – Giovane genio, talento innato
pubDate: 2024-05-19T06:41:47.889Z
tags:
    - htk
---

Capitolo sponsorizzato, ringraziamo Federico!
2 capitoli in coda, 0/5
-Schadenfreude

In termini di forza, anche se Dillies era il numero uno della giovane generazione della Porta delle Sorgenti Termali, era comunque ben lontano dal poter competere con Sutton.

Era un guerriero a cinque stelle di livello inferiore e avrebbe potuto ferire un esperto di livello intermedio usando il Sospiro del Re delle Bestie. Era ancora ben lontano da un guerriero a cinque stelle di massimo livello.
Quando Fei aveva affrontato Sutton, era rimasto ferito nonostante avesse usato i Figli di Bul-Kathos per combattere; ma quando aveva combattuto contro Dillies, non aveva nemmeno dovuto brandire le sue armi speciali per batterlo. Lo aveva sconfitto con un accumulo di trenta marchi di pugni nonostante il suo limite fosse di quarantasei. Dillies non aveva potuto resistere e questo dimostrava la netta differenza tra di loro.

Tuttavia, il motivo per cui Fei aveva detto "Siete circa allo stesso livello" non si stava riferendo al suo potere individuale, ma all'atteggiamento arrogante e al modo in cui trattavano la gente comune. Questi due guerrieri si comportavano nello stesso modo irritante dato che erano entrambi nati da famiglie nobili, e Fei lo detestava.

Dillies però non aveva capito cosa intendeva.

Era rimasto sbalordito sia dai marchi trasparenti del Pugno Gelido del Cielo, sia dall'incantesimo "Inferno", sia dalla "Preghiera" che Fei aveva usato in modalità Incantatrice e Paladino. Questo numero uno della giovane generazione della Porta delle Sorgenti Termali era confuso.
Non poteva capire quanto fosse davvero potente Fei, ai suoi occhi adesso Fei doveva avere una potenza e un prestigio incredibili. Perciò non si avvilì per aver perso, invece ne fu un po' contento.

Sembrava che fosse un onore aver combattuto contro il re di Chambord.

Era davvero interessante come funzionava il cervello umano.

Questa nebbia oggi era di uno spessore senza precedenti. Tutto ciò che si poteva vedere era bianco e con il passare del tempo diventava sempre più intenso invece che scomparire.

I guerrieri di Chambord avevano ucciso i soldati che avevano accompagnato Kulun ed Andrew. Li avevano decapitati e avevano infilzato le loro teste con le spade, come quei soldati avevano fatto con York, Tina e gli altri. Le lame erano state infilate nel terreno dall'impugnatura e avevano formato un cerchio sanguinoso attorno al carro dei prigionieri e ai cadaveri che erano stati bruciati dal fuoco di "Inferno" come se fosse un qualche tipo di commemorazione.

Dopodiché le truppe di spedizione di Chambord iniziarono a dirigersi verso San Petersburg e scomparirono nella foschia.

Dillies rimase fermo a guardarli. Dopo che se ne andarono, riuscì finalmente ad usare la sua energia del fuoco per limitare i danni inflitti dal Pugno Gelido del Cielo e a riprendere a camminare.

Rivelò un'espressione disgustata quando vide suo fratello che implorava a terra. Si girò e se ne andò lentamente senza guardare Kulun.

.....

In cima alla torre magica più grande al centro della Porta delle Sorgenti Termali, due figure erano affacciate alla finestra. Un anziano canuto dalla barba bianca dall'aspetto davvero intelligente chiese:

"Sì, vecchio, cosa ne pensi?"

Il suo abito era bianco e pulito come una nuvola e il suo bastone dello stesso colore era più alto del suo corpo. Emanava un'aura potente, ma vaga, come se levitasse sopra il mondo.

"Non riesco a sondarlo." Rispose un vecchio robusto dai capelli bianchi. Aveva la presenza di un leone.

Quest'uomo indossava una semplice armatura di metallo su cui c'erano molti marchi. Anche se la corazza pareva vecchia e danneggiata, emanava comunque una presenza indescrivibile, come se avesse decine di migliaia di truppe dietro di lui. Era un'aura crudele, ma sanguinosa che si poteva percepire solo in un campo di battaglia. Quest'uomo non stava cercando di rivelarla apposta, si stava manifestando naturalmente.

"Ahahah, non mi aspettavo che ci sarebbe stato un giovane che il comandante della legione del Vento Rapido non potesse capire." Il primo anziano rise mentre si accarezzava la barba. "Questo sovrano di Chambord è troppo audace. Ha perfino ucciso i vostri soldati. Tolemy, sei famoso per la tua irascibilità e protettività. Pensavo che l'avresti ucciso, non mi aspettavo che l'avresti lasciato andare."

"Non riesco a sondarlo, così non sono sicuro di poterlo uccidere. Per questo non sono intervenuto." Disse il vecchio con l'armatura.

"Cosa? Sei il comandante della legione e non sei sicuro di poter schiacciare quel giovane?" L'anziano continuò a sorridere: "Sembra che avessi ragione. Quando il re di Chambord ha affrontato Dillies, si è trattenuto. Pare che ci sia un genio tra i 250 regni affiliati di Zenit."

"Sta per scoppiare del caos e dei giovani talentuosi appaiono uno dopo l'altro. Il re Alexander è uno di loro..." L'espressione dell'anziano con l'armatura non cambiò affatto; rimase calma e maestosa. "Hai ragione, mago a sei stelle Edward Carter. Hai capito bene. Il re di Chambord è un genio e non sono sicuro di poterlo battere!"

"Anche se non sei sicuro di poterlo battere, puoi ucciderlo. Perché non farlo?"

"So cosa intendi dire. Se usassi la legione del Vento Rapido, potrei ucciderlo facilmente. Ma per farlo dovrei sacrificare molti dei miei soldati. Non lascerò che una delle dieci legioni di Zenit soffrano così tante perdite per questo piccolo dramma..." L'anziano scosse la testa e continuò: "Inoltre l'impero Zenit è sotto molta pressione e ci sono molte correnti nascoste. La comparsa di un genio del genere potrebbe essere positivo per l'impero!"

"Oh?" Il vecchio con l'abito si accarezzò la barba e chiese: "Vecchio mio, sembra che tu lo apprezzi."

"Un giovane genio, un talento innato. Perché non dovrei apprezzarlo?"

"Semplice. Questo genio di cui stai parlando ha sconfitto il tuo figlio più grande e ha distrutto la sua sicurezza. Ha anche picchiato il tuo secondo figlio come un cane morto. Non ti importa dei tuoi figli?"

"Umpf! La vita di Dillies è troppo facile e alcuni ostacoli sarebbero positivi per lui. E Kulun... Umpf, a me, Tolemy, non importerebbe mai di un rifiuto del genere."

"Wow. Stesso atteggiamento di prima... Anche se Kulun non è talentuoso, è tuo figlio dopotutto. È ciò che tua moglie Vera ti ha lasciato."

L'espressione dell'anziano con l'armatura divenne fredda e disse: "Se non fosse a causa di Vera, avrei ucciso Kulun centinaia di volte per ciò che ha fatto nella Porta delle Sorgenti Termali!"

L'atmosfera divenne un po' più silenziosa mentre parlavano di questo argomento e nessuno disse più altro.

I due avevano usato tecniche speciali per osservare cos'era successo esattamente fuori dalla Porta delle Sorgenti Termali. Visto il loro silenzio, non erano accorse truppe, né potenti guerrieri per intervenire nello scontro tra Dillies e Fei. Altrimenti la battaglia sarebbe finita diversamente.

Entrambi avevano lasciato perdere, come se si fossero letti il pensiero a vicenda.

Tuttavia ciò che non sapevano era che Fei stava contando su qualcosa che andava ben oltre ogni loro aspettativa.



