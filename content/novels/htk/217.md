---
weight: 217
title: Capitolo 217 – Palco della Prova delle 50 Spade
pubDate: 2024-05-19T09:41:47.890Z
tags:
    - htk
---

Capitolo sponsorizzato, ringraziamo Federico!
0 capitoli in coda, 0/5
-Schadenfreude

Prima del tramonto, i soldati finirono di montare tutte le tende.

Gli altri diversi regni accanto rimasero tutti sorpresi per via di un motivo: erano troppo lussuose. Erano tende di qualità elevata in cui erano incise formazioni magiche che riscaldavano il loro interno. Oltre che permettere ai soldati di vivere confortevolmente durante l'imminente inverno, avrebbero potuto anche segnalare eventuali attacchi e offrivano una buona quantità di protezioni.

Ogni singola tenda sarebbe costata almeno mille monete d'oro. Inoltre ci volevano gemme magiche per metterle in funzione e una sola gemma magica di basso livello avrebbe potuto tenerne attiva una per tre giorni. Nemmeno alcuni sovrani di regni inferiori potevano godersi questo livello di lusso, ma perfino un palafreniere di Chambord sarebbe potuto vivere in tende del genere. Questo riempì di gelosia ed invidia tutti i regni attorno.

Naturalmente sempre più persone erano rimaste sorprese dalla forza che Chambord stava dimostrando.

A parte queste cinquanta tende magiche, anche gli altri rifornimenti militari e oggetti sembravano imbevuti di magia, e l'intero sito emanava un'ondata di energia, come se avessero costruito una torre magica temporanea. Allo stesso tempo, dieci torri-scudo alti tre metri erano stati posti ad ogni lato dell'accampamento per proteggere i guerrieri e come punto di osservazione. Sopra ogni torre-scudo erano state poste delle impalcature di legno dove c'erano arcieri di guardia a vigilare con attenzione.

Questa attrezzatura poteva competere con quella dei dieci regni affiliati di primo livello.

La ricchezza che Chambord aveva mostrato scioccò la gente che li stava osservando.

"Questi chambordiani... così ricchi!"

"È incredibile! Un piccolo regno affiliato di sesto livello localizzato nella remota regione settentrionale... ho sentito che erano così poveri da non poter nemmeno comprare armature per i loro soldati. Perché sono così ricchi ora? Cos'è successo?"

"Uh, non importa se si vantano, sono solo un branco di zoticoni che si sono arricchiti da un giorno all'altro!"

Attorno all'accampamento di Chambord, moltissimi guerrieri ed ufficiali di altri regni si erano radunati e avevano iniziato a chiacchierare e a commentare ciò che stavano vedendo nonostante non si conoscessero bene tra di loro.
Questi regni che avevano stabilito alleanze segrete già da prima per scambiare informazioni cominciarono a discutere, alcuni di loro provavano invidia e volevano ingraziarsi Chambord. Alcuni sentirono ammirazione e sospirarono, altri si riempirono di sdegno e gelosia, mentre altri ancora iniziarono a complottare con ferocia.

In quel momento, l'atmosfera nell'accampamento nell'area di dieci chilometri sembrava pacifica, ma in realtà era molto tesa.

Anche se, agli occhi dei nobili e dei guerrieri di San Petersburg, questa competizione era solo una piattaforma dove i regni di massimo livello potevano mostrare la loro forza e ottenere un po' di profitto, c'erano delle opportunità anche per i regni più piccoli. I paesi più grandi potevano ottenere un pezzo più grande della torta, e quelli minori potevano radunare le briciole.
Alcuni dei regni più piccoli avevano grandi speranze e volevano aumentare di livello, mentre altri desideravano solo mantenere il loro grado attuale. La struttura e le regole dell'esercitazione militare faceva sì che tutti i regni si potessero affrontare tra di loro. Perciò, prima della competizione, era meglio radunare più informazioni possibile.

Non appena Fei era arrivato, Chambord aveva ottenuto uno dei migliori siti per accamparsi. Questo aveva attirato già molta attenzione, ma uno dei Cavalieri della Giustizia del palazzo imperiale, Kelud, aveva sfidato apertamente questo sovrano. Adesso ogni regno aveva puntato gli occhi su Fei.

Non importava quale sarebbe stato il risultato, solo venire sfidati da uno dei guerrieri di massimo livello nell'impero era un onore irraggiungibile che molti altri sovrani non avrebbero potuto ottenere; in un certo modo era una conferma del potere del re di Chambord. Molti che non avevano sentito parlare di Fei si incuriosirono e le notizie dello scontro alle Due Torri si diffusero di nuovo. Sollevò una serie di domande e riempì ancora di più di aspettative la gente.

L'area tra la montagna Moro e la sacra capitale di circa venti chilometri quadrati era stava divisa in quadrati di diverse dimensioni. Ogni quadrato ospitava le truppe di un certo regno. Dall'alto pareva un'enorme scacchiera e i 250 regni affiliati erano i pezzi che stavano per iniziare una battaglia sanguinosa e mortale.

Dato che era una variabile interessante, Chambord si stava godendo il "privilegio" di essere monitorata.

Dal pomeriggio fino al tramonto, quasi ogni regno aveva mandato qualcuno a Chambord per vedere cosa stava succedendo. Secondo le tradizioni e le regole di una competizione, il fatto che uno degli esperti fosse stato sfidato da un Cavaliere della Giustizia non sarebbe stata una buona notizia per nessuno dei loro rivali.
Avrebbero dovuto affrontare questa tigre e un maestro del genere sarebbe stato una grande minaccia per loro. Di conseguenza, sembrava che tutti gli altri paesi trattassero Chambord come un nemico.

All'incirca di notte, altre persone ancora si radunarono attorno all'accampamento di Chambord.

Non c'era nulla da nascondere. Forse nei prossimi giorni si sarebbero affrontati. Era comune che l'esercitazione mietesse molte vittime.
Tutti i regni avrebbero portato per lo più soldati e guerrieri d'élite, e questo tipo di persone tipicamente erano molto aggressive. Era anche comune che brandissero le loro armi e iniziassero a combattere. L'impero non proibiva duelli tra soldati e guerrieri, e l'impero aveva perfino preparato cinquanta palchi della prova della spada dove potevano duellare.
Recentemente erano morti più di cento uomini in questi palchi, compresi guerrieri stellari, perfino un esperto a quattro stelle dell'elemento legno era perito.

Perciò gli intenti di tutti gli esperti che erano venuti ad osservare l'accampamento di Chambord con le armi in spalla erano ovvi. C'erano così tante persone attorno che pareva il casinò più popolare di San Petersburg.

Tra di loro, c'erano tre o quattro giovani che sembravano più sbalorditivi. Erano circondati da più di una decina di guardie dall'armatura brillante ed erano inondati da energia da guerriero. Nessuno osava avvicinarsi a loro. Rimanevano a distanza e guardavano questi giovani con paura e rispetto.

"Principe Solo, cosa ne pensi? Potrebbero essere una minaccia per noi?" Chiese un giovane di bell'aspetto dai cappelli blu e una forcina con una gemma blu. Stava indossando un abito color oro.

"Umpf, sono solo un branco di zoticoni privi di esperienza!" Il principe Solo sogghignò. Aveva sopracciglia marroni e sottili, e sembrava un po' bello, ma il suo naso ad uncino lo rendeva più fosco. La sua espressione pareva davvero arrogante e piena di disprezzo.

L'altro giovane dai capelli viola e che portava una banda dorata sorrise dicendo: "Sua altezza, non sottovalutarlo. Questo re di Chambord ha sconfitto il decimo Cavaliere della Giustizia e il settimo Cavaliere della Giustizia lo ha perfino sfidato. Non può essere stato così sciocco!
Anche se sua altezza ora è un guerriero a cinque stelle di stadio intermedio, potrebbe non competere con lui!" Teneva le mani sulla sua impugnatura, sembrava più calmo e composto. I suoi occhi erano brillanti e sembrava più calcolatore. Inoltre, dal suo tono, sembrava che stesse provocando un po' il principe Solo.

"Umpf!" Il principe Solo sbuffò. Non disse altro, ma pareva che, irritato, volesse combattere contro Fei per dimostrare la sua forza.

"Sua altezza. Ho incontrato questo sovrano di Chambord in passato. Non è male, ma è davvero arrogante e folle come un cane pazzo. Inoltre è davvero lascivo; tutte le donne attorno a lui sono rare bellezze!" Disse un anziano dietro questi principi mentre si accarezzava il pizzetto. Aveva un solo orecchio.

"Oh? Rare bellezze?" Il giovane del gruppo che non aveva ancora parlato si eccitò. Aveva pochi capelli e la maggior parte della sua testa era esposta. Quando apriva bocca, si potevano vedere i suoi denti gialli. Pareva basso e strano, come se si stesse riprendendo da una grave malattia. Tuttavia, non appena aveva sentito parlare di bellezze, era diventato più energico.

Una luce feroce brillò negli occhi di questo anziano, ma disse rispettosamente: "Mi perdoni principe Zivitian, ma sono almeno dieci volte più splendide delle sue quattro domestiche!"

"Dieci volte! Ahah, eheh, interessante, davvero interessante!" Il bruttissimo principe Zivitian si leccò le labbra e rise: "Forse dovrei visitare questo sovrano di Chambord!"

"Sarebbe un onore per lui incontrare il principe più grande del regno Tomsky, il regno numero uno tra i dieci livelli di primo livello..." Disse cortesemente l'anziano.

Non troppo lontano dai principi, un po' di ragazzi magri dalla pelle scura fissarono la porta dell'accampamento di Chambord. I loro sguardi erano entusiasti ed erano rimasti lì per un intero pomeriggio. Volevano entrare, ma stavano esitando, come se avessero qualche dubbio che li assillava.



