---
weight: 2190
title: Capitolo 219 – La cosiddetta amica
pubDate: 2024-05-19T11:41:47.890Z
tags:
    - htk
---

Capitolo regolare di ieri
0 capitoli in coda, 0/3
-Schadenfreude

La taverna del Sussurro del Vento, chiamata anche direttamente Sussurro del Vento, era uno dei pub più famosi nel distretto delle Venti Miglia.

La ragione per cui era famoso, a parte per la sua grandezza, la sua posizione eccellente, il vino più fragrante, le cameriere più splendide e i suoi piatti più prelibati, era il fatto che era ben protetta. Nel distretto delle Venti Miglia non mancava quasi mai caos e sangue, nessuno osava causare guai nel raggio di cento metri attorno alla taverna del Sussurro del Vento. Anche se forse alcuni uomini non così intelligenti avevano dato dei problemi, alla fine erano scomparsi dalla faccia di questa terra.

Da quanto avevano rivelato alcuni clienti ben informati, sembrava che ci fosse l'ombra dell'esercito imperiale in questa faccenda.

I cavalieri reali nobili arrivarono qui senza che nessuno osasse ostacolarli e il messaggero condusse Fei di fronte alla taverna del Sussurro del Vento. Il cameriere più appassionato stava giù aspettando davanti mentre si affrettava ad accogliere questi ospiti. Li guidò dentro e il clima si scaldò immediatamente. L'incantesimo magico qui funzionava ancora meglio del condizionatore della vita precedente di Fei e, da quando entrò nella taverna, ne sentì già l'atmosfera e la forza.

Più che chiamarla una taverna, in effetti era un edificio a sei piani.

Fei salì le scale e arrivò velocemente al sesto piano che gli avrebbe permesso di vedere tutto il tetto. Il cavaliere reale che lo aveva accompagnato non poteva entrare nel sesto piano, così poté entrare solo Fei.

L'intero sesto piano aveva solo una sala e il livello delle decorazioni lussuose superava l'immaginazione di una persona ordinaria.

Non c'era il tipo di animazione e attività frenetica di cameriere e guardie che Fei si era aspettato. La sala lussuosa sembrava davvero tranquilla e non c'era nemmeno un cameriere. Ad est accanto alla finestra c'era un tavolo di legno d'ebano viola dalla forma di un drago dalle ali spiegate. I quattro piccoli piatti sul tavolo emanavano un grande calore e la bottiglia di vino di cristallo dorato dall'aspetto semplice, ma elegante emanava una fragranza inebriante. Il mondo intero sembrava isolato dal trambusto della strada fuori, tutto era estremamente elegante, raffinato, fresco e piacevole.

Presto Fei puntò lo sguardo vicino alla finestra.

Perché lì c'era una persona.

Una donna elegante dalla bellezza impareggiabile.

In effetti riconosceva questa persona, la bellezza provocante, Hilton Paris.

In passato, durante la cerimonia di incoronazione, in cima alla montagna orientale di Chambord all'alba, la donna era quasi riuscita ad uccidere la principessa Tanasha e il Dio della Guerra Arshavin.

Quindici giorni fa, vedendo questa donna spaventosa, Fei probabilmente sarebbe scappato coprendosi la testa. Dopotutto, durante la battaglia della montagna orientale, l'aveva irritata fin troppo . Se questa fosse impazzita e avesse cercato di vendicarsi, Fei probabilmente sarebbe finito nei guai. Ma ora, dato che la sua forza era aumentata drasticamente e poteva proteggersi, riuscì a calmarsi velocemente.

"Re Alexander, ci incontriamo di nuovo."

Paris, in un grazioso vestito bianco, si girò lentamente. Il suo sorriso impareggiabile poteva facilmente conquistare lo spirito della maggior parte degli uomini. I suoi capelli dorati danzavano lievemente al vento e c'era una rosa in fiore rosso sangue sul suo capo. Camminò con eleganza fino al piccolo tavolo, sporse la mano in segno di invito e disse: "Si sieda pure sua maestà."

Fei sorrise lievemente, poi andò al tavolo e si accomodò.

"Non sembri affatto sorpresa, sua maestà, che sapessi già che sono stata io ad invitarti?" Le braccia sottili e bianche iniziarono a versare vino con grazia. I suoi modi eleganti e il suo portamento seducente erano difficili da associare al diavolo sinistro e freddo sulla montagna orientale.

"Ahah, sull'invito c'era una debole fragranza e, se ricordo bene, l'ho sentita anche sulla montagna orientale, così ho ipotizzato che fossi tu."

Fei era estremamente rilassato e scorse con lo sguardo i piatti sul tavolo. Anche se sembravano pietanze normali, chiaramente erano opera di un grande cuoco. Avevano un ottimo profumo, aspetto e sapore. Erano raffinati ed erano sufficienti a fare sbavare. Da quando Fei era arrivato all'accampamento di Chambord a mezzogiorno, in effetti non aveva ancora mangiato e fu attirato da questi piatti prelibati. Senza esitare, tirò fuori un paio di bacchette di bambù delicate e iniziò a godersi il banchetto.

"Sua maestà in effetti è pieno di sorprese, in guerra in passato, sia io che la principessa ti abbiamo sottovalutato." Paris non badò alla scortesia di Fei. Prese il piccolo bicchiere di fronte a lei, si coprì la bocca con la manica e lo svuotò.

"Ahah, mi stai lusingando."

"No, affatto. Meriti complimenti del genere..." Paris si portò un pezzetto di morbida carne alla bocca, sorrise lievemente e disse: "È solo che, sono molto curiosa, dato che avevi già ipotizzato che fosse un invito da un tuo nemico passato, perché hai osato venire da solo? Che sua maestà non tema che abbia preparato una trappola mortale? O credi davvero che non oserei ucciderti?"

Subito dopo, l'espressione di Paris cambiò all'improvviso, il sorriso elegante e tentatore scomparì immediatamente senza lasciare traccia e ciò che lo rimpiazzò fu un'aura agghiacciante. Era un intento omicida tagliente che poteva essere coltivato da esperti e, se ci fosse stato qualcun altro di fronte a lei, si sarebbe già spaventato a morte.

Fei prese il suo bicchiere e lo svuotò. Scosse la testa, sorrise e disse: "C'è del buon vino in una splendida sala e ci si può godere la luna demoniaca dalla finestra. Con un paesaggio così splendido, pensavo che avresti parlato di qualcosa di interessante, perché portare un argomento così serio? Va bene, dato che sei così diretta, splendida signorina, non ho altra scelta che essere più diretto a mia volta... Sì, ad essere onesti, non sono affatto preoccupato. allora non hai potuto uccidermi e adesso hai ancora meno possibilità di riuscirci!"

"A volte essere troppo sicuri di sé è incredibilmente stupido!" La donna diabolica fece un sorrisetto: "Re di Chambord, so che hai sconfitto il cavaliere dorato Sutton al picco delle Due Torri, ma un risultato del genere non è nulla. Nella capitale ci sono molte persone che potrebbero battere Sutton!"

Fei si toccò il mento, sorrise, ma non disse nulla, non voleva discutere.

Paris lo fissò freddamente. Occhi da sogno non avrebbero dovuto emanare un'aura così gelida, ma continuarono ad osservarlo per un intero minuto, eppure Fei continuò a mangiare e a bere con noncuranza. Il suo sguardo brillò con un po' di frustrazione e all'improvviso la donna si coprì la bocca e sorrise.
Il ghiaccio millenario sul suo viso impareggiabile si sciolse all'istante e il sorriso seducente e familiare riapparì. La sua intera persona divenne un globo di fiamme passionali mentre rideva e diceva: "Eeheeh, dopo essere partito dalla montagna orientale, in pochi mesi la fama di sua maestà ha già sconvolto l'impero. Incontrarti oggi, è un tale onore, in effetti impressiona!"

"L'onore si fonda sulla forza." Fei non fu modesto.

"Ho sentito che domani a mezzogiorno duellerai con il settimo cavaliere della giustizia nell'arena della prova della prima spada. Non so se sua maestà conosce questo cavaliere conosciuto come Sete di Sangue?" Paris versò gentilmente un bicchiere di vino per Fei.

"No." Rispose con sincerità il giovane.

"In tal caso, avrei un po' di informazioni riguardo a lui, il rapporto più dettagliato sulla forza del cavaliere Sete di Sangue Kelud, sulle caratteristiche della sua tecnica più potente, la Lama della fiamma selvaggia, insieme alle dieci combinazioni e tattiche che utilizza di più. Lo darò a sua maestà!"

Disse Paris, che prese una scatola d'acciaio nero e la posò sul tavolo per poi spingerla vicino a Fei.



