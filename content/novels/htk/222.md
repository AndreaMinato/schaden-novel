---
weight: 2220
title: Capitolo 222 – Fai una cosa per me
pubDate: 2024-05-19T14:41:47.891Z
tags:
    - htk
---

Capitolo regolare,
0 capitoli in coda, 0/5
-Schadenfreude

"Potete alzarvi. È stata la mia negligenza a causare la situazione di oggi, e non è colpa vostra!" Paris si era già separata da Fei. Con il suo abito bianco sembrava intoccabile. Fece un lieve cenno della mano con calma e perdonò le guardie come se non fosse successo nulla.

"La ringraziamo signorina Paris!"

Le guardie imperiali si alzarono sudando freddo mentre guardavano Fei con rispetto, ammirazione e sospetto.

Anche se erano arrivati troppo tardi, dall'enorme fantasma della spada argenteo, la croce di fuoco e dagli edifici collassati sapevano che gli assassini erano davvero potenti. Non sarebbero stati di molto aiuto anche se avessero partecipato alla battaglia. Erano certi che gli assassini avrebbero potuto annientare la loro intera squadra. Se questo giovane di fronte a loro non fosse intervenuto, la loro signorina Paris sarebbe stata un freddo cadavere adesso.

Tuttavia il sovrano di Chambord a cui piaceva vantarsi non era dell'umore adatto per godersi le reazioni delle guardie.

Sospirò mentre le fiamme rosse si spensero e ritirò il suo set di Diablo. Poi si pulì dalle schegge di legno e dai frammenti di rocce fissando la donna di fronte a lui per un po'. "Bellezza, perché ho una strana sensazione al riguardo? Sembra che sapessi già che stavano venendo qui. Sento di essere stato usato da te di nuovo."

La bellezza si sistemò i capelli biondi mentre ridacchiava portandosi l'altra mano sulla bocca. Sembrava molto pura e ingenua. Si limitò a fare una risatina e non ammise, né negò le accuse di Fei.

"Così più è splendida una donna, più brava è a mentire." Fei capì la risposta dalla reazione di Paris.

Paris sapeva cosa stava pensando Fei, così spiegò: "Ahah, non badare a me. In realtà non voglio usarti per sistemare i miei avversari politici. Questi assassini non provengono da Zenit."

"Non da Zenit?"

"Sì. Sono apparsi a San Petersburg circa due mesi fa e sono così misteriosi che nessuno è stato capace di rintracciarli. Sembra che siano qui per assassinare ufficiali chiave nell'impero e finora ci sono riusciti.
Più di una decina di ufficiali e nobili dell'impero sono stati assassinati. Inoltre sia io che la principessa Tanasha abbiamo dovuto affrontare diversi dei loro assalti negli ultimi giorni. Anche se eravamo al sicuro, non abbiamo potuto trovare le radici del problema. Queste persone sono feroci e astute. Conoscono i guerrieri dell'impero e non proverebbero ad assassinare qualcuno in condizioni incerte. Ho provato ad ingannarli e ad intrappolarli diverse volte, ma finora ho fallito!"

Quando Paris diventava seria, la sua presenza superficiale e seducente scomparivano completamente. Rivelò un'espressione pura e sincera mentre sorrideva e spiegava. Sembrava davvero attraente in quel momento.

"Oh, così ti sei ingegnata e hai rischiato la vita per attirarli? Hai portato poche guardie e nessun guerriero potente, eppure sei venuta in un luogo così rumoroso e popolare. Hai fatto pensare loro che fosse una rara opportunità in modo che mandassero i loro migliori assassini, ma hai invitato me e mi hai usato per catturarli tutti?"

Fei non era stupido. Dopo aver sentito le parole di Paris, aveva capito cosa stava succedendo.

"Sei così intelligente." Paris ridacchiò mentre lusingava Fei. "Per qualche motivo, anche se non provengono dall'impero, sanno molto bene cosa succede in giro. Sanno dove sono tutti i nostri esperti, così i loro assassini non oserebbero venire in loro presenza. Sua maestà può ucciderli e visto che sei appena arrivato a San Petersburg pochi sanno di te. Gli assassini ti avrebbero ignorato e per questo siamo riusciti ad attirarli e ad ucciderli!"

Fei si sfregò le tempie e pensò: <em>'Che donna pericolosa...'</em>

"Ahah, in realtà, dato che il sovrano di Chambord ha ucciso gli assassini misteriosi che hanno disturbato l'impero per molto tempo, una volta che lo saprà, l'imperatore Yasin sicuramente ti ricompenserà. Questo è un grande credito e stasera hai ottenuto un grande guadagno Alexander! Perché hai quel muso lungo?"

Da sua maestà a sovrano di Chambord ad Alexander, il modo in cui Paris si riferiva a Fei cambiò. Quando lo chiamava Alexander, sembrava che fossero vicini e intimi come vecchi amici.

Fei ci rifletté e giunse alla conclusione che questa donna aveva ragione. Non ci aveva perso nulla.

Tuttavia la sensazione di venire usato non era bella.

"Sono curioso; se non fossi venuto non ti saresti suicidata?" A Fei venne all'improvviso una domanda molto importante.

Questa bellezza roteò gli occhi mentre diceva con un tono provocatorio e civettuolo: "Non esiste una strategia perfetta in questo mondo. Qualsiasi decisione porta dei rischi. Dato che tu sei così gentile con la principessa, perché non puoi esserlo anche con me Alexander? Sono meno bella di quella pallida principessa? Ahah, non fissarmi in quel modo, se non fossi venuto, allora avrei solo potuto dire che la fortuna non era dalla mia parte!"

Fei conosceva bene questa donna e non sarebbe stato ingannato così facilmente. "Scommetto che anche se non fossi venuto, avresti avuto un modo per gestire questi assassini."

"Ahah, non mi aspettavo che sua maestà mi conoscesse così bene. Se non fossi venuto, allora sarei solo potuta fuggire verso il tuo accampamento per proteggermi. Avremmo solo cambiato campo di battaglia, ma avresti comunque combattuto per me! Solo che, una volta che gli assassini fossero entrati nel tuo accampamento, i tuoi sottoposti..." Paris rise: "Così ti ho dato una scelta e hai fatto la decisione giusta. Il finale perfetto!"

Dannazione!

Questa donna era davvero spaventosa.

Se Fei non si fosse presentato, allora i suoi soldati sarebbero rimasti coinvolti.

Fei la fissò intensamente. Dopo un breve momento di silenzio, si sfregò il mento e disse: "Mettiamo da parte le ricompense dell'imperatore Yasin. Ti ho appena salvato la vita. Bellezza, come ringrazierai il tuo eroe?"

"Ahahah, vuoi che mi conceda a te?" Disse senza esitazione la bellezza astuta nonostante le sue guardie fossero vicine. Lo aveva detto con tono scherzoso come se avesse rivelato la sua vera personalità. Tuttavia la sua espressione era davvero civettuola e ingenua. Mostrava varie emozioni e assomigliava ad un fiore Datura appena sbocciato. Anche se la gente sapeva che era un fiore velenoso, avrebbero voluto raccoglierlo a causa della sua bellezza.

Tuttavia la conosceva e non si fece ingannare dai suoi trucchetti.

Fei fece dei cenni e una forza invisibile si estese attorno a loro, bloccando i suoni, solo loro due potevano ascoltare la loro conversazione.

"Prima della competizione annienterò il gruppo di mercenari della Lama di Sangue. Spero che tu possa fare entrare i miei soldati senza che vengano questionati dalle guardie. Inoltre non voglio che intervengano altre persone. Bellezza, per favore occupati di tutto per me!"

"Ahaha, ora capisco. Alexander, sapevi che avevo escogitato qualche piano, ma sei venuto comunque perché volevi questo da me." Anche Paris era molto intelligente. Capì subito tutto.

Fei sorrise e continuò. "Pochi a San Petersburg possono farlo e tu sei una di queste persone. Dato che mi hai invitato qui, verrei più che volentieri. Il nostro rapporto è di scambio e sarebbe meglio se mettiamo tutto in chiaro."

"So che stai dicendo la verità, ma sono ferita dalle tue parole... Eheh, la tua richiesta non è difficile da soddisfare e posso farlo. Tuttavia il gruppo di mercenari della Lama di Sangue non è così semplice. Ci sono molte organizzazioni nascoste a sostenerlo e una di esse è un gruppo di nobili, la famiglia Fellon. Alexander, devi riflettere bene prima di intervenire!"

"La Lama di Sangue dev'essere eliminata!" Fei era molto serio.

Durante la loro conversazione, sempre più persone circondarono l'edificio e la gente cominciò a chiacchierare. La battaglia era stata così impressionante da aver scioccato tutti quanti. L'enorme fantasma della spada e la croce di fuoco erano stati avvistati da molto lontano e tutti potevano percepire l'energia residua della battaglia da qui. Molti guerrieri erano venuti qui e stavano cercando di studiare questa energia, in modo da poterli aiutare a fare progressi in futuro.

Fei e Paris entrarono in una carrozza magica guidata dalle guardie imperiali. Altre guardie crearono una strada tra la folla e la vettura riuscì a partire.

Molti sapevano che l'uomo e la donna saliti sulla carrozza avevano partecipato alla battaglia, ma non erano sicuri di poterglielo chiedere dato che c'erano le guardie imperiali attorno a loro. Mentre guardavano l'edificio collassato, alcuni più intelligenti poterono dedurre molto di più dalla situazione.
Tutti sapevano che il Sussurro del Vento aveva il sostegno dei militari dell'impero. Ma i direttori non avevano fermato i perpetratori e li avevano lasciati andare con un gruppo di guardie imperiali a proteggerli. Ciò che era trapelato era molto interessante.



