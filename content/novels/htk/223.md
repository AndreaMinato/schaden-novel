---
weight: 223
title: Capitolo 223 – Guerrieri da ogni regione
pubDate: 2024-05-19T15:41:47.891Z
tags:
    - htk
---

Capitolo regolare,
0 capitoli in coda, 0/5
-Schadenfreude

"Quell'uomo... è il re di Chambord?" Esclamò all'improvviso qualcuno tra la folla mentre aveva la sensazione che l'uomo appena entrato nella vettura sembrasse familiare.

"Davvero?" Chiese qualcuno.

"Sì, è lui! Ricordo di averlo visto oggi a mezzogiorno, e quel giovane con i capelli neri era..."

"Ma come può il sovrano di Chambord essere protetto dalle guardie imperiali?"

"Inoltre quell'enorme spada d'argento e la croce di fuoco, che fossero le tecniche del re di Chambord e degli assassini?"

"Che forza devastante, e posso ancora percepirne l'energia residua nell'aria. La sua forza ora è superiore a quella di un guerriero a sei stelle; dov'è ora?"

"Dato che la forza del re di Chambord supera la nostre aspettative, allora il duello tra lui e il settimo cavaliere della giustizia Kelud a mezzogiorno sarà ancora più interessante! È difficile prevedere chi vincerà!"

Mentre la folla chiacchierava, molti guerrieri di vari regni si sedettero accanto alla costruzione devastata e cercarono di percepire il potere residuo lasciato da Fei e dall'altro assassino. Per guerrieri di basso livello era raro vedere una battaglia di questo livello; anche se non potevano esaminarla da vicino, l'energia e le correnti residue potevano dare loro ispirazione. Questa era l'occasione migliore per loro per fare avanzare di livello la loro energia.

Altri più pensierosi guardarono impalliditi la vettura magica che stava scomparendo.

Sia in quanto a forza individuale che a forza, sembrava che il re di Chambord superasse la loro immaginazione.

.....

Montagna del Grande Guerriero.

La montagna era a San Petersburg e proprio accanto al palazzo dell'imperatore. Assomigliava ad una spada e svettava tra le nuvole. Era il punto più alto di San Petersburg. Tutte le torri magiche in città erano molto più basse di questa montagna.

Qui viveva il protettore dell'impero, il Grande Guerriero.

L'attuale Grande Guerriero si chiamava Krasic ed era un dio invincibile per ogni guerriero a Zenit.

La montagna a forma di spada arrivava fino alle nuvole. Il rilievo ripido combinato con la sua superficie liscia come uno specchio rendeva difficile per i guerrieri a quattro stelle anche solo scalare la montagna alta più di un chilometro. Non c'erano sentieri per salire.

Dato che quasi nessun uomo poteva raggiungere il picco, la montagna del Grande Guerriero era misteriosa e maestosa per i cittadini.

Alcuni dicevano che c'erano dei palazzi in cui vivevano solo degli dei. Doveva essere un posto splendido che non apparteneva agli uomini.

Altri erano convinti che ci fosse un pacifico villaggio dov'era sempre primavera e che ci risiedessero moltissimi animali rari, bestie intelligenti, erbe preziose e ingredienti mistici.

Altri ancora dicevano che celava il più grande segreto dell'impero.

Naturalmente erano solo leggende e storie.

Eccetto per i membri importanti della famiglia reale di Zenit e alcuni importanti ufficiali, solo pochi potenti guerrieri sapevano la verità dietro la montagna del Grande Guerriero. Nessuno sapeva per certo se queste storie fossero solo dicerie, ma sapevano tutti che il Grande Guerriero che proteggeva l'impero aveva una posizione enormemente importante. Nonostante non partecipasse nelle faccende politiche, nessuno osava questionare pubblicamente la sua maestà. Ogni generazione di Grandi Guerrieri era senza dubbio l'esperto più potente dell'impero.

Il vento soffiò tra le nuvole e solleticava le stelle nel cielo. Una figura magra apparì silenziosamente sul picco più alto della montagna del Grande Guerriero. Mentre il suo abito svolazzava al vento, dava una sensazione solitaria, ma impareggiabile. Quest'aura sembrava un po' antica, come se questa figura fosse esistita insieme alla montagna da numerosi anni.

La posizione della montagna era strategica. Quest'uomo poteva vedere tutto quello che accadeva in questa grande città. Poteva anche osservare gli accampamenti lontani. A questo punto, le luci sotto la montagna erano brillanti, parevano stelle brillanti nell'oscurità. All'improvviso accadde qualcosa! Vicino, agli accampamenti, un'enorme spada argentata si levò al cielo e una croce di fuoco apparì dal nulla...

L'aura emanata da questa spada e dalla croce poteva essere percepita da molto lontano.

"Uh? Questo... È di nuovo quel ragazzino. Eh, aspetta... è un po' diverso dalla scorsa volta!"

L'uomo sorrise mentre chiudeva gli occhi; poteva percepire chiaramente tutto quello che accadeva nei territori attorno. Annuì e mormorò: "Giusto, è diverso... è ancora più forte ora e il suo potere è più strano... Non male, un'altra vittoria. Tuttavia non è un cane pazzo, ma perché assomiglia più ad un lupo arrabbiato? Sembra che combatta contro tutti quelli che vede..."

In quel momento un anziano apparì dietro di lui, si inchinò e chiese: "Mi stava cercando signore?"

"Eh, scenderò dalla montagna e tornerò tra quattro giorni. Nel frattempo puoi occuparti tu di tutto il resto qui." Disse l'uomo dopo essersi girato.

"Sì signore."

.....

Ad ovest della capitale, il castello nero era la seconda costruzione più magnifica dopo il palazzo dell'imperatore.

La torre nera più alta si levava tra le nuvole. Sopra di essa, c'era un uomo alto e dall'aura tagliente. La sua corporatura sembrava spessa e robusta. Stava osservando gli accampamenti e si stava facendo qualche domanda.

Dieci minuti fa aveva percepito una sensazione familiare da quella direzione; era la seconda volta che la sentiva. La sua espressione calma e pacifica scomparì, rimpiazzata da serietà.

"Il settimo cavaliere della giustizia ha sfidato il re di Chambord senza chiedere il mio permesso. Come osa arrivare al mio palazzo dei cavalieri imperiali e usare i miei cavalieri come pedine?"

L'uomo si girò e disse: "Dobbiamo indagare seriamente sulla questione."

"Sì signore." Una voce profonda e cupa risuonò dal nulla. Poi però lo spazio accanto all'uomo si increspò come se fosse la superficie di un oceano e qualcosa se ne andò via all'istante.

C'erano un totale di undici torri in questo castello.

Dieci di esse, di varia forma e dimensione, circondavano quella più alta, come stelle attorno alla luna.

In quel momento, nella sala di una brillante torre dorata.

Un giovane seduto a gambe incrociate sul pavimento nero e lucido come uno specchio sembrò percepire qualcosa. Aprì gli occhi all'improvviso e spostò lo sguardo in lontananza. Perse la concentrazione mormorando: "Re di Chambord... sei diventato ancora più forte? Ma non è nulla! Anche io, Chris-Sutton, ho fatto dei progressi. Un giorno tornerò a sfidarti per lavare via la vergogna della battaglia delle Due Torri... un giorno!"

Il giovane richiuse gli occhi.

L'energia tagliente del metallo avvolgeva il suo corpo come oro fuso; era ancora più forte rispetto a quando aveva combattuto alla montagna delle Due Torri! Era già al livello di un guerriero a sei stelle di basso livello.

Non troppo lontano da questa torre dorata, ce n'era una rosso sangue che emanava una sensazione gelida.

Un uomo dai capelli cremisi sedeva su un trono scarlatto sotto la statua di un dio. Aveva appoggiato il mento sul palmo della mano destra e la sua energia da guerriero del metallo era color rosso. In confronto al potere dorato di Sutton, la sua aura era più tagliente e sanguinosa. Le sue iridi avevano una tinta cremisi e stava fissando un uomo con un'uniforme da prigioniero. Nonostante le ferite sul suo corpo, quest'uomo era ancora in piedi e stava guardando l'uomo dai capelli rossi con sdegno.

"Ultima possibilità, dimmi dov'è la mappa della pergamena segreta e ti lascerò vivere!" L'uomo dai capelli rossi sembrava freddo e assassino.

"Ciò che i templari hanno lasciato in questo mondo non è per macellai come te. Non ci pensare nemmeno." Disse con disprezzo il prigioniero.

"In tal caso allora puoi morire!"

Un'ondata di energia da guerriero volò dalla punta del dito dell'uomo sul trono e la forza tagliente riempì la stanza. Il prigioniero fu fatto a pezzi e in un istante fu ridotto in uno scheletro bianco.

"E ora... re Alexander di Chambord, eheh. Mi hai sorpreso. Tuttavia non è sufficiente. Ahah, non darmi un'opportunità e lascia che io, il cavaliere Sete di Sangue Kelud ti uccida per sbaglio domani."

Una terrificante luce rossa brillò per il suo corpo.

.....

A San Petersburg, in una fenditura spaziale ad un chilometro di profondità nel terreno.

Risuonò un lungo sospiro.

"Perché l'operazione è fallita?"

"Signore, è apparso un potente guerriero. Quell'uomo era così potente che ha ferito il carnefice con un attacco. Il carnefice non è riuscito a scappare ed è stato ucciso all'istante. Tutti quelli che hanno partecipato all'operazione sono morti..."

"Rosa di Sangue Paris... avete sottovalutato questa donna. Come può essere così facile da uccidere una persona che può competere con la principessa!"

"Meritiamo di essere puniti signore!"

"Vi ho dato il permesso di iniziare questa operazione, non è colpa vostra. Avete indagato su quel guerriero?"

"Stiamo ancora investigando. Da ciò che abbiamo saputo finora, era il re di un regno affiliato di sesto livello nella remota campagna. Non sappiamo esattamente quanto è potente; di recente si dice che abbia sconfitto il decimo cavaliere della Giustizia di Zenit!"

"Continuate ad indagare! Ottenete ogni informazione su quest'uomo!"

"Sì signore."

"Questa operazione è fallita e Zenit deve avere ottenuto qualche informazione su di noi. D'ora in avanti dovrete essere più attenti. Tuttavia l'operazione Spina di Sangue deve continuare! Faremo vivere tutti gli abitanti di San Petersburg in una coltre di devastazione e paura!"

"Sì signore!"

"Andate e continuate il vostro lavoro!"



