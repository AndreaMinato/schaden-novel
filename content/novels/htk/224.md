---
weight: 224
title: Capitolo 224 – Oggetto dalle Rovine degli Dei e dei Demoni?
pubDate: 2024-05-19T16:41:47.892Z
tags:
    - htk
---

Capitolo regolare,
0 capitoli in coda, 0/5
-Schadenfreude

"Ora puoi decidere finalmente, vero?" Chiese una donna mentre si stringeva il mantello sulle spalle.

La principessa guardò la lettera nelle sue mani e la posò piano sul tavolo. Sotto la luce magica dalla tinta rossa, il suo viso pallido sembrava roseo. I suoi occhi blu stavano fissando il principe Arshavin.

L'uomo chiamato il Dio della Guerra di Zenit. Dopo un lungo periodo di silenzio, l'ultimo briciolo di riluttanza scomparì dal suo sguardo. Annuì e disse: "Tanasha, lo ammetterò, avevi ragione su di lui. Posso prometterti che non lo cercherò per ottenere la ricetta della pozione e non lo attaccherò. Ora, come hai detto, ha spiccato il volo ed è difficile da controllare!"

La principessa sospirò e la sua espressione si rilassò lievemente.

"Andrai a guardare il duello tra lui e il settimo cavaliere della giustizia?"

"Naturalmente!" Arshavin era molto deciso. "Questo duello ha già scosso metà capitale e si presenteranno molte figure influenti. Se il re di Chambord può sconfiggere Kelud, varrebbe la pena di intrattenere rapporti amichevoli con lui e cercare di attirarlo dalla mia parte!"

Una guardia fuori dal palazzo annunciò un visitatore. Un generale dall'armatura d'argento entrò velocemente e porse i suoi rispetti. Poi passò una lettera al principe. Non appena Arshavin la esaminò, impallidì. Si alzò e disse: "Tre generali della legione di ferro di sangue sono stati assassinati. La situazione è seria, devo tornare a controllare!"

Dopo che Arshavin e il generale se ne andarono, la principessa divenne pensosa.

<em>'Fratello, hai sempre adorato incontrare e fare amicizia con i geni, perché sei un po' ostile nei suoi confronti?'</em>

.....

Nell'area di accampamento degli eserciti.

La notte si stava facendo più cupa e le stelle erano ancora più brillanti.

Era freddo durante l'inizio dell'inverno, ma non poteva spegnere l'animazione e le chiacchiere dell'area. Ciò che era successo al Sussurro del Vento sembrava avesse destato la gente. Il fuoco stava bruciando e crepitando mentre si stavano svolgendo spettacoli entusiasmanti e selvaggi in quest'area caotica; solo i migliori sarebbero stati rispettati.

Dopo essere sceso dalla carrozza e aver guardato la seducente Paris venire condotta da esperti di Dominguez verso il centro di San Petersburg, Fei si rilassò. Con quel livello di protezione, Paris era al sicuro e l'accordo tra di loro probabilmente sarebbe stato onorato. Nonostante fossero successe molte cose, aveva compiuto la sua missione da "vecchio amico"!

Sentendo il rumore e le grida dalle strade, Fei che adorava i mercati notturni non tornò frettolosamente all'accampamento di Chambord. Si diresse verso un posto tranquillo e tirò fuori un mantello nero. Dopo averlo indossato e nascosto un po' delle sue caratteristiche, scelse una strada rumorosa e si mischiò tra la folla.

"Pelliccia di volpe di massima qualità dalla Foresta Nera! Ha delle proprietà di resistenza al freddo e alla magia di ghiaccio. Ottimo materiale per mantelli e armature leggere! Venite a dare un'occhiata! Sono gli ultimi tre, una moneta d'argento ciascuno..."

"La spada più affilata forgiata da maestri! guardate! Potete essere invincibili all'Esercitazione Militare con questa lama!"

"Oggetti misteriosi dalle rovine degli Dei e dei Demoni, andranno a chi offre di più..."

Fei sentì ogni sorta di grida mentre camminava per strada. Adorava questa sensazione; poteva sentire una calma indescrivibile da questa chiassosità. Naturalmente, durante la sua vita precedente, camminare senza fare nessun acquisto era noioso; il vero divertimento era comprare, comprare, comprare!

Fei ora era ricco! A parte la tessera magica di Cristallo Viola che conteneva molti soldi, aveva qualche moneta d'oro e d'argento. Così comprò molti oggetti che trovava interessanti. Non ne aveva bisogno per la maggior parte, ma si sentiva un vero gangster.

Fei comprò tutte le pellicce di volpe da quel venditore. Le trovava interessanti e potevano diventare un bel mantello per Angela. Quella spada che l'altro mercante voleva vendere era spazzatura; potevano usarla i soldati, ma si sarebbe frantumata dopo che vi fosse stata iniettata energia da guerriero.

Tuttavia fu chi vendeva oggetto dalle Rovine degli Dei e dei Demoni ad attirare l'attenzione di Fei.

Questo venditore era circondato da gente. Era ovvio che menzionare le rovine degli Dei e dei Demoni avesse attirato molte persone. Tra le grida e le imprecazioni arrabbiate, Fei si chinò e diede un'occhiata attenta. Sei o sette oggetti erano posati su un pezzo di pelliccia nera. Erano tutti in vendita. C'era metà di una spada, due piccole sfere e tre pietre ovali che assomigliavano ad ananas con un po' di scaglie. Nessuno sapeva cosa fossero.

Fei notò che non molti erano disposti a pagare. Il proprietario di questi oggetti era un vecchio magro. Aveva solo detto che questa merce proveniva dalle rovine degli Dei e dei Demoni, ma non sapeva esattamente da dove provenivano e a che livello fossero le rovine. Tuttavia il prezzo che aveva stabilito era estremamente alto! Ogni oggetto costava almeno cento monete d'oro. Questo fece scoraggiò molte persone dall'iniziare a contrattare. Inoltre questo vecchio non aveva intenzione di abbassare il prezzo.

"Credo che siano tutti dei falsi. Come sei riuscito a mettere le mani su oggetti di una rovina degli Dei e dei Demoni?"

"Vecchio truffatore, ha portato un po' di roba qui per ingannarci."

"Vecchio, prenderò tutto per una moneta d'oro, affare fatto?"

C'erano alcune persone esperte tra la folla. Anche se non sapevano se l'anziano stesse dicendo la verità, gli oggetti davano loro una sensazione misteriosa. Alcuni tentarono di convincere l'anziano e vedere se avrebbero fatto un buon affare.

"No, ogni oggetto vale cento monete d'oro! Non abbasserò il prezzo!" Il vecchio non stava indossando molto; nonostante stesse tremando per il freddo, era davvero testardo.

Fei si inginocchiò e strinse l'oggetto che sembrava metà di una spada. Lo soppesò, poi giocherellò con le due piccole sfere nere. Dopodiché toccò le tre pietre ovali; non sapeva cosa fossero, ma ebbe la sensazione che fossero le uova di qualche creatura anche se assomigliavano a rocce.

Fei ci pensò e disse: "Li prenderò tutti!"

Aveva visto che il vecchio era freddo e affamato, così provava compassione per lui. Inoltre Fei era ricco, così lo considerò un atto di gentilezza. Tirò fuori seicento monete d'oro dal suo inventario e le consegnò al vecchio in una borsa.

"Eheh, sapevo che avrei incontrato qualcuno che se ne intende." L'anziano sorrise e rivelò i suoi denti gialli. Gliene mancava uno. Prese velocemente la borsa e scelse una moneta d'oro. La morse e sorrise dopo aver scoperto che non era falsa.

Un po' di uomini che volevano contrattare e comprare questi oggetti ad un costo inferiore guardarono Fei con espressioni ostili. Non erano contenti che qualcuno fosse spuntato fuori dal nulla e avesse preso gli oggetti, ma non dissero nulla. Non erano sciocchi e sapevano che un individuo che poteva spendere facilmente seicento monete d'oro doveva essere una persona importante. Chissà che figure importanti c'erano in questo accampamento caotico.

Dopo aver giocherellato con gli oggetti, Fei pensò che questa roba era davvero misteriosa. Alzò lo sguardo con l'intenzione di chiedere al vecchio dove li avesse ottenuti, ma si rese conto che il venditore era già scomparso.

"Non ho nemmeno percepito quando se n'è andato nonostante sia al mio attuale livello?" Fei lo trovò davvero strano.

Dopo che la transazione finì, la folla si disperse lentamente.

Un uomo di mezz'età dall'aspetto amichevole si avvicinò e gli disse: "Ragazzino, sei stato ingannato. Quel vecchio ha vagato in giro per un po' di giorni. Porta sempre vecchia roba e dice che proviene dalle rovine degli Dei e dei Demoni. Ha imbrogliato un bel po' di persone..."

Fei lo ringraziò mentre scuoteva lievemente la testa. Ripose gli oggetti nel suo inventario e tornò a camminare.

Pensava che la situazione non fosse così semplice.

C'era ogni tipo di regno accampato qui. La distanza tra ogni accampamento era di circa cento metri e l'atmosfera era piuttosto rumorosa e animata. Fei percorse la strada mentre osservava regni ad entrambi i lati. Questi accampamenti erano di dimensioni diverse e comprendevano vari tipi di guerrieri; Fei poté percepire alcuni esperti dai campi più grandi. <em>'Devono essere guerrieri da ogni regno.'</em> Pensò.

All'improvviso iniziò a nevicare. Era la prima volta che Fei vedeva la neve nel continente Azeroth.

I fiocchi divennero sempre più grandi. Presto l'intero spazio si tinse di bianco.

In quel momento un grido profondo attirò l'attenzione di Fei.



