---
weight: 226
title: Capitolo 226 – Qualche altro motivo?
pubDate: 2024-05-19T18:41:47.892Z
tags:
    - htk
---

Capitolo sponsorizzato, ringraziamo Federico!
9 capitoli in coda (Federico), 0/5
-Schadenfreude

Fei fece un solo passo avanti, ma la forza che proveniva da lui investì tutti gli altri come uno tsunami. Un po' di mercenari della Lama di Sangue sopravvissuti alle palle di fuoco caddero in ginocchio a terra mentre percepivano la loro fragilità di fronte a questa potenza.

La maggior parte di questi uomini era debole. Aveva solo un debole senso d'energia da guerrieri e non erano nemmeno avanzati allo stadio stellare. Di fronte al potere da barbaro di Fei, la maggior parte delle loro ossa si ruppe sotto la pressione. Erano deboli come galline che avevano incontrato una tigre.

Mentre Fei si avvicinava, risuonarono una serie di scoppi. A parte il capitano Harry, che aveva i due enormi martelli, tutti gli altri mercenari furono ridotti in poltiglia da una forza invisibile. Non ebbero nemmeno la possibilità di urlare.

Questo livello di potere era devastante.

La folla fuori dall'accampamento rimase scioccata nel vederlo. Spalancarono occhi e bocche, e guardarono Fei come un re dei demoni uscito dall'inferno.

Mentre il livello del barbaro di Fei aumentava e otteneva più esperienza in combattimento. Il controllo della sua forza aveva raggiunto un altro livello. Mentre camminava, non esercitò nessuna di questa forzza sulla gente del regno di Byzantine.

"Tu... chi sei tu?" Harry scatenò tutto il suo potere e lottò per rialzarsi. Gridò mentre la paura prendeva il sopravvento: "Siamo membri della Lama di Sangue, come osi attaccarci?"

"Sto uccidendo voi bastardi per un motivo." Fei sogghignò. Non sprecò altro fiato e lanciò direttamente un pugno.

Harry sollevò i suoi martelli e cercò di difendersi.

Ma risuonò un rimbombo. Pezzi di ferro volarono nell'aria e gli invincibili martelli di ferro nero sembravano deboli come carta. Non furono distrutte solo le armi, anche le braccia di Harry vennero polverizzate. Poi l'enorme quantità di forza attraversò questo criminale che stava minacciando il regno di Byzantine pochi secondi fa e lo ridusse in una nuvola di foschia di sangue. La neve che cadeva attorno a lui stava diventando rossa.

Erano passati solo più di dieci secondi e una squadra di mercenari della Lama di Sangue che era capace di sopprimere un piccolo regno era stato annientato. Nessuno di loro era riuscito a scappare. La differenza tra le due parti era troppo vasta.

Senza essere stato macchiato da una sola goccia di sangue, Fei rimase sul posto in silenzio mentre osservava tutti con uno sguardo freddo e tagliente. Alla fine posò gli occhi sul giovane re di Byzantine.

"Lei... chi è?" Dopo aver visto che questo re dei demoni lo stava fissando, il giovane sovrano cercò di calmarsi mentre teneva la ragazza dietro di sé.

Fei abbassò la testa all'improvviso e cadde in un momento di silenzio; non rispose alla domanda.

L'atmosfera era davvero soffocante.

Nessuno nell'accampamento, né tra la folla fuori osò muoversi. In effetti non osavano nemmeno respirare. Temevano che questo guerriero potentissimo si sarebbe mosso all'istante e li avrebbe ridotti in una frittella.

Presto tutto attorno al campo divenne silenzioso e la neve continuò a cadere dal cielo.

All'improvviso Fei alzò la testa.

Si sporse in avanti e catturò il giovane re di Byzantine con una forza invisibile. Dopo averlo attirato vicino, una piccola sfera di liquido verde scuro volò dal suo palmo nella bocca di questo giovane.

"AAAHH... Ahia... ahia... cosa mi hai costretto a mangiare? È così doloroso!" Il giovane re presto iniziò a tremare violentemente dal dolore.

"Lascialo andare... No! Lascialo andare, cosa gli hai fatto? Diavolo..."

Izabella mostrò un'espressione piena di terrore. Dopo aver visto il suo amato venire costretto a bere un liquido verde scuro simile a veleno e iniziare a gridare di dolore, il suo amore per il giovane re prese il sopravvento sulla sua paura e cercò di precipitarsi da lui a salvarlo...

Tuttavia era così debole che non poteva nemmeno superare il campo di forza invisibile.

"Donna schifosa, cosa stai facendo? Vuoi offendere questo esperto e causare un disastro per il regno di Byzantine?" In quanto capo dei ministri, l'uomo grasso era spaventato e arrabbiato allo stesso tempo. Sorrise con lusinga verso Fei mentre gridava: "Presto, qualcuno fermi quella donna. Non lasciate che offenda questo grande maestro."

Un po' di guardie leali al capo dei ministri avanzarono e trascinarono indietro Izabella senza dire niente.

In quel momento, il giovane sovrano che galleggiava a mezz'aria a causa di questa forza invisibile si stava dimenando e gridò con ancora più forza. Il suo corpo assunse una tinta verde scuro e pareva un mostro terrificante. Con le sue vene sporgenti, i suoi vasi sanguigni parevano sul punto di scoppiare.Il suo bel volto stava fremendo e divenne sfigurato dal dolore. La sua voce divenne roca mentre gradualmente perdeva la forza perfino di resistere.

Questa scena terrificante fece tremare istintivamente la folla.

Solo vedendo l'espressione del giovane re, avrebbero capito chiaramente che tipo di esperienza stava attraversando il sovrano. Ora tutti stavano guardando Fei in modo diverso. Oltre a rispetto, ora lo consideravano pazzo.

Tuttavia altre persone si ritennero fortunate.

Erano sollevate che questo diavolo non le avesse scelte come obiettivo. Altrimenti si sarebbero già morse la lingua per suicidarsi. Ora stavano tutti fissando il giovane re con sguardi compassionevoli.

In quel momento però la situazione cambiò.

Ad un certo punto il verde sulla pelle del giovane re cominciò a scomparire. A parte il sudore del suo corpo, non c'erano più tracce di quello che era successo su di lui. Senza questo segnale, la gente avrebbe pensato di aver avuto le allucinazioni.

<em>Puff!</em>

Fei fece un cenno e la forza che aveva catturato il giovane re scomparì, facendolo cadere direttamente a terra.

"Sua maestà... sua maestà, stai bene? Mi hai spaventato..." Non era sicura da dove avesse ottenuto la forza, ma la ragazza si era liberata dalle guardie e si era precipitata a fianco del giovane re. Dopo aver gridato di sorpresa e felicità, si girò e si inginocchiò di fronte a Fei. Implorò: "La prego per favore. Per favore non lo torturi più..."

Il suo tono era così disperato e triste che a qualcuno tra la folla vennero le lacrime agli occhi.

"Ah... cos'è successo? Io... questo è potere... sono pieno di potere!"

Risuonò un sussulto. Il giovane sovrano di Byzantine si era reso conto di qualcosa mentre si fissava le mani. Non poteva crederci mentre percepiva il potere che scorreva nel suo corpo. Dopo un momento di stupore, all'improvviso colpì il terreno con un pugno. <em>Boom!</em> Il terreno duro crepitò e apparì un'indentatura a forma di ragnatela nel suolo.

Tutti rimasero a bocca aperta.

<em>'Cos'è successo?'</em> Pensavano.

"COME?"

"Miracolo!"

"Meraviglia!"

La forza del giovane re in qualche modo era aumentata! Da questo pugno, la gente intuì che era diventato un guerriero a due stelle, pochi momenti fa era ad una stella. Cos'era successo?

Alcune persone intelligenti tra la folla stavano già fissando l'uomo con il mantello; avevano collegato tutto.

"Questo..." Il giovane re di Byzantine capì cos'era successo. Dopo aver aiutato la sua amata ad alzarsi, voleva ringraziare quest'uomo in ginocchio. Ma scoprì che una forza invisibile gli stava impedendo di chinarsi.

"Siamo allo stesso livello come re. Non dovresti inginocchiarti per ringraziarmi." Disse piano Fei.

"Allora... la ringrazio, io..." Il giovane sovrano pieno di gratitudine era così entusiasta che non poteva parlare coerentemente. Dopotutto l'uomo di fronte a lui non solo aveva ucciso i membri della Lama di Sangue per salvarlo, aveva anche usato un metodo magico per farlo avanzare di livello; lo aveva proprio frainteso.

"Signore, per favore mi perdoni per la mia ignoranza. Non lo sapevo..." La giovane ragazza smise di piangere e sorrise. Si inchinò per scusarsi con le lacrime ancora agli occhi.

Fei ricambiò il sorriso, non gli importava. Poi si girò e chiese al giovane sovrano: "Con quel dolore del genere, avresti potuto scegliere di morderti la lingua e suicidarti, perché hai resistito?"

"Perché il regno di Byzantine ha ancora bisogno di me. Non posso abbandonare i miei sudditi leali..."

Fei scosse la testa e continuò: "A parte questo, c'è qualche altro motivo?"

"Io..." Il giovane re esitò per un secondo e rispose: "Devo vivere." Strinse i pugni e disse: "Devo proteggere Izabella. Senza di me non potrebbe sopravvivere in questo mondo!"

Fei rise sentendo questa risposta.



