---
weight: 2270
title: Capitolo 227 – Doni Speciali
pubDate: 2024-05-19T19:41:47.893Z
tags:
    - htk
---

Capitolo sponsorizzato, ringraziamo Federico!
8 capitoli in coda (Federico), 0/5
-Schadenfreude

"Mi piace la tua risposta. Voler proteggere qualcuno è una fonte d'energia potente che ti può rendere impavido di fronte alle difficoltà, e stimolerà il tuo potenziale in modo da farti diventare più potente. Perciò, giovane re, non arrenderti. Proteggere qualcuno è la tua missione ed è un motivo di cui essere orgogliosi. Secondo me sei molto fortunato ad avere questa ragazza, dovresti prenderti cura di lei!"

Dopo aver finito di parlare, Fei rise e si girò.

"Signore, potrei sapere il suo nome? D'ora in avanti, quando avrà bisogno del mio aiuto, io e il regno di Byzantine saremo disposti ad aiutarla a qualunque costo..." Il giovane sovrano lo vide iniziare ad andarsene e si affrettò a seguirlo.

Fei continuò a camminare e non si voltò: "Ahahah, re di Byzantine, se sei interessato, presto saprai chi sono."

La folla fece spazio a Fei ovunque andasse.

Ora la gente stava guardando il giovane re di Byzantine con occhi diversi. La compassione di prima era svanita, rimpiazzata da pura invidia e gelosia. Nessuno si sarebbe mai immaginato questo drastico ribaltamento degli eventi. Questo sovrano sfortunato, non solo era sopravvissuto, ma la sua forza era aumentata. Inoltre si era fatto un amico super potente. Praticamente era manna dal cielo! Per un po' tutti sognarono di essere il giovane re di Byzantine, in modo da poter entrare in contatto con il supereroe di fronte a loro.

Tuttavia all'improvviso Fei si fermò.

Si voltò, guardò l'uomo di mezz'età grasso con l'abito viola, Eric, si accigliò e chiese: "Sei il capo dei ministri del regno di Byzantine?"

L'uomo grasso pensava che Fei volesse parlare con lui. Si riempì di gioia e camminò immediatamente verso di lui rispondendo: "Sì signore, il mio nome è..."

<em>Pong!</em>

A venti metri di distanza, Fei scagliò un pugno verso di lui.

Con un tonfo soffocato, quest'uomo che tentava sempre di lusingare e complottare dietro le spalle si trasformò in un melone schiacciato.

La folla ci rimase di sasso.

A fei non piaceva questa persona.

Eric cambiava faccia come le prostitute cambiavano i loro pantaloni nel bordello. A Fei ricordava facilmente l'ambivalente e manipolatore Bazzer, il capo dei ministri di Chambord. Dal comportamento e dagli atti precedenti di Eric, ovviamente non era una brava persona. Ucciderlo avrebbe aiutato il giovane re.

Dopo aver finito, Fei rise. Il suo abito svolazzò e il mantello nero volava nel vento. La sua figura scattò molto velocemente e scomparì nella vasta oscurità.

Il corpo di Eric era stato lasciato in mezzo ad un gruppo di persone sbalordite nell'accampamento di Byzantine.

.....

Fei non continuò a passeggiare e si guardò attorno. Presto tornò nell'accampamento di Chambord.

Era calata la notte ormai. La folla vicina gradualmente si era dispersa. Neve argentea spessa aveva coperto tutto quanto, incluso l'intero accampamento. I rumori gradualmente si spensero. Il solo suono rimasto era quello della neve che cadeva dal cielo mentre soffiava un vento gentile. L'Esercitazione Militare sarebbe iniziata ufficialmente tra quattro giorni. La neve che cadeva pacificamente sembrava la calma prima della tempesta.

Nel campo di Chambord alcuni soldati si stavano allenando sotto la neve. Fei non li disturbò e si diresse dritto verso la tenda magica al centro dell'accampamento. Scostò le tende ed entrò. Le lanterne magiche cave e cristalline illuminavano l'intero campo e la luce argentea scaldava i cuori della gente, facendola sentire in pace.

"Alexander, sei tornato." Disse Angela. Stava ricamando qualcosa di fronte alla lampada mentre vedeva Fei volare nell'accampamento. Si avvicinò a Fei con un sorriso di sorpresa; dopo aver preso il mantello coperto di neve di Fei e averlo appeso ad un attaccapanni proprio come una mogliettina gentile e premurosa, rimosse la polvere dal suo abito con dei colpetti e chiese ad Emma di portargli una scodella di zuppa calda.

Fei provò contentezza.

"Avanti, ho un po' di regali interessanti per entrambe." Disse Fei. Poi tirò fuori gli oggetti che aveva comprato prima dai negozi dal suo inventario e li posò tutti sul tavolo.

"Wow, che bella pelliccia! Oh, anche questa maschera di cristallo è splendida, ah, grazie Alexander!"

Angela ed Emma avevano ancora il cuore di ragazzine. Questi doni non erano preziosi, ma erano comunque interessanti e rari, specialmente dato che erano stati scelti da Fei. Le due ragazze sembravano essere state rallegrate da questi piccoli doni.

"Ehi, cos'è questa cosa? Sembra strana!"

Esclamò Angela mentre raccoglieva una delle piccole pietre simile ad un'ananas dalla pila di piccoli doni e la tenne tra le mani. Sembrava sorpresa, come se avesse scoperto un tesoro.

"Ah, ce ne sono altre due qui!" La piccola Emma trovò le altre due pietre. Dopo averle fissate per molto tempo disse frustrata: "Beh, non sembrano nulla di speciale. Solo due uova dure come la pietra!"

Fei provò un po' di imbarazzo. Pensò: <em>'Questa ragazzina è così diretta.'</em> Quasi provò un po' di rimpianto per aver tirato fuori queste pietre misteriose che il vecchio aveva detto di aver ottenuto da mistiche rovine.

"No, questa pietra sembra contenere vita. Lo posso sentire." Angela tenne con attenzione il pezzo di pietra ovale vicino alle sue orecchie color giada. Presto si accigliò: "Strano, ah, posso sentire chiaramente un richiamo dall'interno, ma quando mi sono avvicinata quella sensazione è sparita." Disse.

"Beh, Angela, puoi esaminarle quanto desideri. Se vuoi puoi tenere queste tre uova di pietra!" Vedendo la reazione di Angela, Fei si chiese se le uova di pietra avessero qualche segreto. Il vecchio gli era sembrato davvero misterioso e forse queste tre uova di pietra avevano davvero dei collegamenti con la sua splendida fidanzata dall'affinità impareggiabile con gli animali e le piante.

"Grazie Alexander!" Ad Angela piaceva molto questo dono e ripose le tre uova a forma di ananas in una raffinata scatola magica dalle proprietà isolanti del fuoco.

"Oh, sì, sua maestà, dopo che hai lasciato l'accampamento, molti reali e persone importanti della capitale sono venuti a trovarti con dei doni. Dato che non eri tornato, queste persone hanno lasciato qui i loro regali e se ne sono andati." La biondina Emma si ricordò di qualcosa e aprì la tenda a destra. Sembrava che ci fosse una collina di tesori dietro, era pieno di armature magiche raffinate, potenti spade magiche, pergamene di allenamento da maghi e guerrieri riposti in contenitori preziosi, insieme ad altri vari doni costosi.

"Queste persone sono molto perspicaci. Se fossi ancora il povero sovrano di Chambord, queste armature ed armi sarebbero molto allettanti per me..." Disse Fei toccandosi il mento.

All'improvviso si ricordò ciò che aveva previsto Harry Redknapp, uno dei supervisori del gruppo dei mercanti Soros. Harry aveva previsto che, dopo la battaglia delle Due Torri, Fei sarebbe diventato sicuramente famoso nella capitale. All'inizio Fei pensava che queste persone importanti avrebbero aspettato di vedere l'esito della sfida del settimo cavaliere della giustizia Kelud. Fei non si era reso conto che alcune organizzazioni e gruppi avevano iniziato a fare "investimenti su di lui in anticipo"

"Ahah, sua maestà, ci sono alcuni doni che sicuramente adorerà," La biondina Emma strinse gli occhi.

"Oh?" Fei divenne un po' curioso.

La piccola Emma si girò e uscì dalla tenda. Dopo un po' scostò le tende e tornò con quattro splendide giovani, tutte vestite da veli bianchi attillati dal fisico perfetto. Indossavano fasce raffinate e dorate sinuose e sembravano ben addestrate e vestite in modo esperto. I loro movimenti adorabili e le loro espressioni timidi avrebbero destato facilmente il desiderio di un uomo.

"Chi le ha mandate?" Fei provò un po' di curiosità.

"È stato il gruppo di mercenari della Lama di Sangue, per conto della cosiddetta famiglia Fellon di San Petersburg..." Angela mise da parte le tre pietre a forma di ananas, si voltò e sorrise a Fei mentre spiegava: "So che Chambord ha un feudo con la Lama di Sangue e la famiglia Fellon non è facile da gestire. Ho fatto domande alle quattro ragazze in privato e ho confermato che sono state rapite dalla Lama di Sangue per diventare dei doni. Le esperienze di vita delle ragazze sono tutte molto tristi. Se le rimandassimo indietro, il loro fato potrebbe essere ancora peggiore, così ho deciso di tenerle con noi!"

"Beh, hai gestito bene la questione!" Fei era molto soddisfatto dalla reazione della sua fidanzata.

Angela sorrise e indicò i doni alla porta continuando: "Per quanto riguarda questi regali, non so quali sono quelli accettabili, così li ho etichettati per provenienza. Se non vuoi accettarli, posso mandare qualcuno a restituirli."

"Ahahah, sono regali, perché non accettarli? Se qualcuno ti manda cibo gratis, perché vomitarlo indietro?" Fei sorrise e abbracciò la sua fidanzata. "Li daremo in ricompensa ai soldati domani. Devono essere esausti visto il viaggio, se lo meritano."

"Beh..." Angela si stava abituando ai suoi modi e non era timida come prima.

"Per quanto riguarda loro..." Fei guardò le quattro ragazze dall'aspetto timido che stavano aspettando il loro fato e disse: "Angela, le lacerò a te. Ho una battaglia contro il settimo cavaliere della giustizia nel primo palco della spada, così mi devo preparare. Non lasciare che mi disturbino e anche tu dovresti andare a letto presto. Se ci sono altre questioni importanti, puoi occupartene tu per conto mio!"

Fei finì di parlare, baciò la fronte brillante della sua fidanzata e si girò verso il lato sinistro della tenda.

Presto il portale blu cielo apparì e Fei ci entrò, scomparendo all'istante.



