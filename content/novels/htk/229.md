---
weight: 2290
title: Capitolo 229 – Hai paura adesso?
pubDate: 2024-05-19T21:41:47.893Z
tags:
    - htk
---

Capitolo sponsorizzato, ringraziamo Federico!
6 capitoli in coda (Federico), 0/5
-Schadenfreude

Per molti guerrieri a Zenit, una battaglia tra due guerrieri a sei stelle era rara da vedere. Un duello del genere era un evento popolare che avrebbe acceso il loro interesse e curiosità dato che per molti esperti assistere a scontri del genere avrebbe portato loro ispirazioni inaspettate.
Per gli altri re e ufficiali di alto livello di Zenit inoltre sarebbe stata un'ottima opportunità per intrattenere relazioni e conoscere persone che non avrebbero potuto vedere regolarmente.

Mancavano ancora cinque ore al duello e la gente aveva circondato il palco numero uno per numerosi strati. Era estremamente affollato visto che volevano tutti guardare la battaglia da vicino. Ad un'ora dallo scontro non rimase più spazio per nessuno eccetto per quanto riguardava il palco dei VIP preparato per le persone più importanti dell'impero.

Con il passare del tempo, la folla divenne più ansiosa.

Anche se nessuno dei due duellanti era arrivato, l'atmosfera divenne intensa. Ogni posto e angolo entro un chilometri di raggio dal palco era pieno di persone. Più lontano erano state costruite diverse torri di legno per le persone arrivate tardi.

Tra la gente, c'era un piccolo percorso ampio meno di tre metri per permettere ai due duellanti di arrivare.

I cavalieri che appartenevano alla settima torre del cavaliere della giustizia erano pienamente equipaggiati; separarono la folla mentre facevano strada alle persone importanti dell'impero e permettere loro di salire sul palco dei VIP. Le cinquanta arene della prova erano state sistemate in anticipo dai militari.
Se ci fossero stati conflitti tra guerrieri di regni diversi, non avrebbero avuto il permesso di combattere in privato, ma avrebbero potuto organizzare un duello all'ultimo sangue sui palchi della prova della spada.

Ogni palco era fatto da enormi pezzi di roccia su cui erano incise formazioni da maghi di alto livello. Le formazioni erano alimentate da una tonnellata di cristalli magici per assicurare che gli scudi della protezione si estendessero dalle formazioni. Questo avrebbe garantito che l'energia dei guerrieri non infliggesse danni ai palchi. La prima arena in particolare aveva una formazione magica opera del mago reale numero uno: Capdevila. Al 100% del suo funzionamento, poteva sopportare l'attacco di un guerriero a sette stelle o di un mago.

Mentre il sole sorgeva, la folla divenne ancora più ansiosa.

I grandi casinò e gruppi di mercanti avevano già le regole e le poste in gioco. Visto che Kelud era un guerriero della generazione più vecchia, la gente aveva più fiducia in lui e così il rapporto era a suo favore. Per le nobildonne dalle vite poco entusiasmanti, una battaglia all'ultimo sangue tra due guerrieri stellari a sei stelle era molto più interessante di uno scontro letale tra gladiatori. Queste persone avevano fatto una marea di scommesse e poi erano arrivate al palco ad aspettare che il duello iniziasse.

Il tempo passò lentamente e con costanza.

Risuonarono dei clip-clop mentre un gruppo di persone camminavano tra la neve da San Petersburg. Sventolando bandiere rettangolari nell'aria, della cavalleria pienamente equipaggiata si avvicinò al palco scortando diverse vetture magiche.

"Ah, è la famiglia Dean. Controllano una delle prime dieci migliori legioni dell'impero, quella dell'Ala d'Aquila. Vedi il giovane con l'armatura su cui sono incise aquile? È il primo nella linea di successione della famiglia, Dean Carzola, un genio nel campo della magia..." Disse qualcuno al suo amico.

La gente cominciò a sussultare.

Il gruppo di cavalieri si fece strada tra la folla e schizzò acqua sporca della neve sciolta e fango ai loro fianchi. Tuttavia nessuno osò mostrare rabbia. La vettura magica che fluttuava a mezz'aria era trascinata da diversi cavalli. Quando arrivarono al palco della prova della spada numero uno, diverse nobildonne truccate uscirono dalle carrozze e salirono sul palco dei VIP sotto la protezione delle guardie.

La comparsa della famiglia Dean annunciò l'arrivo di molti clan di nobili che le persone ordinarie non avrebbero potuto vedere normalmente. Risuonarono di nuovo altri rumori di zoccoli e diversi gruppi iniziarono ad apparire.

Cavalieri sprezzanti e vetture trainate da bestie magiche arrivarono uno dopo l'altro.

"Hofff!"

Mentre risuonava un ruggito assordante, sei strane bestie che assomigliavano a tigri che trainavano tre carrozze magiche passarono accanto alla folla. Le creature erano alte almeno sei metri e lunghe dieci, e le vetture erano fatte di un raro legno viola con delle decorazioni dorate all'esterno, erano avvolte da una fiamma magica rossa. Queste bestie erano così grosse e terrificanti che alcune persone timide iniziarono ad urlare quando si avvicinarono. Queste creature sicuramente erano magiche, delle lame del vento volavano in cerchio attorno ad esse.

"Guardate, è il simbolo della famiglia Flo. Cielo, stanno usando Rapidi Tigri per trainare le loro carrozze! Sono... bestie che costano almeno 1.000 monete d'oro e molti non riescono nemmeno ad avere l'opportunità di comprarle!"

La gente più informata iniziò ad esclamare mentre si riempiva di sorprese.

"Boom!"

Il terreno iniziò a tremare e una formazione di creature ancora più grosse si presentarono. Erano così grandi che parevano piccole montagne. Ad ogni passo causavano un piccolo terremoto. Un cavaliere dalla maschera e armatura nere stava su una delle bestie ed proteggeva una giovane e splendida ragazza dal temperamento altero e un anziano dalla barba viola mentre salivano sul palco dei VIP...

"Guardate, è la famiglia Beag che controlla la legione della Forza Enorme, un'altra delle dieci più potenti legioni di Zenit... quelle sono le enormi bestie uniche della loro legione. Sono davvero potenti! Possono fare facilmente a pezzi delle montagne!"

"Guardate! Vedete quella splendida ragazza altera? È la sola famiglia della famiglia Beag, Beag Beyoncé. Ho sentito che è la prediletta del capo e si dice che l'uomo che la sposerà otterrebbe il supporto finanziario e politico della famiglia Beag. È una donna ambita da molti uomini..."

"Davvero? Cielo. Se potessi sposarla..."

"Tu? Non pensarci nemmeno. Questa ragazza è talentuosa; un tempo ha detto che chiunque volesse conquistarla dovrebbe sconfiggerla prima..."

Riecheggiarono una serie di sussulti.

Mentre la folla discuteva, sempre più famiglie di nobili che raramente appariva in pubblico si diresse verso il palco dei VIP. Sempre più figure influenti si presentarono e le persone più intelligenti tra la folla notarono già qualcosa di strano. Dato che così tanti super potenze nell'impero si erano rivelati, questo significava che l'importanza dello scontro superava ogni immaginazione.

"Whoosh!"

Diversi lampi di luce illuminarono il cielo.

La gente tra la folla ne fu abbagliata e altre sei figure apparirono sul palco dei VIP. I sei erano avvolti da varie armature magiche strane, ma potenti ed emanavano un potere terrificante. Perfino chi non era un guerriero o un mago avrebbe percepito quanto erano speciali. Non appena comparirono, le bestie che stavano ruggendo e ululando sotto il palco si ammutolirono come dei topi che avevano visto un enorme gatto.

"Sono i cavalieri della giustizia del palazzo imperiale! Sono tutti grandissimi guerrieri allo stesso livello di Kelud... Cielo, non mi aspettavo che comparissero... Sono tutti qui per sostenere Kelud? In tal caso il re di Chambord è nei guai!" Mormorò qualcuno.

"Sono il secondo cavaliere della giustizia, il cavaliere del massacro, il terzo, il cavaliere della condanna, il quarto, il cavaliere dello spadone, il quinto, il cavaliere spietato, il sesto, il cavaliere splendente e l'ottavo, il cavaliere della nuvola bianca. A parte il primo, il cavaliere divino, il nono, il cavaliere dell'ombra e il decimo Cavaliere del Sole Dorato già sconfitto dal sovrano di Chambord, sono tutti qui... È la prima volta da molti anni che si sono mostrati in pubblico insieme!"

"Sei guerrieri a sei stelle! Non sto avendo le allucinazioni, vero?"

"Aha, il cavaliere splendente Paroski, il mio idolo..."

La comparsa dei sei cavalieri della giustizia accese subito l'atmosfera. Ognuno dei sei controllava una porzione del palazzo imperiale dei cavalieri e intimidivano i 250 regni affiliati. Ognuno di loro era come un dio nelle menti dei guerrieri nei regni affiliati e forse non sarebbero mai apparsi in pubblico per almeno un secolo. I guerrieri di basso livello non si aspettavano di vederli oggi! Compreso Kelud, avevano visto ben sei dei dieci cavalieri della giustizia di Zenit! Erano tutti entusiasti.

Anche le famiglie nobili e i VIP ne furono sorpresi, non si aspettavano nemmeno loro di vedere così tante figure importanti. Non credevano che un duello avrebbe attirato l'attenzione di così tanti esperti di alto livello!

Alcuni iniziarono già a riflettere e a chiedersi se avessero trascurato qualcosa o se fosse entrato in gioco un fattore molto più importante.

Alla fine il sole arrivò al centro del cielo.

All'improvviso risuonò un suono acuto e un raggio rosso sangue sfrecciò dal palazzo imperiale dei cavalieri. Una sensazione che gelava il sangue si espanse nell'aria. La gente che lo percepì si sentì come se fosse capitata in un mare di sangue e cadaveri; era davvero terrificante.

Dopo che la luce scomparì, una figura alta e selvaggia apparì sul palco della prova della spada.

Kelud, il cavaliere della sete di sangue.

Il settimo cavaliere della giustizia.

Uno dei due duellanti era apparso.

"Re di Chambord, vieni qui a morire!" La figura sul palco più alto scoppiò a ridere: "È giunto il momento, perché non sei qui? Hai paura?" Il suo tono era gelido e cupo.



