---
weight: 230
title: Capitolo 23 - È una bestia
pubDate: 2023-05-30T13:54:16.361Z
tags:
    - htk
---


Capitolo regolare,
0 capitoli in coda, 0/5
-Schadenfreude

"Qualcun altro?"

"Eccetto le persone che ho menzionato, il maggiordomo di sua maestà, Bast, che è il suo futuro suocero e padre di Angela, è piuttosto influente... Ma prima che i nemici attaccassero, ha lasciato il castello con molte ricchezze e nessuno sa dove sia andato."

"Il padre di Angela?" Fei ne fu scioccato. 'È ancora vivo? Non c'è da meravigliarsi che non l'abbia mai visto. Se n'è andato prima che arrivassero i nemici e si è perfino portato via molte ricchezze... È scappato?'

La prima reazione di Fei non fu di rabbia, ma di tristezza per Angela. Questa ragazza bella e gentile era stata abbandonata da suo padre in un momento così importante.

‘Deve stare soffrendo in silenzio ogni giorno.' All'improvviso si preoccupò per Angela.

.....

Una fredda brezza volò per Chambord. Dall'altra parte del fiume, le torce dei nemici bruciavano brillanti nella notte. Fei continuò a parlare con Brook sulle mura difensive. Ora aveva capito bene le dinamiche di potere interne a Chambord.

Dalle descrizioni di Brook, anche se Chambord era solo un piccolo regno nel continente Azeroth, la politica e i conflitti interni erano complessi come quelli nei più grandi imperi... Fei pensò che fosse una situazione davvero interessante.

"Non ho visto Bazzer, Conca od Oleg in battaglia oggi. Non devono partecipare?" Chiese Fei.

"Il signor Bazzer si è presentato una volta; è stato quando sua maestà è caduta dalle mura difensive... Il giudice militare Conca è rimasto ferito il primo giorno della battaglia e si sta riprendendo in casa da allora. Oleg è un guardiano; anche se gli ho chiesto di partecipare allo scontro, pensava che la sua priorità fosse di sorvegliare la prigione e che non fosse suo dovere!"

"Non è il suo dovere, uh? Eheh, va bene..." Fei sogghignò. "Poi... quanto sono forti? intendo il loro livello..."

"Bazzer è solo una persona ordinaria. Non è un mago, né utilizza tecniche di combattimento. Sia Conca che Oleg sono guerrieri ad una stella... ma la persona più potente a Chambord è il signor Lampard! Dato che è al terzo livello; è uno dei guardiani più potenti dell'impero!"

Brook parlò con orgoglio di Lampard.

"Il figlio di Bazzer è un mago, vero?" A Fei venne in mente un'idea "perfida". Rise: "Trasmetti il mio ordine, chiama il mago Gill sulle mura difensive per proteggere il regno di Chambord."

"Sua maestà, Gill non è un guerriero stellare. È solo un mago novizio... Naturalmente un mago novizio sarebbe d'aiuto in battaglia..." Brook si inchinò mentre rispondeva: "Come desidera sua maestà. Manderò subito qualcuno a chiamare Gill."

Ovviamente Brook aveva accettato pienamente quest'ordine.

"Eh, per stasera basta." Fei aveva ottenuto quasi tutte le informazioni che voleva. Sorrise mentre dava un colpetto sulla spalla di Brook. "Dopo aver organizzato i turni dei soldati per la pattuglia nottura, vai a riposarti. Ti aiuterò a sorvegliare le mura stasera."

"Sua maestà, non può! È mio dovere..." Brook ne fu sorpreso.

Fei sorrise e fece un cenno per interromperlo: "Comandante Brook, ho sentito dai soldati che non hai dormito da due giorni. Non va bene. Ci aspettano battaglie ancora più crudeli domani... Va bene, Brook. Devi dormire un po'. Avrò bisogno di te per uccidere più nemici domani... Questo è un mio ordine, lo devi seguire! Vai!"

Brook ne fu sbalordito. Un secondo dopo, quest'uomo forte si chinò su un ginocchio, appoggiando la sua spada a due mani di fronte al petto. Giurò con serietà: "Sua maestà Alexander, mio onorabile re. Il guerriero ad una stella Goethe Brook le giura fedeltà!"

.....

Dopo che Brook se ne andò, Fei si inventò una scusa per mandare via i soldati che lo stavano seguendo.

Camminò in giro e osservò nel dettaglio la struttura e i meccanismi difensivi sul muro. Calmò il soldato di pattuglia ed entrò nella torre di guardia al centro delle mura difensive.

Questa torre di guardia era una costruzione a due piani fatta di legno e di pietra. Prima che scoppiasse la guerra, questa torre era ben decorata. Serviva come luogo di riposo per i soldati che facevano dei turni di guardia. Tuttavia, le battaglie negli ultimi due giorni l'avevano praticamente distrutta. Aveva solo quattro mura parzialmente demolite. Dato che non c'era il soffitto, l'interno era illuminato dalla luce delle stelle.

Fei scelse un punto in cui poteva vedere l'area sotto le mura difensive in modo da poter reagire se i nemici avessero attaccato. Si sedette e iniziò a vigilare.

Un paio di altri soldati rimasero all'esterno della torre di osservazione, per proteggere il re.

'Siamo in una pessima situazione. Anche se ci siamo difesi dall'assedio oggi, non accadrà ogni giorno. Questi nemici hanno un ottimo equipaggiamento e sono ben allenati. Inoltre siamo in svantaggio numerico. Se continuerà così, Chambord non potrà sfuggire al suo destino. Ci dev'essere un altro modo!' Fei iniziò a riflettere.

Ma dopo averci pensato a lungo, non gli venne in mente nemmeno un'idea. Era solo un universitario sulla terra dopotutto. Non era un assassino, né un comandante militare. Salvare il castello di Chambord non era facile.

"Sembra che debba aumentare la mia forza prima. Dovrò gestire il resto dopo."

Fei lasciò perdere. Fece la sua decisione, chiuse gli occhi e provò a comunicare con la voce misteriosa nella sua testa. Voleva entrare nel mondo di Diablo per aumentare di livello e migliorare la sua forza.

Tuttavia...

"Forza mentale recuperata insufficiente. Non puoi entrare nel mondo di Diablo, ritenta più tardi."

La voce fredda e misteriosa rispose velocemente.

Questo deluse Fei. Meditò per un po' pazientemente e fece un altro tentativo, ma la risposta fu la stessa. Dopo averci provato oltre dieci volte, non riuscì ancora ad entrare nel mondo di Diablo. Ricevette la stessa risposta: "Forza mentale recuperata insufficiente..."

Fei continuò a tentare, ma fu assalito dalla stanchezza e si addormentò.

.....

A sud del fiume Zuli. Nella base dei nemici misteriosi.

Al centro dell'accampamento c'era una tenda nera, visibilmente più grande e magnifica delle altre. Sotto la luce tremolante delle torce, la tenda sembrava un mostro terrificante nascosto nell'oscurità, pronto ad attaccare da un momento all'altro.

Tuttavia dentro la tenda c'era calore e luce.

Il cavaliere con la maschera argentata apparso sul campo di battaglia era seduto su una grossa sedia. La sedia coperta da un'enorme pelliccia nera di un animale misterioso. L'uomo era rilassato; con una mano si stava sorreggendo il mento e con l'altra stava facendo girare del vino in una coppa di giada quasi trasparente.

I diciannove guerrieri dall'armatura nera erano schierati in due file accanto a lui. Nella parte sinistra delle tende, un uomo misterioso con un mantello nero era seduto accanto ad un tavolo. Il bastone accanto a lui aveva mostrato la sua identità: era un mago.

C'era uno strano campo di forza attorno a quest'uomo misterioso; rendeva i lineamenti di quest'uomo molto offuscati e nessuno poteva vederne il volto. Nonostante ci fosse caldo nella tenda, tutti rabbrividivano quando lo guardavano.

Il guerriero a tre stelle Landes che era stato ferito gravemente da Fei si stava inginocchiando di fronte al cavaliere con la maschera argentata.

"Crackle, crackle!!"

Il carbone crepitava nel fuoco. Era l'unica fonte di rumore nella tenda; rendeva l'atmosfera molto strana.

Alla fine il cavaliere alzò la testa. Guardò Landes e chiese con calma: "Dimmi cos'è successo sulle mura difensive oggi. Sono curioso di come sei stato ferito così tanto nonostante il tuo livello."

Landes mostrò un'espressione di vergogna mentre si inginocchiava sul tappeto rosso al centro della tenda.

Sorprendentemente Landes sembrava davvero spaventato dal cavaliere con la maschera argentata e riferì tutto ciò che era successo nel dettaglio.

L'uomo ascoltò con indifferenza. Si concentrò sulla coppa di giada nella sua mano per tutto il tempo, come se all'interno ci fosse qualcosa che attirava la sua attenzione.

Dopo che Landes finì il suo rapporto, l'uomo con la maschera argentata smise di fare girare il vino. Disse piano: "Interessante. Eheh... siediti Landes!"

Il guerriero a tre stelle ebbe la sensazione di essere stato assolto dalla pena di morte. Sospirò di sollievo. Si alzò e disse: "La ringrazio signore. Ho un'altra cosa da riferire. Mentre stavo combattendo contro il guerriero a tre stelle di Chambord, ho scoperto qualcosa di interessante."

"Dì pure!"

"Signore, ho scoperto che il guerriero a tre stelle sembrava ferito. La sua energia d'acqua non riusciva a muoversi liberamente nel suo corpo. Probabilmente ha una ferita interna e non è riuscito a riprendersi... La prossima volta sono sicuro di poterlo decapitare e così potrò donare il suo teschio per la sua collezione!"

Landes si eccitò. Tuttavia il cavaliere non sembrò minimamente interessato.

Il cavaliere non era interessato alla persona più di Chambord. Chiese in tono quasi disinteressato: "Landes, qual è la tua opinione su quell'uomo imponente con l'armatura pesante che è apparso nel campo di battaglia oggi?"




