---
weight: 2300
title: Capitolo 230 - L’Attesa
pubDate: 2024-05-19T22:41:47.893Z
tags:
    - htk
---

Capitolo sponsorizzato, ringraziamo Federico!
5 capitoli in coda (Federico), 0/5
-Schadenfreude

Lo sbuffo fatto dal settimo Cavaliere della Giustizia sovrastò i suoni fatti da decine di migliaia di persone. Tutti stavano aspettando la risposta del re di Chambord.

Tuttavia passò un minuto, due minuti… Dopo una decina di minuti, non sentirono nessun ruggito o provocazione provenire dall’accampamento di Chambord. La luce del sole brillava sulla neve argentea e ci fu un lungo momento di silenzio mentre le persone attendevano una risposta.

“Umpf!”

Dopo che non aveva sentito risposta, il settimo cavaliere della giustizia non si arrabbiò come si aspettava la gente. Si limitò a sogghignare e non fece altro. Rimase con calma sul palco e chiuse gli occhi per meditare. L’energia da guerriero rosso sangue che lo avvolgeva rendeva difficile per le persone vedere chiaramente il suo viso. Da lontano sembrava semi trasparente. Era davvero strano.

Quest’uomo stava aspettando.

Ad essere esatti, mancavano ancora dieci minuti a mezzogiorno.

L’atmosfera attorno al palco era davvero intensa.

Tutti sapevano che questo settimo cavaliere della giustizia era arrabbiato.

Nessuno attorno al palco della spada osò parlare ad alta voce. Solo l’aura sanguinosa che proveniva dal guerriero sul palco li faceva sentire come se fossero in una pozza di sangue e cadaveri. Chi era coraggioso non osava respirare forte e chi era timido era impallidito per il nervosismo.

La nomea del cavaliere della Sete di Sangue era così terrificante che tutti i membri dei regni affiliati lo temevano.

Perfino le figure influenti sedute nei posti VIP non facevano battute e rimanevano in silenzio. Il palazzo dei cavalieri imperiali era l’istituto più sanguinoso e oscuro di Zenit. Erano solo sotto il diretto ordine dell’imperatore e avevano il potere di sovrintendere tutti e 250 i regni affiliati e le famiglie nobili.
Non erano limitati dalle normali leggi dell’impero e diversi famosi sovrani o nobili di regni affiliati erano stati puniti o bruciati al rogo ingiustamente sul pilastro di rame nel palazzo dopo essere stati accusati da loro. Perfino alcuni membri delle famiglie nobili più influenti di Zenit erano stati condannati a morte da loro. Inoltre, sul primo Pilastro Dorato del palazzo imperiale dei cavalieri, erano stati impalati tre fratelli dell’imperatore e quattro principi per tradimento.

La prigione nel palazzo imperiale dei cavalieri rappresentava la morte più crudele e tetra.

Il settimo cavaliere della giustizia si chiamava Sete di Sangue per un motivo. Era duro e crudele come nessun altro. Il motivo per cui la sua energia del metallo normalmente dorata si era tinta di rosso era perché, dopo innumerevoli omicidi, aveva assorbito l’essenza nel sangue dei suoi nemici.
Tutti e dieci i cavalieri della giustizia erano speciali e avevano le loro unicità, ma in termini di spirito assassino e crudeltà, Kelud era il numero uno!

Tra i milioni di Zenit, i soli che non temevano i cavalieri della giustizia erano l’imperatore in persona e il Grande Guerriero.

“Re di Chambord, come osi?”

Disse all’improvviso il secondo cavaliere della giustizia, quello del Massacro dopo un po’ di minuti. Indossava un’armatura piena di uncini affilati sulla schiena, sembrava un’arma terrificante. L’elmo con due lame ai fianchi nascondeva il suo viso, ma lasciava vedere i suoi occhi assassini.

Ciò che aveva detto gelò l’atmosfera nell’area.

“Il cane di un villaggio non ha il coraggio di presentarsi nonostante sia abbastanza forte.” Disse il quarto cavaliere della giustizia, il cavaliere della Lama Gigante. Il quinto, il cavaliere spietato annuì come se fosse d’accordo con lui. Accanto a loro, gli altri tre che indossavano anche loro un’armatura magica maestosa ed erano coperti da ogni tipo di potere mantennero il loro silenzio. Si scambiarono delle occhiate attraverso le loro maschere ma non reagirono.

Nella zona VIP, alcune persone avevano scoperto che i sei cavalieri della giustizia stavano emanando un’atmosfera un po’ strana. Non erano seduti uno vicino all’altro, pareva che fossero divisi in due gruppi più piccoli!

‘<em>Così i dieci cavalieri della giustizia non sono uniti come sembra alla gente!</em>’ Ipotizzarono alcuni. La luce del sole divenne sempre più calda e ora mancavano solo tre minuti da mezzogiorno. Alcuni iniziarono a pensare che il sovrano di Chambord fosse troppo spaventato per presentarsi. In quel momento però…

Risuonarono dei zoccoli tonanti. La porta di San Petersburg si aprì e un gruppo di cavalieri entrò. In effetti ce n’erano così tanti che sembravano un’enorme nuvola cupa. Diversi dalle famiglie nobili di prima, questi soldati avevano montature ordinarie. Ma erano così sincronizzati che sembravano più maestosi e sacri. In pochi secondi, erano arrivati vicino al palco.

“Cavalieri della Sacra Chiesa.”

“Cosa sta succedendo? Perché la Sacra Chiesa è interessata a questo combattimento?”

“Chi è venuto? Non può essere il Vescovo in persona, vero?”

Fu il turno delle persone nella zona VIP di essere sorpresi, perfino i sei cavalieri della giustizia mostrarono sguardi stupiti. Era un semplice duello, ma era ancora comprensibile che i cavalieri della giustizia si presentassero visto che era uno dei loro compagni a combattere. Tuttavia era piuttosto inaspettato che fossero arrivate figure di alto livello della Sacra Chiesa.

Dopo che questi cavalieri arrivarono, il palco divenne ancora più silenzioso.

Sotto gli sguardi della folla, la vettura magica nera semplice ma nobile, si fermò vicino all’area della prova della spada. Non ci furono altri movimenti; nessuno uscì dalla vettura e la scena divenne così strana e bizzarra.

Alla fine quasi arrivò mezzogiorno. Era arrivato il momento.

All’improvviso una scia di luce argentea sfrecciò da San Petersburg.

Sorprendendo tutti, passò vicino al palco. In un batter d’occhio, la luce divenne una figura con un abito bianco.

L’uomo atterrò lentamente sul palco e tutti riuscirono a vederlo con chiarezza. Aveva un ventaglio di piume con ricami dorati in una mano e una coppa di vino dorata ed elegante nell’altra. Con i capelli neri che svolazzavano al vento e una borsa di cuoio magica appesa alla vita, sembrava estremamente fico. Stava sul palco a farsi aria; non sembrava minimamente influenzato dall’aura del cavaliere Sete di Sangue.

Dopo aver tracannato il vino, la figura vestita di bianco annunciò:
 “È il momento e il conto alla rovescia inizia. Se il re di Chambord non si presenterà entro dieci secondi, sarebbe considerata una sconfitta perché non si è presentato per la paura!”

Mentre stava parlando, non gridò, né usò oggetti magici, ma in qualche modo sovrastò le chiacchiere di decine di migliaia di persone e si fece sentire chiaramente da tutti. Pareva che stesse parlando nelle loro orecchie e la sua voce era così magica che la gente non poté che ascoltare con attenzione.

Quest’uomo era il poeta itinerante numero uno di Zenit: Matt Razi. Quest’uomo era davvero misterioso. Vagava per il continente e aveva uno stile di vita giocoso. Era molto forte, ma non mostrava mai la sua potenza agli altri. In effetti nessuno lo dubitava dato che questo poeta che adorava l’oro, le imprecazioni e trovare geni era un grande amico dell’imperatore Yasin. Aveva un ottimo rapporto anche con l’uomo nella montagna del Grande Guerriero.

Secondo la tradizione, la gente poteva invitare un famoso poeta itinerante al duello per fare da arbitro. Lo scontro scioccante tra due guerrieri a sei stelle era il miglior duello che la gente avrebbe mai potuto vedere per anni e la folla non fu così sorpresa nel vedere comparire questo misterioso e famoso poeta Matt Razi. L’atmosfera divenne entusiasta.

“Dieci… nove… otto… sette…”

Matt Razi continuò a bere, ma in qualche modo la sua voce risuonava con chiarezza senza che usasse la bocca; era chiara come il suono di una campana.

“Cinque… quattro… tre… due…”

Mentre l’uomo stava per dire “uno”, risuonò un tuono da lontano, si stava avvicinando rapidamente al palco.

“È qui… il sovrano di Chambord sta arrivando!”

“Eccolo…”

“Dannazione! È davvero abbastanza coraggioso da cogliere questa sfida!!”

La comparsa scioccante fece alzare quasi tutti a cercare la causa di questo rumore. Non riuscirono a trovare nulla, ma percepirono una forza così grande che ebbero difficoltà a rimanere in piedi. Molti barcollarono e caddero mentre una grande potenza passava sopra di loro dall’alto.

L’aura emanata dal re di Chambord non era inferiore a quella del settimo cavaliere della giustizia! Aveva superato ogni aspettativa!

“Umpf!”

Un freddo sogghigno sovrastò i rumori fatti dalla folla. La figura rossa sul palco scosse lievemente le spalle.

<em>Whoosh! Whoosh! Whoosh! Whoosh!</em>

Risuonarono rumori taglienti mentre quattro frecce di energia puntarono spietatamente verso la fonte di quella pressione; questi lampi rossi erano così potenti che tinsero il cielo di cremisi.

Una figura apparì a mezz’aria e scattò mentre schivava i quattro colpi assassini.

Avrebbe evitato i colpi all’ultimo secondo prima di venire colpita. Teoricamente era impossibile per un essere umano cambiare direzione a mezz’aria senza aiuto esterno, ma quest’uomo lo faceva facilmente.

Dopo aver lasciato una serie di immagini residue a mezz’aria, l’uomo arrivò sul palco.

“Uno…”

Allo stesso tempo, l’ultima sillaba uscì dalla bocca di Matt Razi. Il re di Alexander era apparso proprio all’ultimo secondo!

Era salito sul palco prima che finisse il conto alla rovescia.

Il duello era ancora in corso.



