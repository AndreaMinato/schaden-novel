---
weight: 2320
title: Capitolo 232 - Un solo colpo per determinare il vincitore
pubDate: 2024-05-20T00:41:47.894Z
tags:
    - htk
---

Capitolo sponsorizzato, ringraziamo Federico!
3 capitoli in coda (Federico), 0/5
-Schadenfreude

Sul palco.

“Non male, non male. Sei degno del mio tempo, re di Chambord. La tua forza non mi ha deluso.” Il cavaliere della Sete di Sangue che era ricoperto di energia cremisi annuì mentre una strana luce brillò nel suo sguardo.

Fei allentò il nodo sul mantello, che volò nel cielo come una nuvola rossa. Poi si stiracchiò il collo e rise: “Grazie per il complimento. Ma se è tutto qui quello di cui sei capace, mi hai davvero deluso, signor cavaliere della giustizia.”

Anche se non potevano parlare forte, la loro conversazione risuonò con chiarezza nelle orecchie della gente attraverso speciali mezzi magici.

“Umpf, come osi!” Il secondo cavaliere della giustizia sogghignò.

“È stanco di vivere!” Anche il quarto e il quinto cavaliere della giustizia si arrabbiarono.

Nonostante i dieci cavalieri della giustizia non andassero d’accordo, se qualcuno avesse mostrato sdegno in uno dei loro compagni, sarebbe stato come denigrare tutti loro. Dato che i tre cavalieri della giustizia erano già ostili nei confronti di Fei fin dall’inizio, diventarono ancora più furiosi.

Il terzo, il sesto e l’ottavo si scambiarono delle occhiate e scossero la testa esasperati: <em>’È difficile tollerare un uomo come questo sovrano’.</em>

La folla divenne davvero rumorosa dopo aver sentito quelle parole.

Fin dalla fondazione di Zenit, Fei non era stato il primo a dirlo ad alta voce. Tuttavia i suoi predecessori erano finiti in prigione e nessuno ne era uscito vivo. Stavolta il sovrano di Chambord aveva sfidato la dignità dei cavalieri della giustizia.

Nell’area VIP.

L’espressione del mago geniale Dean Kazola divenne proprio interessante.

Dall’altra parte, l’espressione fredda di Beag Beyonce si sciolse in un sorriso d’apprezzamento. Sembrava una ragazzina che aveva trovato il suo giocattolo preferito.

…..

“AH? È lui! È il re di Chambord?”

A circa 500 metri a sud del palco, il giovane re di Byzantine era così entusiasta che il suo viso diventò rosso. Mentre i due stavano combattendo, non aveva potuto vedere chiaramente i loro volti. Ora che si erano fermati, il giovane re non poteva credere ai suoi occhi. La persona che aveva salvato la sua fidanzata dalla Lama di Sangue e aveva aumentato la sua forza era il potentissimo sovrano di Chambord dalla grande fama.

Il giovane re rimase scioccato e si riempì di gioia.

“Così il sovrano di Chambord è giovane quanto me.” Dopo aver visto gli sguardi sdegnati della gente attorno, smise di urlare e si risedette. Tuttavia iniziò a riflettere: “Ho sentito che, dopo che il sovrano di Chambord ha ereditato il trono, i ministri chiave del re avevano conquistato la maggior parte del potere.
Ha dovuto fare finta di essere impazzito per ingannare tutti e ha eliminato tutti i suoi nemici dopo essere diventato abbastanza forte. I nostri fati sono così simili… è come un idolo che gli dei hanno creato apposta per me ed è il mio maestro. Non dovrei avvilirmi e arrendermi, devo fare come lui e recuperare il controllo sul mio regno!”

Presto la folla attorno al palco divenne silenziosa. Tra queste persone, alcuni erano entusiasti, alcuni scioccati, altri stavano facendo piani per il futuro e altri ancora stavano chiudendo gli occhi per percepire il potere residuo nell’aria e migliorare la loro comprensione… tuttavia nessuno di loro notò il debole sovrano di un debole regno affiliato che si era posto l’obiettivo di una vita.
Questo era il momento in cui un re terrificante aveva compiuto la sua prima trasformazione.

…..

Sul palco.

Un senso di rabbia brillò negli occhi rossi di Kelud. Poi scomparì mentre lui scuoteva la testa: “Sei bravo a parlare, ma questo non ti aiuterà. Se vuoi usare le parole per farmi perdere la concentrazione, non devi preoccuparti. Sovrano di Chambord, presto saprai quanto è vasta la differenza che c’è tra di noi.”

Non appena finì di parlare, si mosse.

L’energia da guerriero sanguinosa si agitò e coprì l’intero palco. La foschia rossa sembrava un mare, entrambe le figure dei due contendenti scomparirono e nessuno poteva capire dove fossero.

“Wow, questa è una delle mosse chiave di Kelud: Mare di Sangue che Trafigge le Nuvole. L’energia da guerriero mischiata al suo intento assassino forma un campo di forza per distruggere lo spirito dell’avversario. È un attacco mentale. L’anima di chi non è stabile e fermo nelle sue convinzioni rischia di venire distrutta…”

Anche Matt Razi era in questo “mare di sangue”, ma non ne sembrava affatto influenzato. La sua voce risuonò comunque nelle orecchie di tutti. Era davvero sapiente, analizzò e spiegò la situazione a tutti con chiarezza.

“Ohoh, è accaduto qualcosa di inaspettato. Il sovrano di Chambord non ne è affatto influenzato; sembra che la foschia di sangue non possa avvicinarsi a lui. Si è formata un’area dal raggio di tre metri attorno a lui.”

“Kelud si è mosso. Si può spostare liberamente come un fantasma qui e non può essere catturato…”

“Si sente l’urlo di un uomo morente dal mare di sangue. L’energia di spada rossa di Kelud si nasconde nel mare e attacca da varie angolazioni… è difficile difendersi contr… Oh, è stato distrutto. L’energia di spada rossa alla fine ha distrutto il potere trasparente ha frantumato lo scudo trasparente attorno al sovrano di Chambord…”

“Il re di Chambord sta affrontando molti pericoli…”

“Cosa? Incredibile! Ha aperto gli occhi… il sovrano di Chambord, che aveva gli occhi chiusi, finalmente li ha riaperti… Cielo, cosa sto guardando? Ha distrutto tutta l’energia di spada con una mano. Le sue mani sono fatte di metallo?”

“Il sovrano di Chambord si è mosso… l’enorme marchio di un pugno trasparente… ha distrutto la foschia di sangue…”

La nebbia cremisi copriva il palco e solo pochi esperti potevano vedere cosa stava succedendo. Tuttavia le parole di Matt Razi davano una certa idea di come stava andando lo scontro; si potevano tutti immaginare cosa stesse succedendo.

Mentre Matt Razi finiva di parlare, la foschia sul palco si disperse lentamente.

Ora, senza che l’arbitro facesse commenti, perfino i guerrieri più deboli avevano capito che il sovrano di Chambord aveva sconfitto facilmente la tecnica famosa di Kelud!

“COME?”

Kelud era scioccato. Prima di questa battaglia, aveva incontrato altri guerrieri capaci di distruggere questa tecnica; tuttavia erano molto più potenti di lui ed erano anche combattenti esperti. E perfino loro non potevano romperlo così velocemente come questo re.

“Nulla è impossibile. Se sapessi cos’ho affrontato, avresti saputo che questo livello di violenza non è nulla per me.”

Nel mondo di Diablo, Fei aveva ucciso innumerevoli mostri e fatto massacri. Ciò che aveva sperimentato poteva essere definito un vero inferno. Solo nella mappa del Campo delle Ranger, posti come le brughiere e i cimiteri erano pieni di urla più terrificanti di quanto uno si potesse immaginare, provenivano dalle numerose persone che erano state torturate a morte dai mostri, e i loro resti erano ovunque.
Fei aveva anche visitato quei posti e ucciso innumerevoli demoni. Dopo aver sperimentato tutto questo, il Mare di Sangue delle Nuvole che Trafigge le Nuvole non poteva scuotere affatto Fei.

“La mia pazienza sta finendo. Signor cavaliere della giustizia, se non hai altri assi nella manica, questa battaglia sta per finire!”

Fei mostrò un’espressione impaziente.

Il motivo per cui aveva accettato questa battaglia era per fare esperienza affrontando degli esperti e per migliorare le tecniche che aveva creato. Tuttavia, la pressione di Kelud era ancora inferiore a quella del Cavaliere del Sole Dorato alle Due Torri. Fei era proprio deluso.

Dopo aver sentito le ripetute derisioni del suo avversario, il Cavaliere della Sete di Sangue si infuriò.

“Cane schifoso… va bene, va bene! Sei riuscito a farmi incazzare!” La rabbia bruciava negli occhi rossi di Kelud: “Volevo lasciarti vivo, ma ora devi morire!”

<em>Tink!</em>

Risuonò un grido squillante, ma violento dalla spada.

Kelud girò il polso e afferrò un’enorme spada strana con dei denti a sega lungo il margine della lama; sembrava un’enorme motosega. Una bizzarra luce rossa brillò sul suo corpo ed emanò un odore pungente. Quando la folla vide l’arma, vide anche migliaia di prigionieri che imploravano pietà.

Era ovvio che questo cavaliere avesse un oggetto simile ad un anello spaziale e che avesse estratto la spada da lì.

Fei sorrise.

Le cose si stavano facendo un po’ più interessanti.

“Questa è la spada della giustizia che apparteneva al settimo cavaliere, e il suo nome è Desiderio di Sangue. Secondo le leggende, può comunicare con l’inferno. È la spada che è stata donata al cavaliere della giustizia dall’imperatore Yassin quando ha fondato il regno. Ahah, la vera battaglia sta per iniziare… Siete pronti?”

La voce entusiasta di Matt Razi riecheggiò nelle orecchie di tutti.

Anche Fei si mosse.

Non evocò le spade che appartenevano al set di Bul-Kathos. Invece fece un cenno e fece apparire un paio di guanti di metallo leggero sulle mani. Dense scaglie di metallo e uncini neri e feroci aggiunti rendevano più feroce l’aspetto dei guanti e la disposizione strana e complicata dell’equipaggiamento dimostravano quanto erano impressionanti.

Era un oggetti di livello sei creato nel Mondo di Diablo: Travestimento della Morte.

“La finiremo in un solo colpo. Preparati signor cavaliere della giustizia.”



