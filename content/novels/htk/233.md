---
weight: 233
title: 'Capitolo 233 - Pugno Gelido del Cielo, Oscuramento del Cielo'
pubDate: 2024-05-20T01:41:47.894Z
tags:
    - htk
---

Capitolo regolare,
3 capitoli in coda (Federico), 0/5
-Schadenfreude

“Woosh!”

L’enorme spada simile ad una motosega che ora stava fluttuando di fronte a Kelud sembrò venire trascinata da una forza invisibile; cominciò a vorticare rapidamente mentre i suoi denti squarciavano l’aria. Le grida acute della spada spinsero decine di migliaia di persone tra la folla a coprirsi le orecchie, come se avessero sentito il ruggito di una bestia sconosciuta.

Accadde qualcosa di strano.

Come una balena che risucchiava l’acqua, tutta la foschia di sangue e l’energia attorno al palco furono attirati dalla lama, che si ricoprì di uno strato di fiamme rosse. Questo fuoco sembrava capace di bruciare perfino lo spazio, era violento.

“Come desideri, ti eliminerò dalla faccia di questo mondo con questo colpo. Farò vedere che cosa succederà a chi osa sfidare i Cavalieri della Giustizia! Tecnica di combattimento avanzata: Ode Infernale al Sangue!”

Kelud strinse l’impugnatura della spada e tutte le fiamme sanguinose lo coprirono all’istante come se il suo corpo fosse cosparso di olio. Un bagliore rosso brillò mentre Kelud iniziava a fare uno scatto verso Fei. Nonostante il terreno del palco fosse protetto dalla formazione magica, apparirono delle fenditure simili a ragnatele sul pavimento.

Il corpo del cavaliere superò i limiti dello spazio-tempo e apparì all’istante sopra di Fei menando un fendente verso la sua testa.

Un’enorme spada rossa fatta di energia da guerriero coprì la lama con moltissimi motivi misteriosi.

Dopo aver visto questo, l’espressione di Fei divenne un po’ più seria.

Questo fendente era fatto da pura energia da guerriero ed emanava un’immensa pressione. Anche se il corpo della spada sembrava indistinto, era già coperto da formazioni magiche. Guardandolo da vicino, Fei percepì un po’ di leggi naturali al suo interno… questa tecnica avanzata era impressionante, era molto più potente dello dello Tsunami della Lancia Dorata del Cavaliere Dorato.

“Ahah, non male!”

Fei rise, i suoi lunghi capelli neri svolazzarono al vento mentre iniziava a fare uno scatto. Il potere di un barbaro al livello 40 esplose e si spostò con la velocità di una pallottola. Scagliò più di cinquanta pugni in un batter d’occhio, era una velocità fulminea impercettibile da una persona ordinaria. Per la gente, sembrava che Fei avesse cinquanta mani.

I cinquanta marchi dei pugni sembrarono combinarsi a mezz’aria e ogni singolo poro e vena erano visibili su questa enorme proiezione semitrasparente.

Il marchio del pugno era spettacolare.

Era lungo circa dieci metri dalla nocca dell’indice a quella del mignolo. La sua semplice forma dava la sensazione che questa mano avesse afferrato l’essenza di un pugno. Pareva che potesse trasformarsi in centinaia di migliaia di variazioni in un secondo.

“Pugno Gelido del Cielo, Oscuramento del Cielo!”

Gridò Fei mentre il marchio volò nel cielo come la volontà di un dio.

In quel momento apparve un fenomeno indimenticabile.

Il pugno semitrasparente sfrecciò nell’aria come se stesse per creare un buco nello spazio.

La spada rossa avanzò, sembrava che avrebbe diviso il mondo a metà.

Alla fine arrivò l’impatto.

Attorno all’arena, negli accampamenti, fuori da San Petersburg, sotto le montagne Moro, tutti trattennero il respiro mentre assistevano allo scontro tra il marchio del pugno e la lama cremisi lunga più di cento metri.

<em>Boom! Boom! Boom! Boom!</em>

Risuonò una serie di esplosioni simili a tuoni.

Una luce accecante apparì al centro e le onde d’energia invisibile si espansero nell’ambiente attorno come una bomba nucleare. Questa forza impattò contro la barriera magica un’onda d’urto dopo l’altra e lo scudo protettivo fatto di magia tremò. Apparirono fenditure e polvere sul palco, come se fosse sul punto di collassare da un momento all’altro.

Questa era la collisione più intensa accaduta dall'inizio della battaglia.

Era anche lo scontro che avrebbe determinato il risultato del duello.

Tutti stavano guardando.

Erano nervosi e si riempirono di tensione.

Non sapevano cosa stava per succedere dopo.

Risuonò solo il rumore di un’esplosione.

I cuori della gente sussultarono.

<em>Crack!</em>

Ci fu un lieve crepitio.

Anche se era leggero, per la folla riecheggiò più forte di un’enorme campana. Scosse tutti quanti, facendoli alzare a fissare il palco alto cinquanta metri con piena concentrazione, i loro fiati erano mozzati e le loro menti completamente stordite… Sembrava che il tempo attorno all’arena si fosse congelato.

Presto tutti capirono da dove proveniva la fessura.

Il risultato della collisione venne rivelato chiaramente di fronte a tutti…

A mezz’aria, l’enorme spada rossa con le formazioni magiche era percorsa da una sottile fessura bianca; era il punto dov’era stata colpita. Poi, a rallentatore, la fenditura cominciò ad espandersi come una ragnatela… finché non ricoprì tutta la lama.

<em>Bam!</em>

Risuonò un rumore soffocato e l’enorme spada si frantumò.

Si era rotta!

Kelud aveva perso!

Il cavaliere della Sete di Sangue che tutti davano per favorito aveva perso!

Dopo aver fatto a pezzi la lama, l’enorme marchio del pugno trasparente aveva ancora molta forza di riserva. Sfrecciò nell’aria e colpì Kelud che era ancora a mezz’aria e che non poteva schivare all’istante.

L’enorme marchio del pugno trasparente coprì il settimo cavaliere della giustizia.

Un’enorme foschia di sangue apparì nel cielo, sembrava una nuvola rossa.

<em>Bam!</em>

Una figura coperta di sangue fu scaraventata all’indietro e impattò contro la barriera magica blu cielo ai confini del palco. Kelud fu costretto ad affrontare il potere residuo del Pugno Gelido del Cielo e il sangue schizzò dalle sue ferite come una fontana. Erano apparse diverse ferite sul suo corpo e i suoi arti si erano rotti così tanto che la folla poteva scorgere le sue ossa bianche!

Aveva perso!

Il settimo cavaliere della giustizia che aveva intimidito i 250 regni affiliati per più di venti anni aveva perso completamente. L’uomo che poteva essere considerato uno dei migliori guerrieri era stato surclassato!

<em>Bam!</em>

Come se tutta la sua energia vitale avesse lasciato il suo corpo, Kelud cadde a terra dopo essere caduto contro la barriera magica. Il sangue macchiò il palco e fluì tra le fessure tra la pietra come un fiume…

“Il duello è finito… il vincitore è il re Alexander di Chambord!” La voce di Matt Razi presto risuonò nelle orecchie di tutti quanti e questo annuncio diede loro la sensazione di stare sognando, non sembrava affatto vero.

Allo stesso tempo, la barriera magica scomparì.

Era diventato tutto silenzioso.

Un lungo silenzio duraturo.

“Come hai osato colpirlo così duramente?”

Risuonò un grido arrabbiato mentre le tre figure scattarono sul palco dall’area VIP. Tutti ebbero la sensazione che la loro vista si fosse offuscata e tre persone erano già salite sul palco. Circondarono Fei e il secondo cavaliere della giustizia disse con rabbia e uno sguardo assassino: “Come osi? Dovevi solo vincere, ma l’hai attaccato per ucciderlo. Sovrano di Chambord, credi davvero che i cavalieri del palazzo imperiale non possano toccarti?”

“Arrestalo e gettalo in prigione.” Dissero il quarto e il quinto cavaliere mentre la loro energia iniziava a divampare. Parevano dei poliziotti che stavano guardando un criminale.

All’improvviso ci fu del trambusto attorno al palco.

Risuonarono chiacchiere e mormorii a grandi quantità. Molti non si aspettavano che il duello sarebbe finito così. Il fatto che i cavalieri della giustizia stessero reagendo in questo modo mostrava chiaramente la loro corruzione. Era ovvio che stessero tirando fuori delle scuse per sbarazzarsi di Fei. Ben presto risuonarono dei fischi attorno.

“Umpf.” Il secondo cavaliere della giustizia sogghignò e l’aria divenne fredda. La gente che stava facendo rumore si quietò all’istante.

Anche se la gente non era contenta, nessuno osava sfidare questi cavalieri. La maggior parte di loro proveniva da regni affiliati ed erano abituati ad ubbidire agli ordini del palazzo imperiale dei cavalieri. Anche le persone che appartenevano a famiglie nobili e volevano reclutare Fei decisero di rimanere a guardare per ora!

“Arrenditi!” Il quarto cavaliere mirò al petto di Fei.

“Vuoi morire?” Fei sogghignò, non aveva affatto paura. Scagliò un pugno e il cavaliere fece lo stesso. In un secondo, i loro attacchi si incrociarono numerose volte e il quarto cavaliere della giustizia fu respinto indietro per diversi passi mentre il suo volto impallidiva. Ansimava pesantemente e non poteva credere di aver avuto la peggio.

Scoppiò di nuovo del trambusto attorno al palco.

Alcune persone più giovani e coraggiose stavano già tifando per Fei, il comportamento spietato dei cavalieri della giustizia stava facendo arrabbiare la gente.

“Fermi!”

Risuonò un altro grido mentre altre tre figure accorrevano. Il terzo, il sesto e l’ottavo cavaliere della giustizia erano apparsi sul palco e bloccarono gli altri tre.

“È normale che le persone usino troppa forza durante un duello, non dovete arrabbiarvi così tanto per questo.” Il terzo cavaliere della giustizia era dalla parte di Fei.

“Umpf, non cambierò la mia decisione. Come osa quest’uomo imprudente ferire un cavaliere della giustizia dell’impero? Dovrebbe essere punito.” Il secondo cavaliere rimase della sua decisione.
