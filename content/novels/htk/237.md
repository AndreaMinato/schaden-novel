---
weight: 237
title: Capitolo 237 - Levati dalle Palle
pubDate: 2024-05-20T05:41:47.894Z
tags:
    - htk
---

Capitolo regolare di giovedì, me l'ero pescato,
0 capitoli in coda, 0/5
-Schadenfreude

Sul palco.

Le fiamme di energia nera si dissiparono e tutto tornò visibile.

Matt Razi stava con noncuranza nel mezzo del palco con il suo ventaglio dorato, la sua coppa e il suo abito brillante.

“Ehi, ragazzino. Va bene picchiare questi idioti per sfogare la rabbia, ma non esagerare. Non sarebbe bello se qualcuno venisse ucciso qui.” Matt Razi guardò Fei sorridendo.

“Sono stati loro a provocarmi.” Fei finse di essere contrariato e scontento, ma in realtà era davvero sorpreso.

Anche se sapeva che quest’uomo era un esperto, non si aspettava che avesse una forza così impressionante; in effetti era diverse volte superiore alle sue aspettative. Fei era sicuro che non avrebbe potuto fermare l’attacco del secondo e del quinto cavaliere, eppure Matt Razi era riuscito a farlo facilmente. Non gli era stato torto nemmeno un capello.

“Eh, ad essere sinceri, non piacciono nemmeno a me. Tuttavia non puoi davvero ucciderli piccoletto. Credi che guerrieri a sei stelle siano facili da coltivare? Non crescono come cavoli…” Matt Razi fece segno di cucirsi la bocca e bevve un altro po’ prima di cercare di spiegare la questione a Fei. “La situazione nell’impero è più complicata e sono ancora necessari. Hai ottenuto abbastanza rispetto oggi e ci hai mostrato le tue capacità. Ascolta il mio consiglio e fermati qui!”

Fei non voleva davvero uccidere i tre cavalieri della giustizia, così disse con esitazione guardando i tre: “Non c’è nessun problema, ti ascolterò. Ma temo che loro…”

Visto che aveva dovuto annullare la tecnica di combattimento, era iniziato a colare sangue dalle labbra del secondo cavaliere della giustizia. Tuttavia non mostrò nessun rispetto a Matt Razi e gridò: “Umpf, oggi il re di Chambord… deve morire!”

Tirò fuori tre pillole blu dal suo inventario e ne lanciò una al quarto e una al quinto cavaliere. Tutti presero la medicina e le loro ferite guarirono velocemente. Dopotutto erano esperti a sei stelle e le pillole erano particolarmente efficaci con l’aiuto di energia da guerriero. In dieci secondi, la maggior parte delle loro ferite guarirono.

Questi medicinali erano davvero preziosi vista la loro efficacia. Per molti guerrieri, ogni pillola rappresentava una vita di riserva. Anche se la posizione del secondo cavaliere era davvero elevata nell’impero, ne aveva solo cinque. Le trattava come tesori e non gli piaceva nemmeno che gli altri le guardassero. Tuttavia era così infuriato oggi che ne aveva usate tre.

Oggi era determinato ad arrestare Fei e gettarlo nella prigione nera dei cavalieri del palazzo imperiale.

Dalla prospettiva del secondo cavaliere, avevano perso perché avevano sottovalutato Fei, che così si era approfittato di ogni vantaggio per prendere il controllo della battaglia. Con una seconda occasione, il secondo cavaliere era sicuro che non avrebbe perso.

Dopo aver visto questo, Fei emanò un intenso intento omicida!

Senza eliminare il problema dalla radice, sarebbe apparso un guaio dopo l’altro.

Dopo aver capito che i suoi avversari rappresentavano una vera minaccia, Fei non si sarebbe trattenuto.

Anche se avesse ucciso i tre cavalieri della giustizia, Fei era certo che avrebbe potuto trovare un modo per non essere punito.

Fei alzò le spalle verso Matt Razi, mentre sorrideva per mostrare che era innocente.

Dopo aver visto questo, l’arbitro non cercò di fermarlo di nuovo. Invece rise mentre beveva altro vino.

Mentre stava per iniziare un’altra battaglia mortale, una voce calma ma maestosa risuonò da San Petersburg: “Basta, tornate indietro!”

Dopo aver sentito questa voce, il secondo, il quarto e il quinto cavaliere si irrigidirono. Anche se mostrarono sguardi sorpresi e riluttanti, non esitarono a muoversi. Ruggirono, guardarono Fei con ferocia e poi si precipitarono verso il palazzo imperiale dei cavalieri.

Questa scena sorprese tutti!

<em>’È intervenuto Qualche pezzo grosso della capitale?’</em> Pensò la folla.

Chi potrebbe essere? Con una sola frase, i tre cavalieri della giustizia che volevano fare a pezzi Fei se n’erano andati via dalle palle e avevano lasciato ubbidientemente il palco.

“Sua maestà, temo che non si fermeranno qui. Stai attento!”

Il terzo, il sesto e l’ottavo cavaliere della giustizia ai confini del palco si avvicinarono a Fei e lo salutarono. Mentre Fei li fissava scioccato, si avvicinarono al settimo cavaliere Kelud che era ancora privo di sensi e lo portarono via al palazzo imperiale.

All’istante l’atmosfera si era calmata dopo l’intervento della voce misteriosa.

Per un breve momento il palco rimase completamente silenzioso.

Tutti tra la folla fissarono il re con fare stordito. Nessuno aveva previsto questa situazione; era sfuggita di mano velocemente. Tuttavia il sovrano di Chambord aveva sorpreso tutti e aveva battuto quattro cavalieri della giustizia… se non fosse stato per quella voce misteriosa, chissà come sarebbe finita.

In quel momento accadde qualcosa di imprevisto…

Boom!

Una forza da cui non ci si poteva difendere sfrecciò dalla capitale come una meteora. Era la forma più pura dell’energia elementale color giallo terra; non proveniva da una tecnica da combattimento. A quattro chilometri di distanza, scattò verso la prima arena della spada.

L’obiettivo di questa forza era Fei, il sovrano di Chambord.

Fei impallidì.

Questa potenza non era qualcosa che il suo barbaro di livello 40 potesse sopportare.

Ciò che spaventava di più Fei era il fatto che non potesse schivare. Poteva solo affrontarlo.

Whoosh!

Mistiche fiamme apparirono nell’aria.

Due lame apparirono nelle mani di Fei: Sacra Carica e al Guardiano Tribale di Bul-Kathos. Non appena le due spade apparirono, potere magico fluì per il suo corpo.

Questa serie di oggetti offriva vari potenziamenti a Fei, come +2 per ogni Abilità, +200 di precisione, +20 danni da fuoco, +25 difesa… La sua forza aumentò di molto grazie a queste due spade.

<em>Tink! Tink!</em>

Le due lame danzarono nell’aria e crearono immagini residue.

Le spade ruggirono mentre riecheggiavano dei tintinnii.

Una fiamma rossa e antica apparì dal nulla e formò una serie di spade rosse. Come frecce scagliate da una formazione di arcieri, sfrecciarono tutte verso la forza che proveniva da San Petersburg.

Fei attivò anche all’istante Doppio Colpo, un’Abilità chiave del barbaro.

Le sue spade potevano attaccare uno o due obiettivi simultaneamente.

Questa abilità offriva la possibilità di combattere come due barbari di livello 40. In altre parole, Fei poteva infliggere il doppio dei danni.

Con l’aiuto delle lame, Fei respinse l’energia delle spade di fiamme.

Boom! Boom! Boom! Boom!

La spada di fuoco volò in ogni direzione, ma finì con il colpire l’energia da guerriero gialla in ogni direzione. Tuttavia, come uova che colpivano una roccia, l’energia della spada del fuoco si ruppe e lasciò molta forza residua nell’aria.

La vasta energia fu solo interrotta da questo tentativo, poi continuò a sfrecciare verso Fei.

“Me**a! Cos’è questo potere?”

Sotto pressione, Fei imprecò mentre percepiva il colpo imminente. Mentre la vasta energia si stava avvicinando, sangue iniziò a colare dal naso, dalle orecchie e dalla bocca di Fei. Questo potere superava i suoi limiti. Andava oltre alla forza di un guerriero stellare e apparteneva a quella di un membro d’élite di classe lunare.

Non poteva più trattenersi!

Quando capì di non poter gestire questa forza, Fei strinse i denti e passò alla modalità Incantatrice e usò l’abilità Teletrasporto.

Teletrasporto poteva ignorare ogni ostacolo e spostarlo ovunque volesse.

Tink!

Ci fu un lieve suono.

0,0001 secondi dopo prima che venisse colpito, il corpo irrigidito di Fei si sfocò. Scomparì dal posto in cui stava e apparì dietro a Matt Razi.

Boom!

La forza terrificante di San Petersburg impattò contro il pavimento del palco con fare distruttivo



