---
weight: 2380
title: Capitolo 238 - Il re dei re
pubDate: 2024-05-20T06:41:47.895Z
tags:
    - htk
---

Capitolo regolare,
0 capitoli in coda, 0/5
-Schadenfreude

Fei pensava che l’intera arena sarebbe stata ridotta in briciole all’istante, tuttavia la scena che aveva immaginato non avvenne, non apparì nemmeno una crepa sul pavimento del palco. Andava completamente oltre le sue aspettative.

Questo perché la terrificante forza irresistibile era scomparsa all’improvviso quando aveva quasi colpito il pavimento.

Svanita completamente.

Sembrava che non fosse mai esistita, non aveva lasciato nemmeno una traccia.

Diede i brividi a Fei, che terrificante capacità di manipolazione dell’energia!

Era inconcepibile!

Ma proprio quando la forza fu sul punto di scomparire, Fei aveva sentito un mormorio “Hum!” nelle sue orecchie, un suono gentile, ma chiaro. Sembrava che il proprietario della voce fosse rimasto scioccato da come Fei era sfuggito al colpo.

“Questo singolo attacco è solo una piccola lezione, la dignità del palazzo dei cavalieri imperiali non può essere violata senza conseguenze… piccola canaglia, ricordatelo, non la passerai liscia in futuro, umpf!”

La voce risuonò di nuovo nelle orecchie di Fei, sembrava una minaccia.

Ma il sussurro per qualche motivo gli aveva dato una sensazione di vicinanza.

Fei aveva notato che la voce apparteneva alla stessa persona che aveva ordinato ai sei cavalieri della giustizia di ritirarsi con una sola frase. Era una voce calma e noncurante, priva della minima ostilità, ma conteneva un certo senso di naturale nobiltà e potere indubitabile. Di conseguenza, nessuno poteva nemmeno pensare di opporvisi o di disubbidirle.

Era un guerriero assolutamente terrificante.

Mentre soffiavano raffiche, Fei rimase dietro Matt Razi ad aspettare in silenzio per un po’, pronto a scappare usando il teletrasporto dell’Incantatrice… Ma questa forza non apparì più dopo aver fallito.

“Ehi ragazzino, perché sei corso dietro di me?” Matt Razi schiumava di rabbia ed espresse la sua insoddisfazione.

“Emh, non è stato intenzionale, non ho l’ho fatto apposta!”

Fei ridacchiò pensando: <em>’Perché sarei così stupido da dirti la verità, che ho scelto di nascondermi dietro di te e usarti come scudo nel caso quel misterioso maestro arrabbiato avesse voluto uccidermi?’</em>

“Ooh! Non mi aspettavo davvero ah, ragazzino… stavolta sei stato davvero incredibile!” Il poeta viaggiatore numero uno dell’impero fissò Fei con un’espressione piena di emozioni contrastanti e poi si complimentò sinceramente con lui: “Ahahah, finalmente, perfino Akinfeev, il capitano del palazzo dei cavalieri è intervenuto e non è riuscito a farti passare dei guai. Ca**o, a parte tre posti nell’impero Zenit, puoi andare dove vuoi!”

Come in risposta al commento, risuonarono acclamazioni fragorose attorno all’arena. Decine di migliaia di persone urlarono allo stesso tempo. Il frastuono assomigliava ad innumerevoli onde che arrivavano fino all’orizzonte, un’onda dopo l’altra. Il vasto suono impetuoso riecheggiò fino alle distanti montagne Moro e fino alle mura della capitale imperiale.

“Re di Chambord! Re di Chambord!! Re di Chambord!!! Re di Chambord!!!! Re di Chambord!!!!!”

Ogni sorta di acclamazione conteneva i vari dialetti delle loro nazioni per formare la stessa frase. Guerrieri di basso livello, anche figure nobili minori e ufficiali dei 250 regni affiliati erano a favore del sovrano di Chambord. Anche se stimavano il settimo cavaliere della Sete di Sangue quasi in modo prevalente visto il suo prestigio di lunga data, stavano tifando per lo sfavorito.

Dopotutto il re di Chambord era proprio come loro.

Per molte persone dei regni affiliati, sembrava che il sovrano li avesse rappresentati nel duello. Forse nello scontro c’erano molte incognite di cui non erano a conoscenza, ma preferivano pensare al duello come una lotta tra nobili imperiali e regni affiliati.

Era una sensazione molto semplice.

Il vento che soffiava dalle distanti montagne Moro portava i cori che gridavano “re di Chambord”.

Fei chiuse lievemente gli occhi e alzò le braccia. Passò silenziosamente alla modalità Paladino e il suo corpo fu coperto da un tocco di luce dorata. Un’atmosfera nobile e benevolente si diffuse piano. La splendida luce del mattino presto calò dal cielo e illuminò la neve argentea e il corpo di Fei. Sembrava la sola figura rimasta nel vasto mondo. Fei spalancò le braccia come se stesse abbracciando il mondo intero.

In quel momento, questo giovane che era invincibile e aggressivo rimase impresso nei cuori e nelle anime della gente dei 250 regni affiliati in modo così profondo che non sarebbe mai stato dimenticato.

Era l’effetto che Fei voleva ottenere.

Ciò che desiderava era impressionare le decine di migliaia di persone dei regni affiliati attorno a lui con la sua immagine da re.

Non intendeva fingere deliberatamente di essere qualcos’altro.

Fei credeva fermamente di aver dimostrato le sue capacità nell’arena della spada, una grande forza, il folle coraggio di attaccare i cavalieri della giustizia e l’immagine valorosa della modalità Paladino… tutto questo avrebbe influenzato sottilmente il suo futuro!

D’ora in avanti, sei inferiore solo al grande imperatore dell’impero. Sovrano di Chambord, sei diventato il re dei re!” Commentò apertamente Matt Razi. Le sue parole furono trasmesse con chiarezza, come se le stesse pubblicizzando deliberatamente.

Perfino Matt Razi aveva messo da parte la sua espressione cinica. Gettò un’occhiata verso la folla acclamante sotto il palco e poi guardò Fei il cui temperamento si era trasformato in quello di un nobile capo.

Dopo aver fatto questo commento, il poeta numero uno non esitò più e bevve contento un’altra boccata di buon vino. Poi si trasformò in luce dorata e scomparì nel cielo distante.

Le acclamazioni della folla continuarono.

Un cavaliere della Sacra Chiesa con un’armatura nera si avvicinò con fare rispettoso a Fei. Disse: “Sua maestà, questa è la tessera d’invito dal mio signore. Se ne avrà l’occasione in futuro, per favore ci porga visita!”

Eccetto per il simbolo del Palazzo dell’Estate, la tessera d’invito nera era semplice e solenne con la sua forma quadrata senza nessun segno aggiuntivo. Il Palazzo dell’Estate era il quartier generale della Sacra Chiesa a Zenit e la sua immagine era decorata con dell’oro nell’angolo destro superiore. Perfino non molti membri dell’alta nobiltà di San Petersburg avrebbero avuto l’onore di usare tessere d’invito del genere.

Fei non voleva sembrare uno snob, così accettò la tessera d’invito dopo averci pensato per un secondo.

Il cavaliere con l’armatura nera fece un lieve inchino, si girò e scese dal palco.

Molti nobili nell’area VIP fissarono con invidia Fei.

L’influenza che la Sacra Chiesa aveva nella capitale imperiale non era inferiore a quella della famiglia imperiale. Ottenere un invito con la decorazione raffinata ed elegante del palazzo d’estate dimostrava che il re di Chambord aveva attirato l’attenzione del vescovo.

Poco tempo dopo, il gruppo dei cavalieri della Sacra Chiesa sotto il palco spronarono i loro cavalli e partirono per la capitale imperiale.

Anche la vettura magica ben protetta partì.

Fin dall’inizio la persona misteriosa nella carrozza non aveva fatto la sua comparsa. Di conseguenza, ci si poteva immaginare che fosse una figura influente della Sacra Chiesa, ma nessuno sapeva chi fosse!

La partenza della Sacra Chiesa non ridusse le acclamazioni folli della gente. Invece diventarono più rumorose grazie alla mancanza di pressione.

La folla attorno al palco iniziò ad andarsene festeggiando.

Anche Fei stava per andarsene, ma all’improvviso.

“Re di Chambord, Alexander? Bene, molto bene. Tra i 250 regni affiliati, puoi essere considerato il numero uno. Anche se ti sei comportato in modo un po’ impulsivo e hai offeso il palazzo dei cavalieri imperiali, andrà tutto bene se starai attento d’ora in avanti…” Un giovane alto e bello con un elmo a forma di testa d’aquila volò sul palco usando la magia Ali del Vento. Annuì verso Fei pieno di arroganza come se lo stesse sottovalutando. Fissò Fei e disse: “La tua forza mi ha impressionato. Se sei disposto a servire la famiglia Dean, il regno di Chambord arriverà a nuovi livelli dopo questa competizione.”

Fei lo guardò come se si trovasse di fronte ad un idiota, poi si girò e lo ignorò.

<em>’Che è la famiglia Dean? Come osi comportarti in questo modo di fronte a me?’</em> Pensò Fei.

“Tu…” Sentendo di essere stato ignorato da Fei, il giovane con l’elmo a forma di testa d’aquila guardò con furia Fei come se fosse stato insultato.

Accompagnata da una brezza profumata, una figura graziosa dal fascino irresistibile salì improvvisamente sul palco.

Era Beyonce, la figlia più amata della famiglia Beag.

La splendida giovane, fredda e nobile come un iceberg, squadrò Fei. Diede l’impressione di essere altera e inavvicinabile nonostante il suo bell’aspetto. Si avvicinò e disse con tono scortese: “Anche se sei ben al di sotto dei miei requisiti, vorrei darti una possibilità. Re di Chambord, potrai corteggiarmi d’ora in avanti. Se sarai abbastanza bravo, potrei considerare di uscire insieme a te…”

“AH…”

Fei quasi scoppiò a ridere.

<em>’Questa ragazza si sopravvaluta fin troppo, vero?’</em> Pensò.

Fei non sapeva che organizzazioni sostenessero queste due persone di fronte a lui, ma erano quasi uguali al Cavaliere Dorato Sutton e a Dillies della Porta delle Sorgenti Termali. Erano dei privilegiati troppo orgogliosi che pensavano di essere al centro dell’universo; era stupido.

Due idioti!

Fei scosse la testa mentre li trovava sia divertenti che irritanti.

Mentre li stava ignorando, fece cenno alla folla sotto il palco, sollevando un altro coro di acclamazioni.



