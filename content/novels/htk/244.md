---
weight: 2440
title: Capitolo 244 - Pergamena di Colore Viola
pubDate: 2024-05-20T12:41:47.896Z
tags:
    - htk
---

Capitolo regolare,
0 capitoli in coda, 0/5
-Schadenfreude

Cinque minuti dopo nel mondo di Diablo.

“Uh? Giusto. C’è uno strano marchio sul tuo corpo… è un potere molto forte ed è piantato nella tua mente. Tuttavia è anche molto piccolo e non può essere individuato facilmente.”

Dentro il Campo delle Ranger, la sacerdotessa Akara che aveva padroneggiato ogni incantesimo spirituale e di guarigione esaminò con attenzione Fei e gli diede la sua opinione.

“Dannazione, sapevo che c’era qualcosa di strano!”

Fei capì all’istante qual era stato il problema.

In qualche modo, quell’uomo misterioso lo aveva marchiato senza che lui se ne accorgesse, ed era per questo che Fei non era riuscito a sfuggirgli nemmeno dopo essere passato alla modalità Assassino. Era dovuto al sigillo e perché il nemico fosse troppo potente.

Era terrificante. “Un guerriero potente che può marchiarmi senza lasciare tracce… quanto è forte?” Fei si spaventò pensandoci.

Si era reso conto di essere ancora troppo debole nonostante il suo recente aumento di forza.

Nonostante avesse sconfitto diversi cavalieri della giustizia di Zenit, sconvolto tutte le famiglie nobili e i regni affiliati, e ottenuto molta fama, quei cavalieri erano solo guerrieri a sei stelle. In confronto a membri d’élite di classe lunare e solare che potevano spostare montagne e causare devastazione erano troppo deboli!

Inoltre l’impero Zenit che Chambord non aveva speranze di affrontare era solo un piccolo impero di primo livello. Perfino gli imperi di nono livello non potevano dire di essere invincibili. Si diceva che esistessero anche gli dei nel continente, quale tipo di potente esistenza poteva esserci?

In confronto, non sarebbe dovuto essere orgoglioso solo perché aveva scioccato la gente di Zenit.

Dopo averci pensato, il sangue di Fei ribollì mentre sentiva una motivazione senza precedenti.

“Devo aumentare la mia forza!”

Un obiettivo a breve termine: avanzare alla classe lunare.

“Sacerdotessa, c’è un modo per sbarazzarsi di questo marchio?”

Dopo aver stabilito il suo obiettivo, si concentrò nuovamente sui problemi che aveva adesso. Se non fosse riuscito a rimuovere il sigillo, sarebbe stato come avere una bomba ad orologeria nel corpo e chi la controllava sarebbe stato l’uomo misterioso. Se quell’assassino lo avesse voluto, avrebbe potuto ucciderlo in qualche secondo.

Akara abbassò la testa, rifletté per un po’ e rispose lentamente: “Eh, posso farlo, ma ci vorrà un po.”

“Un po’? Quanto esattamente?” Domandò di nuovo Fei.

“Dipende dalla tua fortuna e dal tuo talento.”

Rivelò un’espressione seria. Akara tornò nella sua piccola tenda lacera che in realtà era lussuosa ed enorme dentro con un libro spesso circa cinque centimetri.

“Questa è una pergamena di tecniche senza nome.” Disse mentre la passava a Fei. “Secondo le tradizioni, solo il supremo capo dell’accampamento può leggerlo. Ne sei degno. Nelle leggende, questo libro può aumentare le dimensioni della coscienza e ampliarla come un mare. Tuttavia ci vuole talento e fortuna per ottenere il potere della pergamena!”

Fei accarezzò la pergamena.

Era un libro decorato con delle cornici viola metallico a forma di rampicanti. La carta era morbida, ma robusta; Fei non sapeva di che materiale fosse fatta. Tuttavia era molto pesante, aveva la sensazione di tenere un pezzo di metallo.

“Uh? Pergamena divina, potenziamento e miglioramento del potere spirituale?”

Fei vide la prima frase sulla prima pagina. Pensò alla possibilità che questo libro rappresentava e si entusiasmò.

Era un libro davvero interessante.

I caratteri del tomo erano scritti con il sangue di qualche creatura davvero potente. Nonostante fossero antichi, erano ancora rosso brillante come se fossero ancora in forma liquida. Contenevano anche una potente ondata d’energia; a Fei fecero male le dita mentre li toccava.

Il libro era scritto in un’antica lingua usata nel mondo di Diablo. Fortunatamente Fei l’aveva studiata con Akara e l’aveva appresa, altrimenti avrebbe avuto la sfiga di non poterlo leggere.

Fei fu subito interessato dal contenuto del libro.

Presto volò un’ora e si stava avvicinando al limite di tempo giornaliero per cui poteva giocare. Fei rifletté e decise di non consumare tutto il tempo che gli era rimasto, lasciò venti minuti nel caso ci fossero emergenze. Se avesse incontrato di nuovo quell’uomo misterioso, sarebbe potuto entrare nel mondo di Diablo e scappare temporaneamente.

Dopotutto il sigillo sul suo corpo non era stato eliminato.

Secondo Akara, il potere spirituale di Fei era ad un arbitrario livello 150. Solo dopo che avesse superato il livello 300, lei e Cain sarebbero riusciti a sbarazzarsi del marchio di Fei usando l’altare dell’antenato.

Tuttavia il libro conteneva un potere misterioso. Se Fei l’avesse portato con sé, sarebbe riuscito a bloccare qualsiasi tracce di marchi e l’uomo misterioso non avrebbe potuto rintracciarlo.

Prima di lasciare il mondo di Diablo, Fei passò alla modalità Druido ed evocò un corvo. Mandò il corvo attraverso il portale e si assicurò che l’uomo se ne fosse andato, poi rientrò nel mondo reale.

…..

Erano passate quattro ore ed era già sera.

Fei percepì con attenzione i dintorni e scoprì che l’uomo se n’era andato via da tempo. Senza sprecare altro tempo, si diresse verso l’accampamento di Chambord.

Quando arrivò a circa 500 metri di distanza, camminò in grossi cerchi. Dopo aver scoperto che non c’erano trappole, entrò.

Una volta che giunse alla porta, scoppiò a ridere. Se quell’uomo poteva percepire il marchio sul suo corpo, l’uomo avrebbe potuto rintracciarlo ovunque; sarebbe stato inutile creare trappole. Sembrava che fosse davvero spaventato per via del tentato assassinio e che stesse esagerando.

Non era colpa sua.

A Fei non piaceva proprio correre rischi. Anche se il suo recente comportamento sembrava arrogante e rischioso, era tutto frutto di attenti calcoli. Dopo aver deciso la sua strategia, aveva dato intenzionalmente l’impressione di essere un cane pazzo e aveva confuso molte persone; in realtà era una tattica protettiva intelligente. Tuttavia, dato che non sapeva il motivo di questo tentativo di assassinio e da dove provenisse l’uomo, era più preoccupato.

“Angela?”

Fei all’improvviso vide la sua fidanzata accanto alla tenda.

Stava aspettando accanto al pilastro di pietra con un’espressione piena di ansia e preoccupazione. Anche se indossava un cappotto di pelliccia, stava ancora tremando mentre il vento freddo scuoteva i suoi lunghi capelli neri.

Ovviamente stava aspettando lui.

Fei fu addolorato da questa scena. Sfrecciò in avanti e abbracciò la ragazza di fronte a lui.

“Ah… Alexander, sei tornato? Stanno tutti parlando di te…” Angela era sorpresa. Ma dopo aver percepito il suo odore familiare, capì chi era. Lo abbracciò mentre il suo battito cardiaco finalmente tornò al suo ritmo normale.

Allo stesso tempo, sia Fei che Angela non notarono una splendida mercenaria vicina al fiume che stava guardando le montagne Moro da lontano. La sua figura valorosa sembrava fondersi con il paesaggio e sembrava un po’ solitaria.

Nell’accampamento di Chambord, l’atmosfera era davvero allegra.

Tutti i soldati stavano finendo gli ultimi preparativi per i festeggiamenti.

Fuori dall’accampamento, molti sguardi invidiosi e rispettosi erano concentrati su Chambord. Tuttavia nessuno osò camminare entro cento metri dall’accampamento. Dopo aver sconfitto i cavalieri della giustizia e aver umiliato i due giovani geni, Fei era temuto da molti.

Dentro la tenda centrale, il vecchio Zola e il giovane Modric entrarono, Fei non ebbe nemmeno l’occasione di bere un po’ d’acqua. Avevano portato delle notizie scioccanti.

“Cosa???” La maggior parte delle figure importanti di varie organizzazioni che sono venute a guardare il duello oggi sono state uccise? Assassinate? Cos’è successo?” Fei rimase sbalordito mentre leggeva il rapporto.

“Dopo che i sei cavalieri della giustizia, Matt Razi e sua maestà hanno lasciato il palco, sono usciti allo scoperto molti assassini. Erano tutti potenti e sono arrivati così inaspettatamente che ci sono state molte vittime. Il vecchio capo della famiglia Beag è stato ucciso all’istante e il mago geniale Dean Kazola è stato ucciso lungo la strada di ritorno a San Petersburg dopo essere stato ferito gravemente. Tutte le altre figure importanti sono state assassinate! Eccetto Beyonce che è sopravvissuta, quasi tutti gli altri sono morti!”

Zola descrisse con attenzione cos’era accaduto dopo il duello.

Dopo aver sentito tutto questo, Fei pensò: <em>’Sembra che non sia stato il solo. È stato più di un solo incidente… c’è altro sotto…’</em>



