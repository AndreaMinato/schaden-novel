---
weight: 2450
title: Capitolo 245 - L’Arrivo dell’Era del Caos
pubDate: 2024-05-20T13:41:47.896Z
tags:
    - htk
---

Capitolo regolare,
0 capitoli in coda, 0/5
-Schadenfreude

Fei non si aspettava che sarebbe accaduto un incidente del genere dopo che era andato nel mondo di Diablo per sfuggire al tentativo di assassinio.

Non c’era da meravigliarsi che aveva sentito un’atmosfera un po’ strana dopo che era tornato nel mondo reale. Quasi tutti nelle aree degli accampamenti erano un po’ sulla difensiva. All’inizio Fei aveva pensato che la sua immagine da folle che aveva creato avesse messo sotto pressione gli altri, ma ora aveva capito perché.

Chi aveva pianificato un’operazione così terrificante?

Fei si sfregò le tempie mentre gli veniva male alla testa solo cercare di comprendere la situazione. Come poteva esserci un’organizzazione che avrebbe osato assassinare così tante figure influenti a Zenit? Sarebbero diventati il nemico comune di molti.

<em>’O… Che provengano da fuori?’</em> Pensò Fei.

Ebbe la sensazione di aver intuito qualcosa, ma non riuscì ancora a capire.

Fei alzò la testa e chiese: “Come ha reagito San Petersburg?”

“Le tre legioni che proteggono gli accampamenti hanno iniziato a muoversi e sembra che stiano cercando di circondare l’area e catturare tutti gli assassini. Le truppe più potenti, la legione del Ferro di Sangue ha marciato fuori da San Petersburg e si è accampata ad un chilometro di distanza dall’area dei regni affiliati. L’imperatore Yassin si è infuriato. Tutti pensavano che l’impero avrebbe mandato la legione al confine nel caso l’impero Spartax li avesse invasi, ma il principe Arshavin, il Dio della Guerra e il secondo principe Dominguez hanno ordinato entrambi di indagare su ciò che è successo e ad entrambi è stato ordinato di muoversi indipendentemente…”

Il vecchio Zola gradualmente divenne più concentrato mentre forniva una spiegazione concisa e il giovane Modric ogni tanto avrebbe aggiunto più dettagli. Lentamente i due stavano diventando sempre più compatibili.

“Indipendentemente? Senza restrizioni?” Commentò all’improvviso Fei. Sorrise mentre picchiettava il bracciolo della sua sedia di pietra. “Sembra che i due principi stiano facendo una competizione.”

“Esatto sua maestà. È ciò che stanno dicendo molte persone. Sembra che l’impero stia cercando di usare questa occasione per vedere chi erediterà il trono. Dopotutto sono i due candidati più prominenti.” Analizzò il vecchio Zola. “Si dice che dopo che l’impero ha mandato l’ordine, quasi tutte le organizzazioni di San Petersburg hanno iniziato a schierarsi. Dopo il tentativo di assassinio, la battaglia per il trono durata per più di un anno finalmente si risolverà. Tutti i nobili stanno diventando ansiosi e perfino i regni affiliati hanno cominciato a muoversi.”

Zola stava avvertendo indirettamente che anche Chambord si trovava di fronte alla stessa scelta.

Naturalmente Fei capì, tuttavia…

“Non dobbiamo avere fretta. La battaglia al trono non è semplice. Inoltre la posizione in cui sono i regni affiliati è diversa da quella delle famiglie nobili. Noi possiamo aspettare silenziosamente che appaia il vincitore. Anche se alcuni regni devono fare una scommessa, chi si è schierato troppo presto è troppo avventato.” A Fei che aveva un trucco segreto per diventare più potente non interessava ottenere più influenza nell’impero e poteva rimanere tranquillo in una situazione accesa come questa.

Sia Zola che Modric erano interessati e avevano talento nel radunare informazioni, ma non erano bravi a gestire un regno. Dopo aver visto che il loro re aveva deciso, non aggiunsero altro.

“Ora l’atmosfera è davvero tesa. La legione del Ferro di Sangue del principe e la gente del secondo principe hanno arrestato entrambi delle persone e sono state arrestate più di mille persone oggi. Entrambi hanno stabilito un coprifuoco; nessuno ha il permesso di uscire dal proprio accampamento dopo la sera… un po’ di gruppi di soldati sono venuti qui a fare perquisizioni. Ma dopo aver saputo che sua maestà era qui, sono stati tutti molto cortesi. Dopo qualche facile ricerca, se ne sono andati tutti.”

Mentre ne parlava, Zola e Modric guardarono l’uomo di fronte a loro con ammirazione e orgoglio.

Per molto tempo, era stata Chambord ad essere maltrattata e danneggiata. Tutti i regni adiacenti potevano calpestarla facilmente. La posizione della gente di Chambord era solo un po’ superiore a quella degli schiavi che avevano perso la loro libertà, e uccidere un Chambordiano non era un crimine nell’impero, era come uccidere un cane randagio.

Ma ora era tutto diverso!

Dopo che Fei aveva sconfitto i quattro cavalieri della giustizia di fronte a decine di migliaia di persone, la posizione di Chambord era cambiata drasticamente. Ora tutti salutavano i membri di Chambord e perfino dei membri di regni affiliati di primo livello dovevano mostrare loro rispetto. Anche i soldati dell’impero che avevano causato molti problemi e guai per quasi tutti i regni affiliati dovevano mostrarsi cortesi di fronte a loro.

Dopo averci pensato, il sangue di Zola e di Modric ribollì con orgoglio. Adesso tutti a Chambord si stavano sentendo nello stesso modo.

Perfino i più miseri stallieri di Chambord potevano tenere la schiena dritta di fronte ai feroci soldati.

Questo sovrano era sufficiente a farli impazzire, a spingerli a sacrificarsi.

“Oh, così l’atmosfera qui è piena di paura? Molte persone verranno coinvolte per questo…” Fei sospirò. Non lo si poteva impedire. Era solo l’inizio. Sarebbero successe sempre più follie e molti sarebbero stati incastrati per ragioni politiche, il fato di molte persone stava per cambiare…

Fei aveva la sensazione che l’impero stesse per piombare nel caos e che fosse giunta un’era sanguinosa.

In questo periodo, il destino della gente sarebbe stato controllato solo da persone davvero potenti.

I deboli avrebbero potuto solo gridare mentre perdevano la vita.

“Come sta il regno di Byzantine?” Fei all’improvviso pensò al giovane re che era simile a lui.

“Abbiamo seguito il tuo ordine mandato dalla signorina Elena poche ore fa. Il signor Cech ha mandato diversi soldati per monitorare con attenzione l’accampamento di Byzantine. Gli assassini non li hanno attaccati e i soldati imperiali sono stati amichevoli anche nei loro confronti. Ultimamente, alcuni ministri e membri di famiglie nobili di regni affiliati hanno porto visita al loro re… tutto sembra normale.”

“Solo questo?”

Zola si ricordò all’improvviso di dire: “Tre ore fa il re di Byzantine e la sua fidanzata sono venuti a trovarti sua maestà. Visto che non eri qui, è stata sua altezza Angela ad accoglierli!”

Fei annuì.

‘<em>Questo giovane sovrano di Byzantine è ottimo. È intelligente e si comporta bene.’</em> pensò Fei. Non aveva sprecato tempo ad aiutare il giovane.

Dopo aver finito il rapporto, Zola e Modric lasciarono la tenda centrale con orgoglio mentre guardavano Fei con apprezzamento.

Durante il loro periodo nelle miniere nel regno di Blackstone, avevano usato ogni opportunità per ottenere informazioni mentre cercavano di aiutare i Chambordiani a sopravvivere in situazioni così terribili. Forse perché erano sempre stati in pericolo, ma davano molta importanza alle informazioni e avevano grandi capacità di analisi. Erano molto interessati a capire la verità dietro una vasta quantità di informazioni e godevano della piena fiducia di Fei mentre gestivano la rete di informazioni di Chambord. Solo in quindici giorni, erano riusciti a dimostrare le loro abilità sorprendenti. Grazie ai loro sforzi, la rete di informazioni si era già delineata.

Presto persone come Cech, Torres e Oleg entrarono nella tenda centrale.

“Sua maestà!” Si chinarono su un ginocchio.

“Alzatevi.” Fei gettò un’occhiata verso di loro mentre annuiva soddisfatto.

La forza di Chambord stava aumentando ogni giorno. In quanto capi, i progressi di queste persone erano soddisfacenti, anche il più pigro del gruppo, Oleg, si stava avvicinando agli stadi superiori di un guerriero a tre stelle. Tutto il suo grasso si era condensato e sembrava molto più robusto.

“Lo zio Lampard non è ancora qui?” Chiese Fei.

Secondo le informazioni di Elena, Lampard e gli uomini che stava conducendo sarebbero dovuti arrivare ieri. Ma per qualche motivo non erano ancora qui dopo un intero giorno.

“Forse è stato a causa della neve lungo la strada; forse hanno viaggiato più lentamente. Il signor Lampard è davvero forte; nessuno nei regni affiliati lungo la strada può competere con lui. Inoltre con Pierce, Drogba, 50 poliziotti e 25 cavalieri dello zodiaco, possono spazzare via tutti i regni che li ostacolano. Non c’è bisogno di preoccuparsi.” Analizzò Cech.

“Hai ragione.” Fei annuì.

In quel momento…

L’ingresso della tenda si aprì e una guardia si precipitò dentro.



