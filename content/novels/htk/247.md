---
weight: 247
title: Capitolo 247 - Una Bestia che Mostra le Zanne
pubDate: 2024-05-20T15:41:47.897Z
tags:
    - htk
---

Capitolo regolare,
0 capitoli in coda, 0/5
-Schadenfreude

“Cosa? Queste persone sono sottoposti del re di Chambord?”

Dopo aver pensato al mago geniale della famiglia Dean e alla principessa Beyoncé della famiglia Beag che erano quasi finiti uccisi da quell’uomo, il capitano ebbe la sensazione che un’ascia da boia si fosse posizionata sul suo collo. <em>’Cosa succederebbe se offendessi quel lupo pazzo che ha osato picchiare persino i Cavalieri della Giustizia?’</em> Pensò.

“Siete… siete davvero chambordiani?” Chiese con cautela e con voce tremante il capitano; il suo sorriso sembrava ancora peggio di un’espressione triste.

Lampard era un po’ confuso dal rapido cambio di atteggiamento, ma poteva immaginare a grandi linee cos’era successo. Dopotutto aveva molta esperienza. Pensò: ‘<em>Il re deve aver fatto qualcosa di scioccante. Sembra quasi che gli siano morti i genitori da quanto è preoccupato questo capitano che sembrava così arrogante.’</em>

Sia Pierce che Drogba sembravano stupidi, ma in realtà erano molto astuti e drizzarono subito la schiena rispondendo ad alta voce: “Naturalmente!”

“Ah…”

I soldati imperiali attorno sussultarono; avevano la sensazione che le loro menti fossero state travolte da una tempesta. Specialmente il capitano, che quasi collassò a terra. Gridò all’improvviso: “Idioti! I vermi vi hanno mangiato il cervello? Come osate legare i sudditi del re di Chambord? Volete morire tutti? Presto! Liberateli!!!”

Dopo aver gridato, non poté aspettare, si avvicinò sorridendo a Lampard, Pierce e Drogba e cercò di slegarli lui stesso.

“Ah, non c’è bisogno! Non preoccuparti!” Drogba capì cosa stava succedendo. Schivò le mani del capitano e disse con un’espressione arrabbiata: “Non importa. Toglimi pure la mia armatura così che possa andare da sua maestà col culo di fuori! Voglio fare sapere a sua maestà come vengono trattati i suoi leali sudditi.”

“Sì! Non eri così prepotente un momento fa?” Pierce non si sarebbe lasciato sfuggire questa opportunità e iniziò a gridare: “Fratelli, diamo loro le armature che ci ha donato il re e lasciamo che portino via le Bestie del Fuoco Ruggenti che sua maestà ha nutrito di persona. Non siamo assassini? Eheh, chiediamo al nostro re di riprendere tutto.”

I poliziotti e i Cavalieri dello Zodiaco erano tutti bastardi astuti e avevano imparato molto dal loro re. Anche se non avevano capito cosa stava succedendo, sollecitarono i soldati attorno a derubarli visto che i loro capi avevano dato l’ordine…

I soldati imperiali erano in una situazione imbarazzante.

Era colpa loro, avevano cercando di usare come pretesto la ricerca degli assassini per riempirsi le tasche. Molti di loro lo stavano facendo e gli ufficiali di alto livello avrebbero fatto finta di niente… Ma se avessero provocato qualcuno che non avrebbero dovuto irritare, sarebbero stati puniti immediatamente. Dato che avevano offeso il sovrano di Chambord, sarebbero stati uccisi immediatamente per calmare la rabbia di quel mostro.

Tutti i soldati guardarono il capitano in attesa di una risposta.

Il capitano sembrava sul punto di piangere.

<em>Puff!</em>

Il capitano si inginocchiò a terra e disse con un’espressione terrorizzata: “È tutta colpa mia…” Come un criminale sul punto di essere condannato a morte: “Signori, io… non avrei dovuto farlo… vi darò qualunque cosa vogliate come compenso. Per favore… non lasciate che il sovrano di Chambord lo sappia per favore…" Il capitano si mise le mani in tasca e tirò fuori tutti i suoi soldi. Implorava mentre spingeva il denaro sopra la sua testa.

Stavolta tutti i soldati di Chambord rimasero scioccati.

<em>’Così spaventato?’</em> Pensarono.

‘<em>Il re ha fatto qualcosa di inimmaginabile mentre non eravamo qui? Ha sposato la principessa ed è diventato il genero dell’imperatore Yassin? Altrimenti perché tutti questi soldati imperiali si stanno spaventando così tanto?’</em>

Prima che potessero reagire, anche tutti gli altri soldati imperiali si inginocchiarono.

Non potevano fare nulla, la furia del re di Chambord era ben nota.

Dopo il duello di oggi, molte organizzazioni si erano assolutamente ripromesse di non offendere il re di Chambord in alcun modo. Perfino ai soldati imperiali era stato ordinato di non provocarlo mentre cercavano gli assassini… Se i soldati qui avessero saputo che questo gruppo era fatto da leali sudditi del sovrano di Chambord, non li avrebbero offesi nemmeno se fossero stati minacciati con un coltello alla gola.

I chambordiani si scambiarono occhiate confuse.

Lampard si accigliò un po’ e si girò verso i soldati: “Va bene, finiamola qui. Abbiamo perso un po’ di tempo lungo la strada e dobbiamo vedere velocemente sua maestà. Non dimenticatevi, il signor Brook e il signor Bast hanno messaggi importanti da comunicare a sua maestà.” Lampard non voleva che la situazione andasse fuori controllo. Anche se non sapeva cosa stava accadendo esattamente, era positivo che ci fossero meno problemi per Chambord. Prima di partire, sia Brook che Bast avevano detto che stava per arrivare un’era piena di caos e mantenere un basso profilo era un buon modo per sopravvivere.

“Va bene, ci andremo piano con questi vampiri!” Tutti nel gruppo ascoltarono l’ordine di Lampard.

<em>Bam! Bam! Bam!</em>

Risuonò una seria di rumori soffocati mentre i chambordiani flettevano i muscoli; senza fare molti sforzi, le corde robuste che li legavano furono fatte a pezzi.

Dopo aver visto questo, i soldati imperiali e i loro capitani si spaventarono ancora di più. Queste corde erano fatte da pelle di Bestie Demoniache ed erano state preparate per legare potenti assassini. Erano dure da tagliare con delle spade, ma erano state strappate dagli uomini di fronte a loro… <em>’Cielo, che sono? Bestie in forma umana?’</em> Pensarono. <em>’Il loro re è malato e anche i suoi sudditi lo sono! Ma che razza di gente è?!’</em>

Dopo aver preso i soldi del capitano, Drogba si mise tutto nella testa dopo averli contati. Poi condusse gli altri poliziotti per perquisire le tasche degli altri soldati imperiali. Dopo aver preso tutto, saltarono sulle loro Bestie Ruggenti del Fuoco e caricarono verso l’accampamento di Chambord.

Il capitano e i soldati imperiali sospirarono come se fossero appena sfuggiti da dei diavoli.

Alla fine…

Guardando le loro tasche vuote, il capitano e i soldati volevano piangere: ‘<em>Maledetti quei Chambordiani! Perché sono così avidi?’</em> Pensarono. Non era rimasta loro nemmeno una sola moneta di rame nelle tasche.

…..

Dopo essersi avvicinati all’accampamento di Chambord, Lampard vide Fei, Cech, Oleg e altre persone aspettare alla porta.

“Sua maestà!” Tutti balzarono giù dalle loro cavalcature per porgere rispetto al loro re.

“Ahah, finalmente! Ora tutti i nostri uomini sono uniti…” Fei rise mentre faceva loro gesto di rilassarsi. Gettò un’occhiata verso i suoi soldati e si rese conto che molti di loro erano diventati più forti. Lampard adesso era un guerriero a Cinque Stelle di livello intermedio che possedeva energia del fulmine; era così veloce a coltivare che sembrava fosse stato un guerriero dell’elemento fulmine in passato. Sia Pierce che Drogba erano avanzati alle Tre Stelle e tutti gli altri soldati che avevano bevuto la Pozione Hulk erano diventati più robusti.

“Quelli sono Chambordiani? Quei volti nuovi sembrano forti…”

“Rinforzi? Sorprendente. Come può un piccolo regno affiliato di livello sei avere così tanti guerrieri di alto livello? Quell’uomo dai capelli rossi con lo spadone sulla schiena è così potente che non riesco nemmeno a vedere il suo livello… Come?”

“Pensavo che solo il sovrano di Chambord potesse vincere la competizione individuale e che fosse relativamente meno minaccioso, ma sembra che abbiano altri esperti nascosti… Questa competizione sarà sorprendente! Almeno i dieci regni affiliati di primo livello non potranno più controllare tutto! Ahahah, interessante!”

I regni adiacenti notarono i nuovi arrivati e provarono terrore.

Velocemente, le notizie dei rinforzi di Chambord e della comparsa di esperti si diffuse nell’area degli accampamenti. Questo cambiamento improvviso sorprese molte persone. In breve tempo, la loro percezione del piccolo regno affiliato di sesto livello cambiò diverse volte. Molti avevano la sensazione che una bestia nascosta stesse rivelando lentamente le sue zanne terrificanti!

Chi sarebbe stato il primo agnello sacrificale per questa bestia venuta da un luogo remoto?



