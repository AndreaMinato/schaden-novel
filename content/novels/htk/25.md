---
weight: 25
title: Capitolo 25 – Soldati Frustati
pubDate: 2023-06-01T13:54:16.362Z
tags:
    - htk
---


Capitolo regolare,
0 capitoli in coda, 0/5
-Schadenfreude

Fei si alzò e posò la coperta sopra Angela. Questa sciocca ragazza non aveva pensato a sé stessa e indossava solo un sottile strato di vestiti.

Fei provava un po' di rimpianto al momento, ma, visto che Angela stava dormendo profondamente, non se la sentì di svegliarla. Fissando il suo splendido viso, non riusciva a smettere di sorridere.

Dopo aver coperto Angela, lasciò silenziosamente "l'edificio". Le mura difensive erano completamente silenziose. C'erano solo un paio di soldati di pattuglia. Anche la base del nemico vicino al fiume Zuli era silenziosa. Fei ne fu sollevato, ma quando si girò, fu colto di sorpresa.

Anche Emma era lì. Era appoggiata sulle mura esterne della torre, come se fosse di guardia sulla porta distrutta. Si era addormentata in piedi, probabilmente per la fatica. I suoi capelli dorati erano scompigliati e i suoi abiti stavano svolazzando per la brezza del mattino.

Sembrava carica quando dormiva. Dava un'impressione completamente diversa rispetto al suo atteggiamento normalmente ostile che aveva mostrato Fei. Pareva davvero innocente mentre il suo corpo sottile era esposto al vento freddo.

Fei si avvicinò e le pizzicò la morbida guancia: "Ehi, ragazzina, svegliati... Perché sei qui? È troppo freddo, vai a dormire dentro la torre."

Chi sapeva che Emma era ancora allerta? Non appena sentì il movimento di Fei, aprì gli occhi e gli diede un pugno nonostante fosse assonnata. Fei non se lo aspettava e fu colpito dritto in un occhio.

"Thump!"

Fei ora aveva un occhio nero.

"Ah? Alexander, sei tu..."

Dopo aver colpito Fei, Emma finalmente recuperò la lucidità. Era un po' imbarazzata. Tenne la testa bassa, come una ragazzina sorpresa a rubare dei dolcetti. Ma non appena vide l'occhio nero di Fei, non poté smettere di ridacchiare: "Eheh, pensavo che fossero i nemici che ci facevano un agguato... Ma sembra che tu stia bene... stai bene, vero?"

Fei non riuscì ad arrabbiarsi dopo che vide che Emma stava tremando per il vento freddo. Le diede un colpetto sulla testa e si tolse il mantello della sua armatura per coprire la piccola Emma. Sorrise: "Va bene, ora vai a dormire dentro. Dopo che il sole sorgerà, torna al palazzo con Angela. Il vento qui è troppo forte; non è un posto adatto a voi ragazze!"

Emma rimase sbalordita. Fissò con stanchezza Fei. Volse lo sguardo verso il basso mentre i suoi occhi si velavano di lacrime. Sorprendentemente, non rispose ed entrò ubbidientemente nella torre diroccata.

Sul punto di entrare, Emma si girò e chiese con serietà: "Alexander, sarai buono con Angela, vero?"

"Ah?"

Fei ne fu sorpreso. Non sapeva cosa dire.

Prima che potesse rispondere, questa ragazzina continuò: "Non mi importa ciò che dici. Ora che sei rinsavito, devi essere buono con Angela! Alexander, non sai quanto Angela ha sacrificato per te negli ultimi tre anni. Posso garantirti che nessuno sarebbe così buono con te in questo mondo a parte lei..."

Dopodiché si sfregò gli occhi rossi e scosse il suo pugno. Minacciò: "Ora che sei normale, devi proteggere Angela come lei ha protetto te. Hai sentito? Se non lo farai, ti... ti... ti darò un altro occhio nero!"

Dopo che Emma aveva finito di "minacciare" Fei, si girò ed entrò nella torre. Emma si era comportata con ostilità nei confronti di Fei negli ultimi due giorni. Fei non era uno sciocco; sapeva perché era arrabbiata, probabilmente il vecchio Alexander aveva dato molte difficoltà e fatto soffrire molto Angela.

Nonostante Emma fosse solo una serva, Angela l'aveva trattata come una sorella minore. Emma aveva visto visto tutti i torti che Angela aveva subìto negli ultimi tre anni, così non le piaceva affatto Alexander. Il suo atteggiamento ostile era molto ragionevole. Fei lo sapeva e così non le rispose. Dopotutto aveva badato al vecchio Alexander insieme ad Angela. Questa ragazzina sembrava dura e cattiva, ma in realtà il suo cuore era gentile e dolce.

Le parole di Emma commossero profondamente Fei; aveva ragione. Ora che aveva preso il posto di Alexander e sapendo cos'era accaduto in passato, doveva proteggere questa ragazza splendida e gentile. Doveva proteggerla come lei aveva protetto Alexander.

.....

Un'ora entro l'alba, il momento più cupo della notte. Era già tardo autunno. Il vento freddo aveva portato tutta la nebbia del fiume sulle mura difensive. Fei fu distratto dalla brezza. Nonostante fossero passati solo due giorni da quando era entrato in questo mondo, si era già adattato.

"Sono davvero in questo mondo per un decreto divino?"

Fei rimase in piedi sotto la luce della luna e delle stelle. Si ricordò improvvisamente ciò che Akara gli aveva detto nel mondo di Diablo. Prima pensava che fosse una str*****a di Akara per ingannarlo, ma dopo che si era calmato, ebbe la sensazione che le sue parole non fosse così semplici. Sembrava che avesse inteso qualcos'altro.

Mentre stava riflettendo, due figure robuste si avvicinarono a lui. Erano Brook e Pierce, che era appena guarito.

"Sua maestà, devo scusarmi!" Disse Pierce chino su un ginocchio. Disse con rimorso: "Non sapevo cos'era successo ieri..."
Fei lo interruppe, poi sorrise e sollevò Pierce da terra. Non sarebbe stata un'esagerazione dire che quest'uomo fosse la persona che aveva scioccato di più Fei in questo mondo.
Gli attacchi coraggiosi e rischiosi di Pierce sulle mura difensive suggerivano a Fei che quest'uomo fosse degno di fiducia. Fei avrebbe trattato con rispetto e generosità persone affidabili, proprio come faceva con Brook. In una situazione così pericolosa, Fei aveva già iniziato a trarre uomini dalla sua parte.

"Guarito pienemante?" Fei batté il petto di Pierce. Questa confidenza ruppe il ghiaccio tra di loro.

"Sì, sono guarito pienamente..." Disse con entusiasmo Pierce mentre mostrava i muscoli. Sorrise: "Sua maestà, il comandante Brook mi ha detto tutto! Chambord finalmente ha un re. Pierce giura fedeltà a sua maestà! Fino alla morte!"

Fei poteva vedere che l'uomo si era ripreso, il suo viso era colorito. Sembrava che la Pozione Curativa Minore avesse un effetto più potente in questo mondo; solo due gocce avevano salvato la vita di un uomo gravemente ferito.

"Vieni e dai un'occhiata, sembra che i nemici non hanno niente in programma adesso. Erano così negli ultimi due giorni?" Fei si avvicinò sull'orlo delle mura difensive. Indicò la base nemica mentre cambiava argomento.

Brook guardò con attenzione l'accampamento e si accigliò: "È strano. Quei bastardi non ci hanno mai lasciato riposare negli ultimi due giorni. Hanno finto di assalirci decine di volte ogni notte e hanno continuato ad assediarci prima dell'alba ogni giorno... c'è qualcosa di sospetto. Devono avere pianificato qualcosa."

"Fa****o i loro trucchi, se quei figli di pu****a osano assediarci di nuovo, li ridurrò in poltiglia con il mio martello!" Gridò Pierce mentre fissava la base nemica.

Fei e Brook furono disarmati dalla stupidità di quest'uomo. Era così robusto che il suo cervello probabilmente era fatto solo di muscoli, senza l'ombra di un neurone.

Fei sapeva che, mentre Pierce era forte, era anche imprudente. Era un grande guerriero sul campo di battaglia, ma era anche un terribile stratega. Sarebbe stato più semplice convincere degli adolescenti a rinunciare al proprio cellulare piuttosto che spingerlo a pianificare strategie e pensare alla logistica come un comandante .

Brook d'altra parte aveva sorpreso Fei con la sua lucidità, era perfettamente adatto al suo ruolo di comandante e generale.

Fei non sapeva che in quel momento aveva deciso che direzione avrebbero preso i suoi due primi sottoposti. Dopo centinaia di anni, le storie della Macchina da Guerra Pierce e il Saggio Generale Brook che avevano servito sotto l'imperatore Alexander sarebbero state recitate in continuazione dai poeti viandanti nel continente Azeroth.

"Non importa che tipo di trucchi stanno celando. Alla fine saranno tutti rivelati..."

Fei decise di smettere di continuare a riflettere sulle trame nemiche. Batté ritmicamente le dita su un parapetto: "Pierce ha ragione, non ci importa. Chiunque ci attaccherà la pagherà cara."

Pierce rise con orgoglio sentendo che il re aveva accettato i suoi "suggerimenti".

.....

Dopo più di mezz'ora finalmente sorse il sole; la luce illuminò l'orizzonte. La base nemica dall'altra parte del fiume non era più silenziosa.

Il suono dei corni aveva rotto il silenzio dell'alba. Da lontano, i nemici con le armature nere sembravano formiche; si stavano spostando dentro la base e il fumo delle cucine si era levato in cielo. Dopo la colazione, sarebbe iniziata una nuova serie di battaglie.

"Dì ai soldati di prepararsi. Brook, sarai tu a dirigere la battaglia oggi; tutti devono seguire i tuoi ordini, incluso me!" Nonostante la forza di Fei fosse aumentata di molto grazie al mondo di Diablo, era ancora completamente ignorante in termini di guerra e di strategie di difesa. Era meglio che fosse Brook a gestire tutto.

"Sarà un mio onore sua maestà!" Brook non rifiutò.

"Oh, giusto! Non ho già chiamato il novizio Gill per venire ad aiutarmi in battaglia? Dov'è?" Si ricordò Fei.

Nemmeno Brook sapeva cos'era accaduto. Si girò per trovare la risposta. Presto brook portò due soldati che avevano cicatrici sul volto. Il comandante disse con rabbia: "I soldati che ho mandato sono stati frustati dal ministro Bazzer. Ha detto che Gill era malato e che non poteva partecipare alla battaglia.

Fei guardò i due soldati e si riempì di rabbia.



