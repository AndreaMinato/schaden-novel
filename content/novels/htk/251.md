---
weight: 2510
title: Capitolo 251 - Entrare nella Capitale di Notte
pubDate: 2024-05-20T19:41:47.897Z
tags:
    - htk
---

L’esercitazione militare tra i regni affiliati era stata rimandata e la ricerca degli assassini dell’impero Spartax era diventata più feroce.

Dato che gli assassini erano stati identificati, i due imperi entrarono in piena ostilità. Spartax mandò 100.000 soldati al confine per lanciare un piccolo attacco e Zenit si difese. Combatterono vicino alla prima e più importante città al confine, la città del Rasoio… ogni giorno, numerose lettere bianche piovvero al quartier generale militare e la macchina da guerra fu messa a dura prova.

Tuttavia qualsiasi informazione riguardo alla situazione era bloccata e le persone ordinarie non potevano sapere cosa stava succedendo.

La gente comune però sapeva che la situazione stava per peggiorare, stava sentendo una pressione che non aveva provato da molto tempo.

La settima notte, quando Fei stava insegnando tecniche da assassino ai suoi quattro discepoli della Porta delle Sorgenti Termali, Torres entrò e disse che una persona misteriosa era venuta a trovarlo.

Fei sorrise. Aveva capito la sua identità non appena era entrata nell’accampamento.

“Signorina Paris, non ci si vede da così tanto tempo. Pensavo ti fossi dimenticata del nostro accorso.” Fei sorrise mentre guardava la splendida ragazza che stava camminando per il campo. Fei non si alzò dal suo trono, ma le fece gesto di accomodarsi.

“Eheheh… Alexander, dopo quel duello sei famoso in tutta la capitale. Molti ti vogliono incontrare ed è difficile contattarti. Sono venuta qui solo facendomi coraggio, temevo che non mi avrebbero lasciata entrare.”

Paris indossava sempre lo stesso abito; un lungo vestito bianco e una rosa fresca in mano. Il contrasto di colore sembrava mostrare a tutti le sue personalità contraddittorie. Era una crudele stratega che tutti temevano, ma era anche un’amica passionale e intima. Questa ragazza poteva passare facilmente da una personalità all’altra.

Fei era abituato ai suoi trucchi, così non si fece ingannare.

Le tende si scostarono ed Emma sbirciò dentro. Dopo aver visto Paris, cambiò colore. Come un uccellino furioso, entrò nella tenda trascinando un’altra persona con lei.

La tenda si accese quando entrò questa donna.

Era Angela.

La ragazza sembrava un po’ nervosa. Guardò Fei con fare apologetico mentre cercava di districarsi dalla presa di Emma.

Dopo aver visto questo, Fei capì subito cosa stava succedendo; Emma aveva pensato male quando aveva visto la splendida donna entrare nella tenda centrale. Aveva trascinato Angela qui per beccarlo mentre la “tradiva”. Anche dopo aver scoperto di essersi sbagliata, aveva comunque fatto entrare Angela nella tenda come per dire “hai una moglie non essere promiscuo!”

Fei trovò divertente come la piccola Emma lo stava guardando con un’espressione testarda.

“Wow, siete così carine!” Paris era davvero intelligente. Sapeva cosa stava succedendo e sorrise subito alle due ragazze. Tirò fuori alcuni doni preziosi dal nulla e li diede alle due per scusarsi di ciò che era accaduto al picco della montagna orientale di Chambord.

All’inizio la piccola Emma non credette alla farsa, ma Paris era ad un altro livello. Sapeva che la ragazza sembrava dura solo in superficie. Iniziò a spiegare come anche lei era rimasta orfana quando era piccola ed era stata maltrattata per tutto il tempo, di come era stata salvata dal secondo principe Dominguez e come si era fatta coinvolgere nella crudele politica per ripagare il suo benefattore.
Aveva anche detto indirettamente che non era qui per il re Alexander, ma per aiutare Chambord ad eliminare il gruppo dei mercenari della Lama di Sangue…

Fei rimase sbalordito sul trono.

Poteva osservare dall’esterno come Paris poteva dissolvere velocemente l’ostilità tra di loro. Presto le tre ragazze che stavano chiacchierando tra di loro sembravano sorelle che non si vedevano da tempo…

“Non c’è da meravigliarsi che Tanasha mi abbia detto che eri in una brutta situazione prima.” Angela sospirò mentre provava compassione.

“Uh? Lo ha detto la principessa?” Chiese un po’ sorpresa Paris.

“Sì…” Angela ordinò ai servi di portare vino e frutta, e iniziò a trattarla come un’ospite; era segno che la considerava un’amica.

Presto l’argomento della discussione tornò al motivo per cui Paris era venuta qui.

“Come hai richiesto, ho disposto tutto. Stasera a mezzanotte potrai portare un massimo di dieci persone a San Petersburg e avrai solo due ore per eliminarli. Dopodiché dovrai andartene, che tu abbia completato o no la tua missione…” Paris gli riferì ogni dettaglio nonostante Angela ed Emma fossero ancora lì.

Questo atteggiamento diretto diede un’impressione ancora migliore alle due ragazze.

“Due ore sono sufficienti!” Fei conosceva molto bene la forza della Lama di Sangue e aveva i suoi piani.

Giunse la sera.

C’erano poche persone che camminavano nell’area dell’accampamento dato che la maggior parte della gente era tornata nei suoi accampamenti ad aspettare che iniziasse il coprifuoco. Dopo aver sperimentato il “terrore bianco” per un po’ di tempo, si erano tutti abituati; sapevano che sarebbero sopravvissuti se fossero stati ubbidienti e si fossero comportati in modo appropriato.

Una squadra di cinquanta soldati imperiali entrarono silenziosamente nell’accampamento di Chambord sotto la copertura dell’oscurità.

In meno di dieci minuti, lasciarono l’accampamento.

Non avevano causato problemi. La pattuglia imperiale era sotto il controllo del secondo principe ed era uno degli eserciti principali che stava indagando sugli assassini. Anche se il re di Chambord era così famoso, dovevano comunque ispezionare il loro accampamento ogni giorno. Tuttavia era più una recita, nessuno osò causare trambusto come facevano con gli altri regni.

Questi cinquanta soldati non attirarono l’attenzione di nessuno.

Dopo aver lasciato Chambord, non fecero altre ispezioni; attraversarono l’area degli accampamenti e superarono i posti di controllo tra l’area dei regni affiliati e San Petersburg. Passati dalla porta meridionale, scomparirono nell’oscurità come una goccia d’acqua in un oceano.

…..

Era una notte di luna piena.

“Sua maestà, quelle strutture rosse avanti son il quartier generale della Lama di Sangue. L’80% della loro forza e delle loro ricchezze sono concentrate qui. Specialmente dopo gli assassini, la maggior parte delle organizzazioni hanno concentrato il loro potere; la Lama di Sangue ha fatto lo stesso. Stasera tutte le loro figure di alto livello si sono radunate qui.”

Il pub di sei piani in cui si trovavano era uno degli edifici sotto il controllo di Dominguez ed era la costruzione più alta nell’area. Dopo essere salito al quarto piano, Fei poté guardare dall’alto l’area e la Lama di Sangue. Dopo aver ascoltato i tirapiedi di Paris spiegare i dettagli, Fei poté completare i suoi piani.

“Va bene, ho capito. Grazie per il suo aiuto signore.” Fei annuì.

“Sua maestà ha scioccato l’impero ed è un onore per me aiutarla stasera.” L’ufficiale dalla barba rossa della pattuglia imperiale disse: “Secondo i piani, potrà entrare in azione tra quindici minuti. La signorina Paris mi ha detto di riferirti che la Lama di Sangue è uno dei mercenari di più alto livello qui e hanno accumulato ricchezze. Se sua maestà riuscirà ad annientarli, Chambord potrebbe ottenere il 30% del bottino!”

“30%.” Fei si accigliò un po’, ma presto capì il perché.

Era impossibile che questo trambusto non attirasse l’attenzione di numerosi soldati di pattuglia e di guerrieri di alto livello che sorvegliavano l’area; dopotutto l’impero era sotto stretto monitoraggio. Inoltre si diceva che la Lama di Sangue avesse il supporto di una superpotenza, la famiglia Fellon. In circostanze del genere, Paris doveva aver negoziato un qualche tipo di termini con tutte queste organizzazioni per radunare due ore di tempo libero. Da questo punto di vista, 30% del bottino era moltissimo.

“Buono.” Fei annuì.

L’ufficiale con la barba rossa sembrava calmo, ma in realtà ne fu un po’ sorpreso.

Era la prima volta che incontrava il famoso sovrano di Chambord. Aveva sentito che questo re fosse molto forte e pensava che sarebbe stato arrogante e poco saggio visto che Chambord era un posto così remoto. Ma ora provò più rispetto nei suoi confronti mentre pensava: <em>’È all’altezza della sua reputazione.’</em>




