---
weight: 255
title: Capitolo 255 - Puoi solo morire come un Insetto
pubDate: 2024-05-20T23:41:47.898Z
tags:
    - htk
---

“Nessuno è riuscito ad affrontare questo attacco finora!” Tenendo il bastone, Fei tracciò vari simboli nell’aria con l’altra mano.

L’espressione del capo della Lama di Sangue divenne ancora più seria.

Stava percependo la terrificante ondata di magia del fuoco dalle fiamme attorno. Il mago stava evocando un qualche tipo di forza.

“Se puoi affrontare questo attacco, non tornerò più in questa parte della città!” Disse con tono freddo e sicuro Fei mentre una sfera di luce rossa appariva attorno al suo corpo.

Il capo si sentì ancora sotto più pressione; dovette concentrare ulteriormente la sua energia e il suo potere spirituale.

Questo mago con la maschera misteriosa lo stava già mettendo abbastanza in difficoltà. Aveva uno spesso scudo magico attorno ed era difficile per il capo della Lama di Sangue fargli agguati. Era costretto a reagire passivamente e poteva solo sperare di sopportare questo colpo, così che questo cupo mietitore se ne andasse.

“Preparati!” Gridò Fei.

Il capo della Lama di Sangue si concentrò ancora di più e il suo abito blu iniziò ad emanare un bagliore; l’uniforme era fatta da pelle di bestia demoniaca e poteva aumentare le sue capacità difensive. Poteva solo aspettare questo attacco letale.

In quel momento…

Un’increspatura invisibile apparì dietro il capo della Lama di Sangue.

Un coltello dalla forma strana comparì dal nulla e trafisse silenziosamente l’energia da guerriero protettiva; nessuno se lo sarebbe aspettato. Anche l’abito blu fu trapassato e la lama infilzò il corpo dell’uomo.

“Me**a! Muori!”

L’attenzione del capo era completamente concentrata su Fei e non si era aspettato che qualcuno lo avrebbe attaccato di sorpresa. Non avrebbe mai previsto che ci sarebbe stata una lama capace di trafiggere la sua energia da guerriero e l’armatura di pelliccia di volpe blu.

Ormai era troppo tardi per reagire.

Un coltello nero dalla forma strana aveva trafitto il suo cuore come il tocco del cupo mietitore; era così tagliente che sembrava capace di squarciare qualsiasi cosa.

Il coltello era nelle mani di una persona minuta.

“No…” Gridò disperato il capo della Lama di Sangue. Al suo ultimo respiro, usò tutta l’energia da guerriero che aveva per colpire la persona che lo aveva attaccato furtivamente. Questo movimento aggravò le sue ferite e il sangue schizzò dal buco nel suo petto. Il coltello dalla forma strana era stato progettato per infliggere più danni possibili e aveva lasciato una ferita devastante su di lui.

“Coff… coff… tu… disonesto… tu…” Il capo della Lama di Sangue barcollò; sembrava che non potesse più reggersi in piedi.

“Disonesto? Ahahah, davvero? Conta?” Fei balzò dalla statua di pietra e si fermò a dieci piedi dal suo nemico. Poi si avvicinò lentamente lasciando una scia di fuoco dietro di sé: “Perché ho la sensazione di non essere abbastanza spregevole? Vorrei punire spazzatura come te usando i cento modi più crudeli. Voglio ucciderti più di cento volte, tuttavia hai solo una vita miserabile… Vuoi morire di fronte a me come un guerriero? Bleah! Non ne sei degno!”

“Coff… tu… Chi… chi sei?” Mormorò il capo della Lama di Sangue con riluttanza.

La sua vista si stava già oscurando. Se il suo avversario non fosse stato avvolto dal fuoco, non sarebbe riuscito ad individuarlo. Ogni oggetto sembrava avere più ombre e il mondo stava diventando sempre più caotico… prima di morire, voleva sapere chi l’aveva ucciso.

“Sono…” Fei si avvicinò e gli disse qualcosa nell’orecchio come un vecchio amico.

“Sei… il r…” Il capo della Lama di Sangue spalancò gli occhi scioccato.

“Dato che sai chi sono, puoi morire in pace adesso!”

Fei estrasse il coltello che era ancora nel corpo dell’uomo e gli afferrò la testa. Whoosh! La lama nera si mosse e il mercenario letale che aveva terrorizzato la regione per molti anni fu decapitato.

“Vendetta per il coltello sanguinoso. Nessuno potrà uscire vivo da qui! Ahahah!” Con la sua maschera diabolica, Fei rise sotto il cielo notturno. Tenendo il coltello malvagio in una mano e la testa del capo della Lama di Sangue nell’altra, sembrava un diavolo infernale.

Questa scena terrificante si mescolò con l’intenso intento assassino di Fei, abbattendo il morale dei più di mille mercenari.

“Ahhhhh, ha ucciso il capo…”

“Il capo è morto, il capo è morto!!!!”

“È finita, il gruppo dei mercenari della Lama di Sangue è spacciato. Diavolo, dev’essere un diavolo infernale!”

“Scappiamo, scappiamo!”

Risuonò una serie di grida e lamenti dal mare di fuoco. I mercenari della Lama di Sangue persero il loro coraggio e la determinazione di combattere. Non potevano impedire il collasso della Lama di Sangue. Le truppe e i soldati imperiali non si erano ancora mostrati e non erano nemmeno arrivati i rinforzi della famiglia Fellon. Questo era sufficiente a dimostrare che la Lama di Sangue aveva offeso qualcuno che non avrebbero dovuto provocare. Qualcuno di terrificante stava cercando di distruggerli e perfino la famiglia Fellon non poteva fermarlo.

Il gruppo della Lama di Sangue era stato abbandonato!

I mercenari cominciarono a fuggire disordinatamente. Alcuni di loro cercarono di prendere i loro risparmi e tesori prima di scappare, e altri avevan già preso di mira le risorse accumulate negli anni dalla Lama di Sangue. Anche se era un momento critico, molti mercenari erano disposti a correre grandi rischi per sfruttare grandi occasioni…

Sotto il comando del capo della Lama di Sangue, c’erano sei comandanti.

Uno di loro era stato già catturato da Fei diversi giorni prima. L’uomo pelato, che era stato lasciato nel locale da Fei, assistette agli scontri. Il suo viso era impallidito completamente vedendo il capo all’apparenza invincibile venire ucciso da Fei e il fuoco che divorava il quartier generale della Lama di Sangue. Ora era davvero spaventato. Tuttavia non poteva farci nulla. Un Cavaliere dello Zodiaco che lo stava sorvegliando gli tagliò la testa usando un’ascia e lanciò il suo corpo nel fuoco…

Il resto dei cinque comandanti avevano i loro piani. Alcuni di loro radunarono i loro tirapiedi e cercarono di scappare con i loro tesori, e altri puntarono verso i depositi pieni di tesori…

Alcuni scelsero di vendicarsi per il loro capo.

“Hai ucciso il capo e mi vendicherò per lui!!!”

Una figura superò il muro di fiamme. Il suo abito e la sua armatura erano avvolti dal fuoco, e la sua pelle e i suoi muscoli ovviamente erano stati bruciati. Si era nascosto nel fuoco per un po’ e voleva uccidere Fei con un attacco a sorpresa… quest’uomo era rispettabile.

Tuttavia era leale nei confronti della persona sbagliata.

Con un’espressione fredda, Fei sfrecciò via usando l’Abilità Telecinesi e poi lanciò una serie di proiettili di fuoco. Dopodiché scomparì. Mentre il suo assalitore aveva schivato a stento le palle di fuoco, il coltello dalla forma strana scattò verso la sua gola…

Bam!

Il cadavere cadde a terra.

Whoosh!

Fei lanciò il coltello in avanti e una figura magra apparì dal nulla per prenderlo al volo.

“Non sei stato abbastanza capace. Dovevi scattare via subito dopo aver colpito l’obiettivo. Perché hai esitato per un secondo dopo averlo infilzato? Così è riuscito a ferirti… Eh. è stata una fortuna che fosse stato distratto da me e che fosse già rimasto ferito… Altrimenti ti avrebbe ucciso…” Disse lentamente Fei.

“Ho capito maestro.” Questa figura magra era il suo primo discepolo; Philip Inzagi.

La forza del giovane non era elevata, ma la sua tecnica furtiva naturale era troppo potente. Poteva muoversi senza essere individuato e nemmeno Fei avrebbe potuto individuarlo senza provare a farlo deliberatamente. Dopo essere stato addestrato da lui, Inzagi controllava meglio la sua tecnica. Per farlo diventare un vero assassino, Fei voleva fargli fare esperienza in veri combattimenti. Questo era il motivo per cui Fei aveva distratto il capo della Lama di Sangue e gli aveva fatto infliggere l’attacco letale. Naturalmente anche il coltello di Inzagi meritava un po’ di credito; era fatto con i resti dei demoni e l’essenza di pietra nera, era tagliente come armi divine. Questo era il motivo per cui Inzagi era riuscito a trafiggere l’energia e l’abito del capo della Lama di Sangue.

“Gli assassini sono opportunistici. Ricordalo bene. Quando diventerai un maestro nel cogliere le occasioni, diventerai un assassino di massimo livello.”

“Sì maestro!”



