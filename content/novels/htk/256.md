---
weight: 2560
title: Capitolo 256 - Chiamata Misteriosa
pubDate: 2024-05-21T00:41:47.899Z
tags:
    - htk
---

Dopo averlo rimproverato, Fei chiese con preoccupazione: “Eh… Stai bene?”

“Non è grave. Grazie all’armatura da battaglia solo alcuni dei miei organi interni sono lievemente feriti. Dopo che ho bevuto la pozione, sono guarito completamente.” Inzagi rivelò un sorriso timido.

Fei annuì.

Si girò verso il cadavere del capo della Lama di Sangue e prese il mantello blu fatto con la pelliccia di una volpe blu demoniaca di settimo livello. Fei era stato attirato da questo oggetto fin dall’inizio. Il mantello conteneva potere magico del ghiaccio, era resistente e poteva rafforzare l’energia dell’elemento ghiaccio. Anche se il retro del mantello aveva un buco, manteneva comunque un certo valore.

Fei lo lanciò nell’inventario del suo anello.

Percepì qualcosa all’improvviso e disse ad Inzagi: “Uh? Questo… Trasmetti il mio ordine. Lascia che Lampard e gli altri rallentino la gente. Non uccidete tutti i membri della Lama di Sangue, devo occuparmi di un po’ di cose.”

“Sì maestro.” Rispose cortesemente Inzagi, che scomparì nell’oscurità.

Dopo aver chiuso gli occhi e sondato l’ambiente circostante, Fei determinò la via da prendere e sfrecciò tra le fiamme. Entrò nel palazzo numero uno nel quartier generale della Lama di Sangue e iniziò a cercare.

…..

“La Lama di Sangue è spacciata!”

Il giovane che aveva assistito alla battaglia dall’alta torre sospirò, tuttavia il suo sguardo era ancora energico. Dopo un momento di esitazione, scese dalla torre e scomparve nell’oscurità.

“Dato che la Lama di Sangue è finita, è il momento di riscuotere le ricompense.”

…..

“Il re di Chambord non è ancora apparso. Che sia…”

Sotto la protezione della Legione del Sangue di Ferro, Arshavin, il Dio della Guerra di Zenit, stava cercando di individuare un uomo. Tuttavia non lo aveva trovato… e questo lo confuse.

<em>‘Chi può essere quel mago misterioso? Un mago a sei stelle… non dovrebbe essere senza nome. Ma perché la rete di informazioni non ne sa nulla?'</em> Pensò.

Arshavin era davvero in ansia, sembrava che un velo stesse coprendo la verità e non era in grado di rimuoverlo.

“Veloci! Indagate!” Ordinò con tono freddo Arshavin.

“Sì sua altezza.” Un soldato si inginocchiò, poi si alzò e se ne andò.

In quanto sottoposti addestrati dal principe di Zenit, avevano affrontato numerose battaglie insieme a lui. Erano incredibilmente leali e la loro coesione di gruppo era senza precedenti. I soldati sapevano esattamente cosa voleva il principe e cosa fare dopo aver sentito la parola “indagate”.

…..

Nel cielo, tra le nuvole cupe.

“Vacchio, hai capito la sua identità? Quel mago con la maschera è Alexander?” Matt Razi si grattò la testa. Dopo tutto questo tempo, non poteva ancora scoprirlo.

“No.” Rispose l’uomo magro.

“Nemmeno tu sei riuscito a capirlo?”

“No.”

“Ahahah, perfino il numero uno dell’impero, il Grande Guerriero Krasic, non è riuscito a smascherare un giovanotto? Non hai trovato nessun indizio?”

“Dà una sensazione completamente diversa. Non posso essere sicuro.”

“Uh? Finalmente hai detto più di una parola. Ahah, lasciami contare… nove parole! Hai infranto il record degli ultimi tre anni! Ahahah.” Matt Razi rise spalancando gli occhi.

Grande Guerriero: “...”

Matt Razi: “Avanti, dì altro. Se parlassi un po’ di più, sembreresti più terrificante per i tuoi nemici.”

“Se parlassi di meno, saresti più gradevole.”

Matt Razi: “...”

Matt Razi: “Devo scendere a togliere la maschera di quel piccoletto?”

Grande Guerriero: “Non farlo!”

Matt Razi: “Di nuovo? Moriresti se parlassi di più?”

Grande Guerriero: “...”

…..

Il palazzo numero uno della Lama di Sangue era davvero magnifico. Occupava molto spazio, sembrava una piccola piazza pubblica. Anche se una porzione di essa era stata distrutta dalle palle di fuoco di Fei e il mobilio stava bruciando, la struttura era ancora intatta.

Fei ispezionò con attenzione i dintorni. Poi evocò l’enorme bastone dal suo set dei Trucchi di Arcanna e lo strinse. Si avvicinò lentamente all’enorme trono decorato dai due leoni.

“Un piccolo capo di un gruppo di mercenari osa sedersi ad un trono a due leoni su cui solo i re canonizzati dei regni affiliati possono sedere. Come osa?”

Fei sogghignò e fece un cenno.

<em>Whoosh!</em>

Risuonò un rumore assordante e quattro palle di fuoco impattarono contro il trono. Dopo un’esplosione, l’intera struttura di pietra bianca fu fatta a pezzi.

Lentamente il polverone si calmò.

Era apparsa una porta che conduceva ad un passaggio misterioso dietro il trono distrutto. Il sentiero non era illuminato e Fei non sapeva dove portasse.

Ad un lato della porta erano incisi numerosi motivi argentati; era un tipo di formazione strana. Erano diversi dalle incisioni normali. Dopo che Fei la osservò con attenzione, si rese conto che era fatta da un enorme pezzo di pietra incastonato sull’apertura. Questo pezzo di pietra ovviamente proveniva da un’altra era, emanava un’aura antica che non si addiceva affatto al resto del percorso.

Tuttavia i motivi sulla porta davano una sensazione familiare a Fei.

Il suo intuito gli suggeriva che questa porta fosse era preziosa.

“Lascia che mi prepari…” Anche se non era giunto ad una conclusione, Fei passò alla modalità barbaro e usò la forza bruta per staccare la porta dal passaggio. Poi lo lanciò nel suo inventario.

Dopodiché iniziò ad avanzare.

Aveva percepito una chiamata provenire da questo percorso.

Il passaggio era davvero sottile, ci poteva passare solo una persona inclinando il corpo. Il pavimento di pietra condusse lentamente ad un sotterraneo più profondo e cupo. Dopo essere sceso per cinquanta metri, la via lentamente divenne più ampia. L’area era illuminata.

Qualsiasi persona sarebbe stata disorientata da luci così brillanti, ma Fei si fermò.

Sentì una sensazione di pericolo. Perfino Fei era intimorito.

“Trappole magiche?”

Fei non si aspettava che la Lama di Sangue avrebbe avuto una caverna nascosta così spaventosa.

Rifletté e poi passò alla modalità assassino.

Tra tutte e sette le classi, l’assassino era il migliore a creare e a distruggere trappole magiche. Era l’opzione migliore in questa situazione.

In questa modalità, Fei percepì chiaramente numerose trappole di ogni tipo nascoste nelle mura. Erano raffinate e ben nascoste; se uno non fosse stato un professionista, perfino un guerriero a sei stelle sarebbe stato in difficoltà. Se l’esperto fosse stato sfortunato, sarebbe rimasto ucciso.

Fei avanzò lentamente.

Stava cercando di rimuovere alcune trappole, ma non le tolse tutte. Creò uno strano percorso che poteva attraversare solo lui.

“Strano… questi progetti sono davvero interessanti, ma sono stati applicati in modo pessimo. Sembra che qualcuno che non ne sa molto ha provato ad imitare altre trappole…” Fei scoprì lentamente alcune stranezze. C’erano così tante trappole nell’area, ma il loro potere era diminuito perché ce n’erano troppe; alcune erano state connesse incorrettamente. Pareva che la persona che le avesse preparate avesse puntato solo sulla quantità e non sapesse molto riguardo all’interconnessione tra le trappole.

Fei ci mise trenta minuti per attraversare questa parte del passaggio lunga circa cinquanta metri.

Fei non attivò nessuna trappola, né lasciò impronte; pareva che nessuno ci fosse ancora passato.



