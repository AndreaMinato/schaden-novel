---
weight: 2570
title: Capitolo 257 - Il Tesoro della Lama di Sangue
pubDate: 2024-05-21T01:41:47.899Z
tags:
    - htk
---

Alla fine del passaggio c’era un muro di pietra su cui erano incisi nove simboli dal significato sconosciuto a Fei. Contenevano energia rosso sangue che li rendeva davvero misteriosi. Fei rimase fermo davanti alla parete e rimase sorpreso perché li aveva già visti in passato. Tuttavia non erano il tipo di simboli che avrebbero lasciato i mostri del mondo di Diablo.

Poi Fei mostrò l’aspetto “avido” della sua personalità.

Passò alla modalità barbaro e usò le sue spade per estrarre questi nove simboli misteriosi. Li lanciò nel suo inventario con l’intenzione di mostrarli ad Akara e Cain; quei due probabilmente avrebbero scoperto cosa significavano.

Dopodiché Fei si girò verso destra.

Il percorso si era girato di novanta gradi e la luce surreale proveniva da lì.

Non c’erano più trappole magiche, così Fei rimase nella modalità barbaro.

Dopo diverse svolte, arrivò in un’enorme sala sotterranea.

Le luci emanate dai tesori illuminavano il luogo. Fei rimase perfino sbalordito da questo spettacolo. C’erano almeno venti montagne di oro, argento, giade e gemme da sogno…

Erano tutti i tesori che la Lama di Sangue aveva accumulato negli anni.

Per poter ottenere queste ricchezze, i mercenari avevano fatto letteralmente di tutto, incluso catturare schiavi e anche altre tratte più sporche. La legge dell’impero aveva molte scappatoie e i malvagi potevano sfruttarle. Grazie al supporto della grande famiglia Fellon, i mercenari della Lama di Sangue avevano commesso moltissime colpe. Non potevano più essere definiti mercenari, erano un branco di banditi avidi e immorali. Di conseguenza avevano accumulato una grande quantità di ricchezze.

Inoltre Fei era sicuro che questa fosse solo una porzione del denaro che avevano guadagnato, dopotutto dovevano pagare la famiglia Fellon e altre organizzazioni per ricevere protezione.

Questa quantità di soldi era sufficiente per comprare cento castelli come Chambord.

Impressionante!

Inimmaginabile!

Il sangue di Fei iniziò a ribollire mentre guardava tutti i tesori di fronte a lui.

Chiunque sarebbe stato sbalordito e sarebbe rimasto senza parole vedendo questa enorme quantità di risorse.

Tuttavia Fei si ricompose.

Il motivo per cui era riuscito a conquistare la Lama di Sangue era per via dei piani di Paris. Ogni organizzazione, inclusa la famiglia Fellon, aveva abbandonato questo gruppo sinistro. Per questo Fei aveva potuto attaccarlo senza che i soldati e le pattuglie imperiali lo impedissero. Secondo gli accordi, Fei poteva ottenere il 30% delle ricompense. Se si fosse preso tutte le risorse, gli altri sicuramente si sarebbero arrabbiati. Anche se Fei non aveva paura, non ne valeva la pena.

Non aveva bisogno che tutto l’impero si rivoltasse contro di lui.

Dopotutto aveva accesso al Cubo di Horadrim, un oggetto che non sarebbe dovuto esistere in questo mondo. Poteva creare numerose gemme di alto livello usando quelle di basso livello. Le normali risorse monetarie non erano davvero allettanti per Fei.

Così non prese nemmeno una moneta d’oro dalla prima montagna.

Superò le montagne di oro e di giada.

Dietro di esse c’erano oggetti più impressionanti.

Decine di scaffali che contenevano ogni sorta di arma ed equipaggiamento, tutti rari. Fei prese una lunga spada e menò un fendente. Un’energia gelida riempì l’ambiente attorno mentre la lama sottile danzava nell’aria come un filo d’argento. Fei colpì la lama e uno dei suoi capelli fu tagliato di netto dall’arma.

Bella spada!

Fei doveva ammirare il fabbro che l’aveva creata.

La ripose dov’era e scelse un po’ di altre armi. Erano tutte taglienti e rigide, fatte ovviamente da fabbri di massimo livello. Le armature nell’area potevano proteggere tutti i punti vitali del corpo e le aree connesse dalle placche di metallo erano foderate con pelliccia di bestia demoniaca. Armature fatte con tale accuratezza erano leggere e offrivano grandi capacità difensive… Solo una piccola porzione dei membri d’élite delle guardie del palazzo reale e delle dieci migliori legioni avrebbe ricevuto oggetti come questi.

Tuttavia Fei non ne fu comunque colpito. Ripose le armi e continuò ad avanzare.

Nella misteriosa caverna sotterranea a Chambord c’era quasi una quantità illimitata di Resti Demoniaci ed Essenza di Pietra Nera. Con le capacità di forgia di Charsi, avrebbe potuto ottenere oggetti di questo livello con facilità. Le armi prodotte da Charsi erano ancora superiori a questi equipaggiamenti, così Fei non ci badò troppo.

Dietro gli scaffali c’erano sei librerie.

Questo sorprese Fei. <em>’ A questi banditi sanguinari piace leggere?’</em> Pensò.

I libri sugli scaffali erano tutti pergamene di energia ed erano di alto livello. Contenevano anche tecniche di combattimento dai danni elevati, specialmente l’ultima libreria comprendeva un po’ di pergamene da mago estremamente rare, una di esse era il diario di viaggio di un mago a sei stelle.

Questi oggetti erano così preziosi che nemmeno Fei poteva ignorarli.

Quella pergamena di allenamento fatta dal mago a sei stelle di nome “Decrittazione, magia teoria di basso livello dello spazio”, poteva essere un raro oggetto a qualunque asta a San Petersburg e numerosi guerrieri avrebbero lottato per ottenerlo.

Stavolta Fei non rimase indifferente come prima.

Senza esitare, lanciò le pergamene e le librerie nel suo inventario. Ciò di cui Chambord aveva sopratutto bisogno per migliorare non erano soldi, ma tecniche di allenamento.

Addentrandosi nella sala, Fei vide un po’ di cibo ed acqua ben mantenuti; c’erano refrigeratori magici alimentati da formazioni dell’elemento ghiaccio. Inoltre c’era un’intera cucina… tutta la roba qui era sufficiente per ospitare una persona per un intero mese.

“Qualcuno aveva intenzione di usare questo posto come nascondiglio?”

Fei ne fu un po’ confuso.

Fei non sapeva che il capo della Lama di Sangue era una persona calcolatrice. Era consapevole di quanti crimini aveva commesso e quante organizzazioni aveva offeso. Perciò aveva pianificato la sua fuga da molto tempo.
Questa sala sotterranea esisteva da molto tempo e il capo della Lama di Sangue l’aveva scoperta per caso. Dopodiché aveva ristrutturato di nascosto questo posto. Era il solo a sapere di questo posto e aveva intenzione di cambiare la sua identità, diventare un nobile tramite la famiglia Fellon e andare in un posto remoto a trascorrere l’ultima metà della sua vita. Il motivo per cui c’erano così tante armi, soldi e pergamene di allenamento era perché il capo della Lama di Sangue aveva intenzione di fondare un suo regno.
Allo stesso tempo, essendo avverso ai rischi, aveva creato una piccola dimora per sé perché temeva che la Lama di Sangue un giorno sarebbe stata distrutta.

Tuttavia non si aspettava che ci sarebbe stato un assalto come quello di oggi. Non aveva potuto ricorrere a nessuno dei suoi piani ed era stato ucciso da Inzagi con un agguato.

Questo forse era il karma che faceva il suo lavoro.

Tutto ciò che aveva pianificato durante la prima metà della sua vita ora era un pezzo di torta facile da ottenere per Fei.

Dopo aver superato il deposito di cibo, la luce nell’area si offuscò. La parte più profonda del passaggio era un’enorme voragine. Era così profonda da essere completamente buia e dava una sensazione gelida e cupa; nessuno sapeva cosa ci fosse sotto.

Fei passò alla modalità Incantatrice e mosse il bastone per creare una pioggia di fuoco per illuminare temporaneamente la voragine.

Fei guardò giù e impallidì.

C’erano numerose ossa bianche nella fossa, un’enorme nuvola di fiamme spettrali blu si accese, attivata dal fuoco. Come fantasmi che stavano cercando di assalire il nuovo arrivato, una sensazione cupa e fredda riempì l’area.

<em>’Queste persone morte nella fossa devono avere avuto forti rimpianti; è il solo modo in cui si potrebbero creare queste ‘fiamme spettrali’. Ma come sono morti tutti qui?’</em> Pensò Fei.



