---
weight: 259
title: Capitolo 259 - Sono di nuovo Arrivato Tardi?
pubDate: 2024-05-21T03:41:47.899Z
tags:
    - htk
---

“Non lo ammettete? Allora lo siete?” Sotto le stelle, l’uomo estrasse lentamente la spada. “Il Cavaliere dello Zodiaco del Leone Frank-Lampard è qui per uccidere!”

“Chambord?”

Finalmente i mercenari della Lama di Sangue capirono chi era stato la causa di questa devastazione.

“Re di Chambord?”

“Davvero lui?”

“Attacchiamo tutti! Uccidiamolo!” Cahill era un po’ spaventato. Ordinò ai suoi tirapiedi di lanciare un attacco mentre arretrava lentamente, stava già pensando a come scappare.

Ma un momento dopo…

Un pugno si strinse.

Al centro del pugno di Lampard brillò un puntino luminoso, era così splendente da illuminare il cielo notturno.

I mercenari ne furono accecati e poi il puntino si divise per creare una rete di luci.

Pugni Veloci come il Fulmine!

I mercenari ebbero la sensazione che la loro vista si fosse soffocata e l’uomo di fronte a loro scomparì.

Erano tutti fermi, ma si erano resi conto di aver perso il controllo dei loro corpi. Mentre erano sorpresi, sentirono una serie di forti colpi.

<em>Bam! Bam! Bam!</em>

Sembravano pugni che colpivano armature metalliche. Tutti i mercenari furono scioccati nello scoprire numerosi incavi nelle corazze dei loro compagni. Come se fossero stati colpiti da pugni invisibili, risuonarono dei crepitii di ossa che si rompevano, nemmeno Cahill era rimasto illeso.

Le sole persone che non erano state toccate erano le due ragazze dentro le sacche.

“Veloce… un pugno… così veloce… Tu…”

Mentre le sue pupille cominciavano a dilatarsi, la “Tigre di Terra” Cahill si rese conto che la rete di luci rappresentava le traiettorie dei pugni. Erano così rapidi che non riusciva nemmeno a vederli. Solo dopo che l’attacco finiva, sentivano disperazione mentre l’energia potente distruggeva i loro corpi.

“Quanto è potente? Come mossa è questa?” Pensavano i mercenari.

“Con una forza del genere, non è inferiore al capo… Come può un uomo come lui essere così leale al re di Chambord?”

“Quanto sono potenti i Chambordiani?”

Mentre stava per morire, Cahill capì chi si erano inimicati davvero. Allo stesso tempo, capì che non era solo un assassinio del loro capo, il sovrano di Chambord doveva aver già pianificato tutto e sarebbe stato impossibile per loro fuggire.

Bam! Bam! Bam!

Apparirono nuvole di sangue.

I mercenari esplosero come bombe e frammenti di ossa ed organi macchiarono le mura. Questa scena terrificante era stata creata dall’energia del fulmine e dal potere dei pugni di Lampard.

Erano stati fatti a pezzi.

“Ounn…” Risuonarono dei gemiti terrorizzati dalle sacche quando caddero a terra.

Lampard si accigliò guardandole.

In quel momento, un’altra figura apparve all’uscita. Dopo che vide la scena, rimase sbalordita: “Eh? Tutti morti? Dannazione, sono arrivato tardi!”

…..

“Ahahah, questa via è bloccata!”

Sotto la luce lunare, Pierce e Drogba, che avevano evocato le loro armature del Capricorno e del Toro, sembravano due dei di ferro del massacro. Erano in mezzo all’uscita ad est del quartier generale e stavano sogghignando con ferocia verso i mercenari che stavano correndo verso di loro. I loro enormi corpi bloccavano la strada.

“Chi siete?”

“Toglietevi dai piedi!”

“Volete morire?”

“Morite!”

I mercenari della Lama di Sangue che stavano fuggendo per salvarsi la vita brandirono le loro armi e si precipitarono verso i due; non erano davvero spaventati perché erano in vantaggio numerico. Tra di loro, alcuni non erano nemmeno guerrieri stellari, ma altri erano a tre stelle e tra di loro era nascosto uno dei sei migliori combattenti della Lama di Sangue: Danti, la Lucertola Violenta. Avevano intenzione di superare con la forza questa uscita.

Tuttavia…

“Ahahah, assaporate la rabbia del Toro Dorato: Corna Giganti!”

“Spada Divina del Giudizio: Excalibur!”

I due uomini forzuti caricarono contro i feroci mercenari della Lama di Sangue e manifestarono le immagini di un toro robusto e un’antica spada. Le due correnti d’energia diverse si fusero con i corpi dei due combattenti.

Sia Pierce che Drogba apparirono dietro la folla.

Tutti i mercenari avevano mantenuto le loro posizioni, ma si irrigidirono.

La Lucertola Viola aveva solo estratto la spada per metà e aveva perso l’occasione di continuare a farlo.

Le armature e le lame dei mercenari si infransero. Abiti, elmi, ossa, muscoli… era stato ridotto tutto a pezzi.

Annientamento totale!

Il sangue macchiò la strada e sembrava che il posto fosse stato devastato da un enorme mostro e da una lama invisibile. Mentre i pezzi di metallo cadevano a terra con un clangore, i mercenari erano stati ridotti a brandelli.

Pierce e Drogba si girarono soddisfatti.

Drogba contò i cadaveri irriconoscibili e gridò: “Cavoli, è stato bello gasarsi così! Uh? Ne ho uccisi venticinque… Ahahah, più di te!”

“Sua maestà ci ha insegnato che la qualità è più importante della quantità. Guarda, questo è un guerriero a quattro stelle di livello intermedio dall’energia elementale della terra, probabilmente era uno dei sei migliori combattenti dell’organizzazione…” Pierce si sfregò il mento.

In quel momento lo spazio accanto a loro si increspò.

Inzagi uscì allo scoperto e disse con delusione: “Uh… uccisi tutti? Sono di nuovo arrivato tardi?”

…..

Bang! Bang! Bang!

Mentre una serie di schiocchi si interrompevano e l’energia magica scompariva, sessanta-settanta umani erano stati ridotti a ghiaccio e a cenere all’uscita meridionale. I mercenari della Lama di Sangue non avevano potuto opporsi molto alle frecce magiche di Elena. La valchiria non aveva sentito nessuna pressione. Era la dea del tiro con l’arco del mondo di Diablo. Chiuse gli occhi e iniziò a recuperare mana; stava aspettando che apparisse un’altra ondata di mercenari.

Inzagi si precipitò da lei, stava sudando così tanto che emetteva vapore. “Sorella Elena, tu… anche tu sei così veloce…” Quasi cadde perché aveva corso troppo.

…

“Ehi, Fernando, facciamo un patto. Puoi farti da parte la prossima volta? Così anche io potrò vendicarmi per i nostri compagni Chambordiani morti nelle fosse?”

Vedendo come i mercenari venivano annientati dalle frecce di Torres, il guardiano Oleg si rese conto che la sua onda d’urto di pile di cadaveri era troppo lenta. Prima che la potesse mandare, i nemici sarebbero tutti morti. Si sentiva come il più sfortunato frequentatore di bordelli. Prima che potesse divertirsi, doveva aggiungere altri soldi senza rimanere soddisfatto.

“Va bene!” Rispose Torres.

In quel momento risuonò una serie di rumori e un’altra decina di mercenari si precipitò verso di loro.

“Ahahah, sono tutti miei stavolta! Onda d’urto di pile di cadaveri…”

<em>Bang! Bang! Bang! Bang!</em>

Risuonarono altri schiocchi d’arco e tutti i mercenari furono falciati dalle frecce come del grano mietuto.

Prima che Oleg finisse la sua mossa, guardò Torres con un’espressione triste; quasi voleva piangere.

Torres: “Ah, scusami, me lo sono dimenticato. Come ha detto sua maestà, è una reazione condizionata… Eheheh, sai che mi infuria vederli…”

Oleg: “Ma l’hai detto almeno sei volte.”

Torres: “Ah? Davvero? Prometto che questa sarà l’ultima volta.”

Oleg: “L’hai detto anche le ultime quattro volte.”

In quel momento, Inzagi, che si era precipitato qui, fu sul punto di piangere. Quasi in ginocchio, stava ansimando pesantemente. Era così stanco che aveva la lingua di fuori: “Uh… uh… sua maestà… nuovo ordine… Uh… Dovete… cercare di temporeggiare… Uh uh, sua maestà ha fatto nuove scoperte… Uh… Così stanco…”

…..

Lo scheletro dorato era immobile e rifletteva una luce. Era ovvio che quest’uomo o altra creatura fosse morta migliaia di anni fa. La sua armatura e la sua carne erano stati corrosi dal passare del tempo.

Tuttavia Fei aveva la sensazione che ci fosse un’enorme montagna impareggiabile di fronte a lui. Quasi voleva inginocchiarsi e venerare questo scheletro.



