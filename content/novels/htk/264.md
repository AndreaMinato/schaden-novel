---
weight: 264
title: Capitolo 264 - Ho qualcosa da dire
pubDate: 2024-05-21T08:41:47.900Z
tags:
    - htk
---

L’atmosfera era tesa, pesante e spaventosa.

Fei era da solo nell’angolo e stava sorridendo mentre si osservava attorno. Non voleva parlare per primo.

In quanto persona che aveva organizzato l’operazione e aveva discusso con ogni parte, Paris ruppe il silenzio e rise mentre si faceva avanti: “Eheheheh, dato che nessuno di voi vuole parlare per primo, prenderò l’iniziativa.” Era lei ad avere i requisiti per dire la propria.

Una volta che attirò l’attenzione di tutti, la ragazza si avvicinò a Fei e disse con un sorriso: “Alexander, lascia che ti presenti tutti. Eheheh, questo sacerdote generoso e potente è Balesi della Sacra Chiesa della Sacra Montagna. Sta seguendo il signor Kaka, il Prediletto di Dio, in viaggio e risiedono temporaneamente a San Petersburg…”

Fei annuì pacificamente, senza dare a vedere il suo shock.

In passato aveva finto di essere un Figlio Prediletto di Dio quando aveva usato la modalità Paladino e non si aspettava che ci fosse un vero Figlio Prediletto di Dio nell’impero. Data la posizione e il prestigio di questo Kaka, non doveva aver preso di mira i soldi della Lama di Sangue. Dopo essersi ricordato di come la gente della chiesa si fosse mostrata amichevole nei suoi confronti durante il suo duello con il settimo Cavaliere della Giustizia, Fei provò un po’ di disagio ed entrò in allerta.

Dopo aver sentito la presentazione di Paris, il sacerdote Balesi che sembrava calmo e pacifico annuì. Era davvero neutrale.

“Questo è il signor Cande, il numero uno delle guardie della Lancia di Bronzo della famiglia Fellon…” Paris indicò un esperto che portava un’armatura di bronzo.

Questa famiglia Fellon era una delle grandi organizzazioni che sostenevano la Lama di Sangue, il gruppo di mercenari non si erano aspettati che il loro supporto si sarebbe rivoltato contro di loro. Probabilmente lo avevano fatto solo dopo che la situazione era diventata irreversibile. Anche se, dalle informazioni che aveva ottenuto da Paris, la famiglia Fellon non aveva promosso la tratta degli schiavi della Lama di Sangue, Fei non aveva una buona impressione di questa famiglia.

Era ovvio che nemmeno il guerriero numero uno della Lancia di Bronzo, Cande, che indossava un’armatura di cristallo, fosse impressionato favorevolmente da Fei. Si limitò a sogghignare dopo l’introduzione di Paris.

Tuttavia Fei non ci badò. Annuì solo verso Paris per mostrare il suo riconoscimento.

“Credo che tu abbia già incontrato queste persone, il capitano Romain e la signorina Ziene. Questo è il quarto principe Chrystal e la signorina accanto a sua altezza è il successore della famiglia Beag, la signorina Beyonce. Credo che abbia incontrato anche loro dopo il suo duello con il settimo Cavaliere della Giustizia…” L’atteggiamento di Paris nei confronti di Fei era davvero intimo; li faceva sembrare una coppia. Era vicina a lui e stava facendo le presentazioni sussurrandogli all’orecchio. “Questi signori sono tutti capi di altri grandi gruppi di mercenari a San Petersburg. Questo signore è il guardiano del gruppo di mercanti Soros a San Petersburg, l’Anziano Ladino.”

Il quarto principe Chrystal che prima aveva un’espressione scontenta alla fine capì chi era questo giovane che lo aveva preso in giro. Era il re di Chambord che di recente era diventato famoso. Dopo aver pensato a cosa aveva fatto Fei, Chrystal pensò che era stato solo naturale che l’avesse trattato così. Dopotutto l’uomo di fronte a lui aveva osato offendere il palazzo dei cavalieri della giustizia.

Tuttavia il suo spirito competitivo si accese ancora di più dopo aver saputo dell’identità di Fei.

Entrambi erano geni della generazione più giovane, ma Chrystal era un reale dalle origini privilegiate. Aveva solo sentito lusinghe mentre cresceva ed era diventato davvero arrogante; non avrebbe lasciato che un piccolo sovrano di un regno affiliato lo superasse.

Per un momento una luce feroce brillò nello sguardo di Chrystal.

“Secondo i nostri piani, Chambord potrà ottenere il 30% delle ricompense dopo aver annientato la Lama di Sangue. Il primo e il secondo principe otterrebbero ciascuno il 15%. Il sacerdote Balesi il 10%, così come la famiglia Fellon, il quarto principe e la famiglia Beag, e l’ultimo 10% verrebbe diviso dal resto dei gruppi dei mercenari e dei mercanti Soros. Procediamo così con la distribuzione, qualcuno ha delle domande da fare?”

Paris si guardò attorno tenendo la rosa a nove petali in mano; il suo abito era bianco come sempre.

“Non ho nessuna domanda da fare.” Disse per primo il capitano Romain; sorrideva sempre con il suo viso da bambino. Guardò Fei e lo salutò: “Da quanto tempo sua maestà. Mi devo congratulare con lei per essere diventato famoso nella capitale e per essere riuscito a vendicare Chambord stasera.”

Accanto a lui, la ragazza vestita di viola, Ziene, che mostrava sempre un’espressione fredda, mostrò un raro sorriso. Sembrava un iceberg che si scioglieva e rivelava dei fiori. Mentre incantava tutti, annuì verso Fei per salutarlo.

Fei ricambiò e disse: “Grazie.”

Balesi della Sacra Chiesa stava ancora guardando verso il basso mentre diceva con tono profondo: “Il signore dice… che l’avidità è uno dei peccati originali… non ho nessun problema con la distribuzione.”

“Uh!” Cande sogghignò. Non era molto contento. La Lama di Sangue in origine era sotto il suo controllo. Ora era stata annientata dagli altri e doveva condividere i suoi tesori. Anche se sentiva furia mentre guardava Fei, questo accordo era stato fatto dai capi di molte organizzazioni e non osò opporsi direttamente.

“Anche il nostro gruppo di mercanti Soros è d’accordo.” Il guardiano Ladino era un vecchio magro e sembrava distaccato dalle preoccupazioni del mondo. Annuì verso Fei con fare molto amichevole.

Il rappresentante del principe, il capitano Romain, il sacerdote Balesi della Sacra Chiesa, il Guardiano Ladino del gruppo dei mercanti Soros e la rappresentante del secondo principe, Paris, erano tutti dalla parte di Fei. Queste quattro organizzazioni volevano annientare la Lama di Sangue e la famiglia Fellon non poteva farci nulla.

In quel momento però…

“Aspettate, avrei qualcosa da dire.” Il quarto principe Chrystal intervenne all’improvviso.

Fei si accigliò lievemente.

Come se lo avesse previsto, Paris rimase impassibile. Tirò via piano un petalo rosso dalla rosa e lo fece cadere a terra. Poi rise: “Oh? Sua altezza… ha qualcosa da dire?”

Il suo tono era leggero e il suo atteggiamento pareva noncurante; sembrava che non considerasse il quarto principe come qualcuno di importante.

In effetti, eccetto il secondo principe, raramente si preoccupava degli altri. Il suo aspetto splendido aveva fatto innamorare molte persone a San Petersburg; avevano cercato di conquistare questa donna altera. Tuttavia allo stesso tempo diversi uomini a San Petersburg la detestavano per i suoi piani e le sue strategie feroci. Nessuno avrebbe osato provare a sedurla. Dietro di lei, c’era Granello, detto il Barbarossa, e anche quel pazzo di Dominguez; il secondo principe che non pensava mai alle conseguenze delle sue azioni ed era amato dall’Imperatore Yassin.

Dopo aver visto Paris tirare via un petalo, alcuni impallidirono.

Anche l’espressione del quarto principe Christal si irrigidì un po’. Sapeva cosa significava perché si era ricordato di una diceria terrificante. Tuttavia raddrizzò la schiena dopo un po’ di esitazione e disse: “Quando siamo entrati, il sovrano di Chambord era già qui. È ovvio che sia arrivato qui molto prima e nessuno di noi può essere sicuro che non abbia preso già alcuni tesori.”

“Sua altezza…” Disse un uomo di mezz’età basso con una bandana nera sulla testa; il suo sguardo si accese sentendo queste parole.

Era Burno, il capo del gruppo di mercenari più grande a San Petersburg. Era una figura influente.

Con qualcuno a sostenerlo, Chrystal divenne più sicuro. Continuò con un’espressione orgogliosa: “Avrà già preso tutti i tesori più preziosi… ahah, da quello che so, il sovrano di Chambord ha degli anelli spaziali.”

Mentre parlava, sbirciò intenzionalmente il misterioso anello nero che Fei portava alla mano destra.

“È vero? Il sovrano di Chambord è arrivato molto prima di noi?” Ora che aveva trovato un’opportunità, Cande della Lancia di Bronzo si entusiasmò. Una luce brillò per la sua maschera cristallina mentre faceva domande ad un po’ dei soldati entrati per primi. Dopo averli interrogati, giunse alla stessa conclusione del quarto principe.

Dopodiché Chrystal divenne ancora più arrogante e sogghignò verso Fei: “Eheheh. Non solo, abbiamo accettato di dividerci le proprietà e i tesori della Lama di Sangue. Ma il sovrano di Chambord ha bruciato la maggior parte degli edifici della Lama di Sangue. Questa perdita dovrebbe essere dedotta dalla sua percentuale.”

“Sua altezza ha ragione.”

“Eh, ha senso.”

“Questo incendio ha distrutto la maggior parte della Lama di Sangue. Fuori è tutto una rovina.”

Molti tra la folla erano d’accordo con Chrystal e i membri dei gruppi di mercenari e di grandi famiglie iniziarono a discutere tra di loro.





