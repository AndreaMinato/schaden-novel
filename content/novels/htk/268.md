---
weight: 2680
title: Capitolo 268 - Anche io ho un Cane
pubDate: 2024-05-21T12:41:47.901Z
tags:
    - htk
---

Dominguez mormorò. Guardò Fei mentre si grattava la testa, non sembrava affatto un principe visto i suoi capelli scompigliati. Invece pareva un teppistello noncurante. Inoltre il cane tra le sue braccia fissò Fei con insoddisfazione e gli abbaiò.

“Eheh, tesoro. Stai tranquillo.” Dominguez accarezzò il cagnolino brutto e disabile, che ansimò pesantemente e gli leccò la faccia.

Fei ne fu proprio sorpreso.

<em>’Va bene, così questo è il secondo principe su cui ho cercato di indagare. Nemmeno Zola è riuscito ad ottenere informazioni su di lui… allora è così.’</em>

“Anche io ho un cane, si chiama Tornado Nero, è la mia cavalcatura.” Disse dopo un po’ Fei.

“Oh, interessante. Un enorme cane di nome Tornado Nero? Ne ho sentito parlare… Ahahah, per questo mi piaci. Anche questo piccoletto si chiama Oka… Sì, Oka, come Oka Dominguez.” Disse il secondo principe.

Fei stava sudando copiosamente ma non lo diede a vedere.

Il principe di fronte a lui sembrava un idiota, ma sapeva che se lo avesse trattato come tale, ne avrebbe pagato le conseguenze.

Come poteva uno sciocco competere con la squadra del Dio della Guerra di Zenit e la Dea dell’Intelligenza? Come poteva uno sciocco guadagnarsi la lealtà di persone come Paris e Granello? Inoltre… come poteva uno sciocco diventare il candidato legittimo per il trono nonostante fosse un figlio illegittimo?

Dato che Dominguez non era stupido, c’era solo una spiegazione possibile:

Era tutta una farsa!

Un principe a cui piaceva mostrare un basso profilo.

Fei sospirò e disse: “Va bene, la ringrazio per il suo favore.” Fei strinse le chiappe mentre rispondeva. Si forzò a continuare: “Tuttavia ora devo andare dato che sta per arrivare l’alba.”

Dopo aver detto questo, Fei sentì l’impulso di battere la testa contro un muro.

<em>’CHE CAZ**, che sta succedendo? Sembra così gay quello che ho detto!’</em>

“Va bene, ma credo che ci rincontreremo molto presto. Ahah, questo è tutto tuo!” Dominguez rise mentre dava una pacca sulle spalle di Fei. Come se stesse copiando il Sacerdote Balesi, fece un cenno e la piccola montagna di monete d’oro e gemme magiche furono spinte verso Fei da una potente ondata di energia da guerriero.

<em>Hula!</em>

I tesori furono spostati.

Tuttavia la maggior parte delle persone nella sala ebbero l’impulso di coprirsi la faccia per l’imbarazzo.

Solo una piccola porzione delle monete d’oro e delle gemme magiche erano state spinte verso Fei. Dopo che il secondo principe aveva mosso il braccio, il resto dei tesori era stato scaraventato via come paglia in una tempesta… Era una scena davvero caotica.

“Eh… scusatemi, scusatemi.” Il secondo principe si grattò la testa e mormorò: “Interessante, quel sacerdote ci è riuscito con un solo cenno. Che sia molto più forte di me?”

Fei era senza parole.

Questo secondo principe era proprio interessante. Se stava facendo finta di essere uno scioco, le sue capacità di recitazione erano eccezionali.

Da quello che aveva appena fatto, Fei percepì che il suo livello era a quattro stelle, molto debole in confronto al vasto Sacro Potere di Balesi. Si poteva dire che la sua forza individuale fosse lontana dall’energia a sei stelle di Arshavin.

…..

“Non mi aspettavo che sua altezza ti avrebbe apprezzato così tanto, Alexander.”

Disse Paris con noncuranza dopo che il gruppo uscì dalla sala sotterranea, si ritrovò con gli altri per cambiare divise e poi ripartire da San Petersburg. Con una figura influente come lei a fare strada, il viaggio di ritorno andò liscio.

“Davvero? Dovrei esserne grato?” Fei sorrise.

“So che venire apprezzati dal secondo principe non è qualcosa di importante per te, ma è perché non sai molto di sua altezza Dominguez. Se lo conoscerai, sono sicura che diventerete buoni amici.” Paris sapeva come la pensava, così si spiegò.

“Eh… sua altezza è una persona davvero interessante.”

Fei doveva ammettere che il secondo principe gli aveva fatto un’ottima impressione stasera in confronto a quando aveva incontrato per la prima volta Arshavin. Anche se entrambi i princìpi avevano distrutto Chambord durante la battaglia al picco della montagna orientale, Fei sapeva che era dovuto alla legge della giungla. Sarebbe stato rispettato solo chi era abbastanza forte… se Fei avesse dovuto scegliere tra i due princìpi, di sicuro avrebbe scelto il secondo.

Non importava se la scena di oggi fosse stata architettata dal secondo principe o se fosse davvero così la sua personalità, Fei doveva ammettere di essere stato piacevolmente colpito da come trattava un cane disabile come un amico.

Gli umani potevano mentire e recitare, ma gli animali no.

Fei amava gli animali e poteva percepirne chiaramente le emozioni. Fei aveva sentito che il cagnolino Oka si fidava completamente di Dominguez e contava su di lui. Questo significava che il secondo principe trattava sempre come un amico quel cagnolino che sarebbe morto in tre giorni se fosse stato lasciato per strada.

Fei era sicuro che un uomo che trattava così un animale… non potesse essere una cattiva persona.

Tuttavia, dopo aver pensato a Tanasha, Fei ebbe la sensazione di non poter rendersi nemico di quel paio di incantevoli occhi blu.

“Sembra che il secondo apprezzi proprio quel cagnolino di nome Oka.” Dato che la lotta per il trono era un argomento un po’ troppo caldo, Fei provò a deviare il discorso.

“Eheh, sapevo che l’avresti chiesto.” Paris disse: “Oka non ha niente di speciale ed è di origini semplici. Quando sua altezza è stato riconvocato a San Petersburg sei anni fa dall’Imperatore Yassin, una delle ruote della carrozza ha schiacciato le zampe posteriori del cagnolino. Mentre Oka stava morendo, sua altezza ha percepito qualcosa ed è sceso dalla carrozza e gli ha salvato la vita. Sua altezza ha chiamato il dottore più famoso a San Petersburg per curarlo e da allora Oka è sempre stato a fianco di sua altezza…”

“Forse ha pensato che la sua situazione fosse molto simile a quella di Oka nella pozza di sangue.” Disse Fei.

Poteva immaginarsi quanto fosse impotente il figlio illegittimo coinvolto in una lotta per il potere a Zenit. Poteva capire che difficoltà aveva dovuto affrontare.

“Tu…” Paris aprì la bocca mentre fissava Fei. “Se non sapessi che tipo di persona sei, avrei pensato che stessi attaccando sua altezza.” Dopo una breve pausa, continuò: “Ma è corretto. Per un po’ sua altezza si è paragonato a quel povero cagnolino ed è per questo che si soprannomina Oka.”

Fei rifletté per un momento e chiese: “Sono curioso da dove provenga il nome Oka. Il cognome della famiglia reale a Zenit è Andrew, così perché sua altezza è Oka Dominguez?”

“Oka è il cognome della madre di sua altezza. Anche se sua altezza si è abituato gradualmente alla sua identità di secondo principe, ha aumentato la sua influenza e il suo potere e ora sta lottando per il trono, ha mantenuto il suo cognome con fermezza. Anche se è stato attaccato da molti nobili e ministri per questo, e perfino l’Imperatore Yassin ha provato insoddisfazione per questo. Sua altezza Dominguez non è stato disposto a cedere.” Paris sospirò.

La conversazione era iniziata come una mera chiacchiera, ma Fei cominciò a diventare sempre più curioso riguardo a Dominguez.

“Sua altezza Dominguez ha detto che solo due persone a San Petersburg possono chiamarlo Oka e io sono il terzo. Sono curioso di chi siano gli altri due.” Fei fece un’altra domanda.

“Sono sicuro che non te lo puoi immaginare…” Paris sorrise mentre si sistemava i capelli. Dopo aver fatto una pausa di un secondo, disse piano: “Uno di loro è il signor Granello delle pattuglie imperiali; la maggior parte delle persone a San Petersburg lo chiamano Barbarossa. L’altra persona è molto vicina a te…”



