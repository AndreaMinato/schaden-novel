---
weight: 2690
title: Capitolo 269 - Desiderare che arrivasse quel Giorno
pubDate: 2024-05-21T13:41:47.901Z
tags:
    - htk
---

Fei aprì la bocca per la sorpresa e ci mise un momento prima di rispondere: “Va bene, umh… non me lo sarei immaginato. Pensavo che gli altri due degni di farlo fossero l’Imperatore Yassin o altre figure influenti che vivevano nella capitale.”

“Figure influenti… Ahah, credi davvero che chiunque possa competere con sua altezza Dominguez? Comunque sono sorpresa anche io. Non posso credere che abbia lasciato che lo chiamassi per nome la prima volta che ti ha incontrato oggi… sembra che tu gli piaccia!”

Mentre parlava, Paris tirò fuori la placca di giada che dimostrava la sua identità e la presentò alla guardia di fronte così che li lasciasse passare. Poi si girò e rivelò un sorriso scintillante.

Fei era senza parole.

Attirare il favore di un uomo… probabilmente avrebbero dovuto parlare d’altro.

“Ho sentito che l’impero ha dichiarato guerra contro Spartax. In quanto sovrano di un regno affiliato, potrei chiedere come sta andando la battaglia?” Fei cambiò velocemente argomento.

Paris scosse la testa: “Nessuno lo sa meglio dei nobili che controllano il settore militare. L’Impero Spartax ha schierato più di centomila truppe al confine ad inizio autunno e tre delle legioni dell’impero sono state mandate nella città Razor, uno dei centri chiave al confine. Dalle informazioni più recenti dalla dichiarazione di guerra, sembra che entrambi gli imperi abbiano combattuto attorno alla regione della città Razor per più di dieci giorni. Ci sono state vittorie e sconfitte, ma la buona notizia è che Bolun Zhang, il secondo famoso generale di Zenit, ha il controllo della situazione, così non sembra troppo male…”

“Davvero? Dalle tue parole sembra molto esperto.”

“Naturalmente. Prima che il primo principe salisse al potere, il generale Bolun Zhang è stato la massima autorità militare per quindici anni. Era un generale davvero famoso.” Paris si accigliò mentre spiegava: “Il re di Chambord non ha mai sentito parlare di Bolun Zhang, l’ex generale numero uno dell’impero?” Si chiese con curiosità dato che la maggior parte dei principi dei regni affiliati avrebbero considerato quella persona come il loro idolo.

Fei alzò le spalle e comunicò silenziosamente attraverso questo gesto la sua ignoranza.

Paris sorrise dispettosamente.

Dopo aver collaborato insieme diverse volte e grazie agli sforzi deliberati di Paris, sembrava che il rapporto tra i due fosse più intimo.

“Perché l’Impero Spartax ha deciso di invadere proprio in questo momento? Hanno aumentato il numero delle truppe al confine fin da inizio autunno, secondo me sarebbe stato più facile fare un attacco a sorpresa invece che annunciare le proprie intenzioni. L’Impero Spartax sta cercando di combattere come un gentiluomo?”

Fei voleva ottenere più informazioni. Fin dall’inizio, Chambord aveva una rete di informazioni davvero limitata, così non aveva altra scelta che ricorrere a questo metodo.

“Perché stanno aspettando un’opportunità.” Disse con un’espressione seria Paris.

“Un’opportunità?”

“Sì, stanno aspettando che l’Imperatore Yassin muoia.”

“Com’è possibile? Morirà davvero?” Chiese sorpreso Fei.

“Nessuno nel nostro impero vuole credere che quel forte e potente eroe che ha fondato Zenit morirà di vecchiaia un giorno, specialmente qualcuno di impareggiabile come lui. Tuttavia questo giorno arriva per tutti, anni di guerre e battaglie lo hanno ferito e hanno diminuito la durata della sua vita. La sua salute è peggiorata dall’anno scorso ed è rimasto costretto a letto per un bel po’ di tempo ormai. Ho sentito che si sta ammalando sempre di più e potrebbe mancare da un momento all’altro.”

L’espressione di Paris divenne più cupa mentre lo diceva. Gli eroi, come le donne splendide, non mostravano mai le proprie debolezze agli altri.

Paris si era comportata in modo strano durante il loro viaggio; non si comportava come una strega come faceva di solito. Rispose a tutte le domande di Fei.

“Lungo la via per la capitale imperiale, ho sentito che il Grande Guerriero Krasic presto si scontrerà con il Grande Guerriero dell’Impero Spartax nella montagna del Grande Guerriero?” Si ricordò all’improvviso Fei.

“La gente della capitale lo ha saputo da un po’ e non è una diceria. Avverrà tra due settimane e deciderà il fato dell’impero. Tuttavia, Alexander, non dovresti preoccupartene ora. Non possiamo farci nulla. Ma ho delle notizie che ti interesserebbero sicuramente.”

“Che notizie?”

“Il palazzo reale ha annunciato che l’esercitazione militare si terrà tra tre giorni. A causa dello scoppio della guerra, questa competizione sarà estremamente importante e le ricompense saranno di gran lunga migliori rispetto al solito. Chi conquisterà una buona posizione potrà condurre una legione per affrontare i nemici sul fronte.”

Questa informazione era davvero importante.

Fei iniziò a riflettere.

In effetti era una rara opportunità. Oltre a partecipare a competizioni militari, i regni affiliati avrebbero potuto ottenere onori e privilegi accumulando meriti militari. In questo modo sarebbero riusciti ad aumentare la loro popolazione e i loro confini.

Chambord al momento poteva solo esercitare una sovranità parziale. Dato che il regno non aveva abbastanza abitanti e potere militare; Fei poteva solo assicurarsi che ogni soldato fosse un membro d’élite.

Inoltre al momento era impossibile per loro separarsi dall’impero. Il potere di Fei non era abbastanza grande per resistere agli esperti dell’impero e avrebbe dovuto seguire le loro regole prima di poter competere con loro.

Perciò, se avesse potuto ottenere meriti militari in guerra, il suo regno sarebbe riuscito ad avanzare di livello precipitosamente.

Una volta che il suo regno fosse salito di livello, Fei avrebbe avuto l’opportunità di utilizzare tutti i poteri del Mondo di Diablo.

Questo era uno dei motivi per cui aveva accettato di partecipare alla competizione dell’impero Zenit. L’altra ragione era per vedere personalmente questo posto e capire di più di questo mondo.

Grazie a Paris, decine di chambordiani superarono i posti di controllo senza incontrare problemi. Dopo essere passati dalle porte della capitale imperiale, attraversarono con successo numerosi posti di guardia nella zona di mezzo ampia tre chilometri. Quando avvistarono l’accampamento di Chambord, per Paris fu il momento di salutarli.

“Hai ottenuto molte informazioni da me durante questo viaggio. Così, Alexander, ho una domanda per te.” Prima di arrivare all’accampamento, Paris rallentò il passo e camminò a fianco di Fei. Il suo profumo era davvero dolce.

“Oh? Chiedi pure.”

“Chi era il mago misterioso che ti ha aiutato stasera?” Chiese Paris mentre si avvicinava a Fei.

Fei rimase in silenzio per un secondo. Paris era troppo vicina e il suo profumo era incantevole. Il vento soffiò gentilmente accanto alle sue orecchie e lo percorse un brivido. Dopo essersi allontanato, rispose come se nulla fosse accaduto: “È l’Emissario Demoniaco Notte Cupa, uno dei sei emissari demoniaci del mio regno. Il suo nome è Corno Affilato.”

“Sei emissari demoniaci? Emissario Demoniaco Notte Cupa, Corno Affilato? Non ho mai sentito parlare di questa persona e non l’hai mai menzionato…” Disse con un sorriso falso Paris. Ovviamente non ci aveva creduto: “Perché ho la sensazione che fossi solo tu?”

Fei sorrise lievemente: “Le identità dei sei emissari sono segrete. Presto incontrerai anche gli altri cinque.”

“Bene, ti crederò per ora, umpf! Non osare mentirmi!” Insoddisfatta dell’informazione che aveva ottenuto, roteò gli occhi. Ma in qualche modo, il suo splendido viso lo faceva sembrare un flirt piuttosto che una minaccia.

Fei sorrise e divenne silenzioso.

Nella notte, il vento freddo colpiva come un rasoio tagliente.

Non si vedeva nessuna luce a parte quella delle stelle e delle torce in giro.

L’aria attorno divenne silenziosa.

Nessuno dei due parlò.

Dieci minuti dopo…

“Re di Chambord, non mi aspetto che ti allei con Dominguez e lotti contro la principessa e il principe. Tuttavia spero che, se accadesse qualcosa a sua altezza, potresti salvarlo una volta.”

Paris non entrò nemmeno nell’accampamento. Se ne andò frettolosamente, lasciando solo l’ombra del suo mantello.

La sua ultima frase riempì di domande Fei.

Tra la foschia bianca, apparì da lontano un bagliore rosso.

Era la rosa cremisi come il sangue che questa ragazza aveva tra i capelli.

…..

Il sole doveva ancora sorgere dopo una notte di sangue e omicidi.

La luna era nascosta tra le nuvole e il mondo era scosso da forti venti che soffiavano via la neve da terra e ululavano. Un gelo senza precedenti aveva coperto la terra.

Fei entrò nella tenda centrale.

Era caldo come primavera dentro e una splendida ragazza era sporta silenziosamente davanti ad un tavolo di pietra. Indossava una pelliccia nera, i suoi polsi bianchi le sorreggevano il mento e i suoi capelli neri come l’inchiostro ricadevano sul tavolo come una cascata. Ovviamente si era addormentata mentre lo aveva aspettato per troppo tempo.

Angela aveva il sonno leggero.

Aprì gli occhi non appena Fei entrò.

“Alexander, finalmente sei tornato…” I suoi occhi brillarono come comete quando lo vide. Sorrise sollevata quando vide che non era ferito. Aprì un divisore al suo fianco.

C’era una piccola tenda laterale dietro il divisore. E dentro c’era un grosso secchio per lavarsi da cui si levava vapore caldo. C’erano delle piccole formazioni magiche con delle gemme magiche incise sul secchio. Queste gemme alimentavano la magia del fuoco per riscaldare l’acqua nel secchio.

Angela aveva comprato questo secchio per Fei quando erano passati per la Porta delle Sorgenti Termali e ora finalmente aveva l’occasione di usarlo. Lo aveva riempito d’acqua prima del calare della notte e aveva mantenuto l’acqua ad una temperatura perfetta così che Fei potesse farsi un bagno caldo non appena fosse tornato.



