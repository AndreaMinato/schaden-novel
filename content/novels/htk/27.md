---
weight: 27
title: Capitolo 27 – Che ca**o sei?
pubDate: 2023-06-03T13:54:16.363Z
tags:
    - htk
---


Capitolo regolare,
0 capitoli in coda, 0/5
-Schadenfreude

"Vedi? Ora è sveglio!" Fei sogghignò di fronte a Bazzer, che sembrava sul punto di esplodere. Poi disse a Brook: "Liberalo; fallo proteggere da due soldati. Ho bisogno che il mago Gill faccia ciò che un mago dovrebbe fare sul campo di battaglia!"

Bazzer gli lanciò un'occhiata assassina, poi si ricompose velocemente.

In quel momento Fei sentì un brivido, come se un mostro orribile si stesse nascondendo nell'oscurità, pronto a divorarlo vivo...

Si guardò attorno, ma non trovò nulla.

'Era solo la mia immaginazione?' Pensò Fei.

Brook non aveva sentito nulla. Ubbidì all'ordine del re; fece un cenno e i due soldati portarono Gill dentro la torre di guardia sulle mura difensive. Nonostante fosse il posto più pericoloso, era una posizione molto più strategica per un mago.

Il paffuto Gill aveva imparato la lezione; ora aveva paura di Fei. Non osò resistere e invece fissò suo padre, sperando che potesse intervenire.

Il capo ministro fu sul punto di dire qualcosa, ma risuonò un'altra voce arrogante: "Ehi! Come osate toccare con le vostre sporche mani il signorino Gill!" Una figura robusta si fece strada tra la folla.

L'uomo arrogante diede un calcio ai due soldati che stavano portando via Gill, poi fece rialzare gentilmente il grassone e iniziò ad adularlo come un cagnolino.

Si girò e cominciò a gridare ai soldati lievemente feriti attorno a lui: "Perché siete qui?! Siete ciechi? Andate a trovare una lettiga e portare il signorino Gill a riposare... Me**a, queste ferite sono così gravi... Chi ca**o l'ha fatto? Fatti avanti!"

Dopo aver sentito la sua domanda, Fei decise di prendersi gioco di quest'uomo. Fece un passo avanti e proclamò: "Sono stato io."

L'atmosfera nelle mura difensive all'improvviso divenne silenziosa. Un mortale silenzio, nessuno disse una parola.

Quest'uomo capì che doveva essere successo qualcosa. Gill stava tremando incontrollabilmente tra le sue braccia, ma non era perché il grassone fosse entusiasta di vederlo, ma perché era spaventato a morte. Gill si girò a guardare Fei; era stato terrorizzato dai suoi potenti schiaffoni. Era stato colpito già due volte e non voleva che ce ne fosse una terza.

Fei non guardò nemmeno Gill; stava osservando quest'uomo arrogante. Era alto 6 piedi e aveva dei capelli biondi scompigliati che gli davano un'aria feroce. Una cicatrice lunga e spaventosa gli partiva dalla fronte arrivando fino al mente e il suo occhio destro era coperto da una benda; sembrava un ciclope. Pareva proprio virile con la sua armatura brillante, ma la sua espressione rivelava il suo lato sgradevole.

Brook sussurrò nell'orecchio di Fei. "È il Giudice Militare, Conca."

 Fei annuì. In quel momento...

"Oh, è il re Alexander. Ah, cosa dovrei dire? Perché sei qui a creare trambusto tra le mura difensive? Dovresti rimanere nel palazzo. Lascia andare Gill, presto, non è uno scherzo!"

Conca non era affatto nervoso. Si avvicinò a Fei e si inchinò di malavoglia mentre parlava. Non gli importava affatto del re.

Questo giudice militare si era ritirato dalla battaglia dal primo giorno e si era nascosto da allora. Non sapeva cos'era successo ieri e non aveva visto come Fei aveva schiaffeggiato Gill prima. Credeva che Fei fosse ancora quel re ritardato con l'intelligenza di un bambino di tre anni.

'Cretino!' Imprecò Bazzer, sapeva che la situazione sarebbe peggiorata. Piegò lievemente la schiena e iniziò a tossire apposta.

Ma il giudice militare pensò che intendesse altro. Come un cane che aveva ricevuto il riconoscimento del padrone, Conca divenne ancora più arrogante quando lo sentì tossire. Bloccò Fei e iniziò a dare ordini ai soldati attorno: "Branco di sporchi insetti! Dovreste morire tutti in battaglia! Ora andate a trovare una lettiga! Ricordate, portate tutti i dottori di Chambord nella tenuta del signor Bazzer a guarire il signorino Gill!"

"Tutti i dottori si stanno prendendo cura dei soldati feriti adesso. Non hanno il tempo..." Rispose qualcuno.

"Quegli sporchi miserabili, lasciate che muoiano! Non possono essere paragonati al signorino Gill. Presto, presto, presto! Fate come ho detto!" Conca non ci badò.

Ma...

Stavolta nessuno lo ascoltò.

'Me**a!' Pensò di nuovo Bazzer, ma non sapeva come risolvere la situazione.

Dopo aver visto che nessuno rispondeva ai suoi comandi, Conca ebbe la sensazione che stessero sfidando il suo prestigio. Si infuriò: "Miseri schiavi! Stupidi insetti schifosi! Perché rimanete lì impalati? Non avete paura delle leggi militari?"

"Tu non hai paura delle leggi militari?" Chiese qualcuno da dietro.

"Io? Ahahahahah, leggi militari? Sono io a creare le leggi militari! A Chambord tutto ciò che dico è una legge militare!" Rispose istintivamente Conca.

Tuttavia ebbe la sensazione che qualcosa non tornasse. Si girò e si rese conto che la persona che gli aveva fatto questa domanda era il re Alexander. Si preoccupò solo per un po', ma poi provò sollievo.

'Cosa ne sa un ritardato? Posso dire ciò che voglio, come sempre. Ahahah, cosa potrebbe fare?' Pensò Conca.

Ma...

"Idiota imprudente!" Fei sogghignò con impazienza.

Conca non si sarebbe mai immaginato che il re "ritardato" gli avrebbe dato un calcio dritto nella schiena. Una forza inarrestabile lo fece volare in avanti.

"Co... come?!"

Conca si schiantò sulle mura difensive. Il sangue colò dalla sua bocca a fiotti. Era scioccato; com'era riuscito questo re ritardato a scaraventare via lui, un guerriero quasi a due stelle?

"Mi sono perso qualcosa?"

Conca guardò il capo ministro Bazzer, ma fu sorpreso nello scoprire che l'ex "sovrano" di Chambord si era messo da parte e non osava dire niente.

Conca in passato era un mercenario. Poteva sembrare robusto e imprudente, ma era una persona intelligente e astuta. Era venuto ad abitare nel regno di Chambord due anni fa; visto che era un guerriero ad una stella, aveva incontrato il favore di Bazzer, che aveva cercato di fargli ottenere la posizione di Giudice Militare in modo da tenerlo come suo tirapiedi. Conca non aveva osservato bene la situazione prima, così si era perso molti dettagli chiave prima. Dopo aver ricevuto un calcio, finalmente si era reso conto che c'era qualcosa di strano; quel ritardato... era cambiato!

Conca iniziò a riflettere velocemente. Sapeva di essere in grossi guai. Pareva che il re Alexander fosse tornato al potere.

Dopo averci pensato, capì all'istante la situazione. Non ebbe nemmeno il tempo di preoccuparsi delle sue ferite. Si girò, si inginocchiò di fronte a Fei e iniziò la sua recita. Si schiaffeggiò e implorò pietà: "La prego mi perdoni sua maestà! Ero... ero ubriaco... non so cosa ho fatto... per favore mi perdoni!"

L'immagine di un uomo alto sei piedi che era inginocchiato a terra e implorava pietà disgustò la folla.

"La prego mi perdoni sua maestà! Mi scuso, ero ubriaco, la prego mi perdoni!" Conca non si preoccupò dello sdegno dei soldati. Continuò a schiaffeggiarsi e a pregarlo.

"Ti dispiace?" Fei sogghignò: "Hai ragione! Dovresti esserlo! Meriti di morire!"

Fei si avvicinò ai due soldati che erano stati colpiti da Conca. Li aiutò a rialzarsi e spazzò via lo sporco e la polvere dalle loro uniformi. Poi portò i due uomini confusi di fronte al Giudice Militare, che si stava ancora inginocchiando.

"Giudice Militare Conca, apri gli occhi! Sono gli sporchi insetti di cui stai parlando? Apri i tuoi ca**o di occhi e dai una bella occhiata! Chi di loro non è ferito? Chi non ha versato sangue in battaglia? Quando stavano difendendo il regno per quattro giorni interi senza dormire, dov'eri? Il Giudice Militare sarebbe dovuto essere in prima linea, ma tu cosa stavi facendo?"

I ruggiti tonanti terrorizzarono Conca, che si inginocchiò ancora di più. Tuttavia i soldati sulle mura difensive si riempirono d'orgoglio sentendo queste parole.

Alcuni di loro stavano perfino tremando per l'entusiasmo; le lacrime riempirono i loro occhi. Ciò che il re aveva detto li aveva commossi.

"Sporchi insetti? No! Ai miei occhi sono le persone più pulite a Chambord. Macchie di sangue e sporco? E allora, sono un vero onore per un uomo! Cose del genere non copriranno mai le anime pure dei miei guerrieri... ma tu... sei il completo opposto. Nonostante indossi un'armatura brillante, non potrà mai coprire la tua anima sporca e disgustosa! Se sono insetti, allora tu che ca**o sei?!"



