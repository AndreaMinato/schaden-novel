---
weight: 274
title: Capitolo 274 - Sigillo del pugno spirituale!
pubDate: 2024-05-21T18:41:47.902Z
tags:
    - htk
---

“Ah… ah…”

“Per favore basta picchiarci…”

“Non posso più sopportarlo… fermo! Te lo dirò, te lo dirò…”

Una serie di grida terrificanti risuonò dall’accampamento di Chambord, la gente che stava prestando attenzione non poteva credere alle sue orecchie. Stava per avvenire una catastrofe! Il re di Chambord era un cane pazzo e imprudente… ‘<em>Ha osato arrestare e picchiare i cavalieri del palazzo della giustizia… Come andrà a finire questo mondo?’</em> Pensava la gente.

Dieci minuti fa i cavalieri del palazzo della giustizia avevano trovato i tesori della Lama di Sangue, che sarebbero dovuti appartenere agli assassini di Spartax, nel campo di Chambord, poi un altro branco di soldati erano apparsi dal nulla con l’intenzione di arrestare il sovrano di CHambord per tradimento e prendere controllo dell’accampamento.

Nessuno si aspettava questo ribaltamento di eventi.

Il re di Chambord se n’era fregato altamente delle loro accuse e senza esitare aveva mostrato il suo potere. In poche mosse, aveva spaventato una formazione di tre-quattrocento cavalieri. Dopo che aveva tracciato la linea nel terreno, nessuno aveva osato superarla. Avevano potuto solo rimanere a guardare i soldati di Chambord che arrestavano i cavalieri che erano già nel campo.

All’inizio alcuni resistettero all’arresto, ma dopo che al capo dagli occhi a leopardo furono spezzati tutti gli arti da un grasso uomo pelato, nessuno osò più farlo. Alcuni dei cavalieri temevano così tanto di venire accusati di resistere che lanciarono le armi a terra come se fossero ferro bollente. La maggior parte di loro mise le mani dietro la testa e non osò muoversi.

Questo metodo era efficace perché i cavalieri sapevano che i Chambordiani non stavano scherzando. Sarebbero che sarebbero stati davvero uccisi se non avessero seguito gli ordini.

Dopo che la situazione era tornata alla calma, il re di Chambord e la regina Angela condussero le otto ragazze ancora spaventate nella tenda centrale e non riapparirono. Allo stesso tempo era stato portato allo scoperto ogni tipo di strumento punitivo. I quaranta-cinquanta cavalieri erano tutti legati. Dopo essere stati picchiati, furono tutti posti in fila in attesa di essere interrogati.

La persona responsabile delle torture era l’uomo grasso e pelato che aveva quasi ucciso il capo con gli occhi da leopardo.

La gente che stava osservando presto si rese conto che questo grassone sempre sorridente doveva essere un diavolo infernale.

Non badò all’identità di questi cavalieri. Le sue strane e crudeli tecniche di tortura erano feroci, e perfino chi li stava osservando tremarono, figuriamoci chi veniva tormentato. Quegli uomini che si consideravano così duri dovettero perfino distogliere lo sguardo dalla scena vista la crudeltà delle punizioni.

I cavalieri erano tutti ossi duri. Dopotutto avevano visto molti dei metodi di tortura nella prigione nera. Alcuni cercarono di resistere, ma finirono con il piangere ed implorare perdono pisciandosi addosso. Anche il feroce capo dagli occhi di leopardo non lo tollerò per più di cinque minuti; disse ad Oleg tutto quello che sapeva.

Avevano fatto tutto alla luce del sole, era come uno schiaffo in faccia al palazzo dei cavalieri della giustizia.

Nonostante questo, i cavalieri fuori dall’accampamento di Chambord non osarono muoversi. Anche i pochi maestri presenti tra loro erano impauriti.

La vaga immagine del totem alta più di cento metri non era scomparsa dopo che Fei era entrato nella tenda. Eccetto per il grassone responsabile dell’indagine, un po’ di altri maestri di Chambord avevano mostrato la loro potenza. Fiamme di energia avevano avvolto i loro corpi ed erano bruciate nel campo.

Dopo aver percepito le ondate di energia che provenivano da questi uomini, tutti gli osservatori sussultarono. Anche se il sovrano di Chambord non fosse intervenuto, questi esperti avrebbero potuto annientare i tre-quattrocento cavalieri in meno di dieci minuti!

Tutti erano rimasti scioccati dalla forza di Chambord!

La gente che capì la situazione cercò di ricomporsi.

Altri erano preoccupati per il re di Chambord. Dato che anche loro provenivano da regni affiliati, erano dalla parte di Chambord. Ma di fronte ad una macchina da guerra come Zenit, temevano che avrebbero avuto la peggio dopo aver provocato così tanto il palazzo dei cavalieri della giustizia.

La gente attenta ai dettagli aveva notato che un po’ di cavalieri della grande formazione erano fuggiti a San Petersburg.

Tutti nel campo iniziarono ad osservare questa ritirata; la situazione stava diventando sempre più interessante.

In meno di venti minuti arrivarono i rinforzi!

Un lampo di luce rossa apparì nel cielo e si fermò sopra l’accampamento di Chambord mentre riecheggiava un sibilo nell’aria.

Dopo che la luce cremisi scomparì, ne emerse una persona. L’armatura che stava indossando era quella di un cavaliere imperiale ordinario, ma il suo colore era rosso come il sangue. Con il mantello che svolazzava al vento, quest’uomo sembrava appena uscito da un campo di battaglia. Non c’era nient’altro di speciale in lui, ma emanava un’aura opprimente solo stando sul posto.

“Il capitano dei cavalieri della giustizia!”

Centinaia di cavalieri si chinarono su un ginocchio per porgere i loro rispetti.

Tutti gli osservatori attorno guardarono quest’uomo e si resero conto che questa persona all’apparenza normale in realtà era il primo cavaliere della giustizia, il cavaliere divino. La figura più forte e prestigiosa del palazzo imperiale.

La situazione stava per diventare drammatica.

Chi avrebbe vinto? Il cavaliere divino o il dominatore?

Dopotutto questo cavaliere della giustizia era potente. Era superiore a tutti gli altri cavalieri della giustizia e aveva la parola “divino” nel suo soprannome.

Tutti gli occhi erano puntati su di lui.

In quel momento le punizioni e le torture nel campo di Chambord erano appena finite. Quaranta-cinquanta cavalieri erano stati tutti legati su pali di legno e le loro facce erano gonfie. Macchiati di sangue, sembravano serpenti senza denti e tigri senza zanne; non erano più minacciosi.

Il Cavaliere Divino guardò i membri del suo palazzo nell’accampamento e si accigliò: non si infuriò come tutti si aspettavano. All’istante guardò la linea che Fei aveva tracciato e si irrigidì.

Non si mosse e fissò il segno per più di dieci minuti.

Tutte le persone che osservavano divennero confuse. Non sapevano perché questo Cavaliere Divino stesse fissando il marchio di spada e non stesse salvando i cavalieri sotto il controllo di Chambord. Che anche il Cavaliere Divino temesse il marchio?

Mentre tutti erano confusi, il Cavaliere Divino si avvicinò alla linea.

Un passo… due passi… tre passi…

Quattro metri… tre… due…

Quando arrivò vicino alla linea, non avanzò ulteriormente, invece fissò il marchio per un po’ di altri minuti. Se qualcuno avesse potuto vedere la sua espressione, avrebbe visto shock e confusione, come se avesse visto qualcosa di inimmaginabile.

Alla fine sporse la mano.

Il suo dito si avvicinò lentamente all’area sopra il marchio.

In quel momento avvenne un cambiamento improvviso.

<em>Boom!</em>

Un’energia di spada cristallina scattò dal marchio a terra e si levò al cielo trafiggendo le nuvole.

Come se il Cavaliere Divino se lo fosse aspettato, un’energia rossa aveva coperto il suo braccio. Si era difeso all’istante dall’attacco dell’energia trasparente mentre ritirava la mano.

<em>Tink!</em>

La guardia del braccio rossa crepitò e cadde a terra.

Questo improvviso cambiamento scioccò tutti. Questa energia di spada cristallina era apparsa così all’improvviso che sembrava quasi che il re di Chambord fosse accanto al marchio e avesse attaccato nel momento perfetto! Era un fendente così tagliente, così letale e imprevedibile!

“Questa… questa energia di spada… cielo! Il sigillo spaziale del pugno spirituale! La tecnica che può essere eseguita solo da membri d’élite Lunari!” Mormorò qualcuno.

Questo lieve mormorio tuonò nelle orecchie della gente. Scioccò così tanto la gente da stordirla.

Questo era il Sigillo Spaziale del Pugno Spirituale!

Fei aveva usato il suo dito come una spada e aveva tracciato un lungo e profondo marchio sul terreno di fronte alla porta dell’accampamento. Ciò che era più inimmaginabile era come aveva sigillato l’energia di spada nello spazio sopra il segno. Chiunque avesse superato la linea sarebbe stato fatto a pezzi.

Che tecnica terrificante!



