---
weight: 2770
title: Capitolo 277 - Centro della Folla
pubDate: 2024-05-21T21:41:47.903Z
tags:
    - htk
---

“Questo… Ah, le leggendarie Rune Spaziali e l’Imprigionamento Spaziale! Non sarei mai aspettato di vedere queste leggende.”

Cain era così entusiasta che iniziò a tirarsi la barba bianca. Tremò mentre sfregava le pareti gialle con le sue mani rugose. Poi si girò e spiegò tutto a Fei. L’energia argentata che fluttuava nelle mura erano antichi caratteri; erano conosciuti come le rune degli dei ed avevano poteri incredibili che potevano sistemare qualcosa nello spazio e nel tempo. Questa stanza segreta era probabilmente da qualche parte nel vuoto ed esisteva solo nel vuoto grazie al potere delle rune d’argento.

Fei annuì.

Anche se non conosceva questo potere inimmaginabile, non era lontano dalle sue aspettative. Tutte le pareti che brillavano nelle luci gialle non erano vere strutture fatte di terra o materiali naturali; erano un’energia che aveva assunto la forma di un muro.

“Che peccato, l’applicazione di queste tecniche è troppo complessa. Inoltre le rune stanno fluttuando sulla parete e non stanno mostrando la loro forma completa.”

Il vecchio Cain sospirò. Al suo attuale livello, non poteva copiarle completamente. Solo guardandole, sapeva di non poter replicare l’essenza delle Rune del Sigillo e dell’Imprigionamento Spaziale. Solo il tempo avrebbe aiutato i suoi studi.

Se avesse potuto comprendere le rune divine, allora aprire uno spazio nel vuoto e creare un castello non sarebbe stato più impensabile.

Non importava se fosse il mondo di Diablo o il continente Azeroth, esistevano leggende e storie di come gli dei avevano creato lo spazio e la vita. Erano imprese inimmaginabili per una persona ordinaria.

“Possiamo studiare lentamente queste rune argentate. Questa stanza segreta non scomparirà.”

Fei trovò divertente vedere il vecchio Cain comportarsi come un ragazzino che voleva i suoi giocattoli preferiti. Rise e posizionò dei portali di teletrasporto che collegava la stanza al Campo delle Ranger sia per Akara che per Cain.

In questo modo sarebbero potuti entrare in questa sala segreta per una certa quantità di tempo. Proprio come facevano lezione all’università nella Città degli Eroi nella montagna posteriore di Chambord, potevano venire qui a studiare. Dato l’attuale potere spirituale di Fei, ogni giorno i due potevano rimanere fuori da Diablo solo per quattro ore e venti minuti. Questo limite non poteva essere cambiato, così dovevano disporre del loro tempo efficientemente.

Akara stava ancora fissando la Saggezza del Re Demoniaco che stava fluttuando nell’aria.

“Cielo, questo è un libro incredibile. È come un’enciclopedia per ogni guerriero e mago. Contiene così tante conoscenze, è vasto come un oceano. Inoltre include molti metodi impressionanti… Saggezza, questo libro è davvero degno di essere chiamato Saggezza. Non so perché sarebbe stato chiamato Saggezza del Re Demoniaco, credo che dovrebbe essere definita Saggezza Divina!”

In breve tempo, la sacerdotessa aveva esaminato l’80% del contenuto del libro.

Non era come Fei che aveva appena imparato l’antica lingua. In quanto qualcuno che aveva padroneggiato gli antichi testi del mondo di Diablo, amava studiare queste materie. Inoltre c’era un po’ di connessione tra il mondo di Diablo e il continente Azeroth. A parte le teorie dietro gli incantesimi magici e le tecniche da guerriero, c’erano connessioni tra gli antichi testi. Perciò la sacerdotessa poteva capire a grandi linee la maggior parte del contenuto del libro.

Alla fine Cain spostò gli occhi dalle mura gialle.

Ma non era troppo interessato all’architettura, ai meccanismi, alle armi e alla loro creazione o all’estrazione di metallo. Si concentrò sulle lanterne e le catene di pietra che tenevano la Saggezza del Re Demoniaco al suo posto.

“Oh cielo, è un miracolo…” Cain accarezzò le catene di pietra mentre fissava le rune che brillavano sulla superficie delle lanterne. Tremò e disse: “Ahhhh, queste sono micro rune dell’imprigionamento. Ahah, esistono davvero? Le leggende sono vere…”

Dato che il vecchio sembrava impazzito, Fei sapeva che non avrebbe ottenuto informazioni dettagliate da lui.

Ogni volta che Cain finiva in questo stato mentale, avrebbe parlato in modo confuso e irrazionale. Eccetto per il suo cervello che poteva lavorare incessantemente in questa condizioni, le sue tecniche di comunicazione sarebbero precipitate al livello di un bambino.

Dopo averci pensato, Fei tirò fuori il portale della sala sotterranea con i nove simboli misteriosi che aveva rubato. Lo posò nella stanza per farlo studiare ai due, si girò e se ne andò.

“Ah cielo…”

“Aha, esistono davvero!”

Prima che Fei si teletrasportasse fuori, stava ancora sentendo i sussulti e le grida dei due “scienziati pazzi”.

Dopo che Fei tornò nel mondo di Diablo, rifletté per un po’ ed evoco Elena. Entrarono nella terza mappa, il Porto di Kurast per aumentare di livello.

Prima, Fei aveva già finito la sua prima missione “L'Uccello d'Oro” nella terza mappa.

La ricompensa per completare la missione era una pozione magica che avrebbe aumentato permanentemente la salute di 20 punti. Fei non la usò immediatamente; l’aveva tenuta nel suo inventario.

I suoi personaggi del barbaro, dell’assassino, dell’incantatrice, del paladino, del druido, del negromante e dell’amazzone adesso erano al livello 45, 39, 41, 39, 39, 37 e 40 rispettivamente. Eccetto per i personaggi del Negromante e dell’Amazzone, tutti gli altri cinque personaggi avevano completato le missioni a Lut Gholein. Una volta che gli ultimi due personaggi avessero superato la seconda mappa, tutti e sette i personaggi avrebbero completato il secondo atto.

Tuttavia, dato che la situazione a Zenit era caotica e pericolosa, e potenti avversari stavano apparendo uno dopo l’altro, Fei doveva migliorare velocemente la sua forza. Aveva cambiato la sua strategia per salire di livello; aveva abbandonato il piano di tenere in equilibrio il potere di tutti i suoi personaggi che avrebbe puntato su una ricompensa incerta per aver completato il secondo atto. Invece si concentrò a migliorare il suo barbaro e diventare un guerriero di classe lunare.

Dopo aver completato la seconda missione nel Porto di Kurast, il barbaro adesso era al livello 46.

Anche Elena diventò più forte. Era al livello 40 e aveva padroneggiato tutte e quattro le frecce elementali magiche. Inoltre, la coordinazione tra lei e Fei era diventata più fluida. Mentre combattevano contro demoni e mostri, avrebbero saputo cosa stava pensando l’altro finché avessero visto gli occhi o i movimenti iniziali dell’altro. Dato questo livello di connessione, sembrava che fossero controllati dalla stessa persona.

Anche le emozioni che provavano l’uno per l’altra si stavano trasformando.

Da quando c’era stato l’incidente nella stanza di pietra, non avevano fatto progressi. Ma Fei poteva percepire che il Fiore del Campo splendido e valoroso non si riteneva più una serva poco importante. Fei poteva sentire la passione e l’amore nel cuore di Elena. Il loro rapporto adesso era intimo e affiatato.

Durante le pausa dai combattimenti, Fei avrebbe tenuto le mani morbide di Elena. Anche se non erano lunghe camminate sulla spiaggia, era un’esperienza molto simile mentre camminavano lungo una strada piena di sangue e cadaveri di mostri.

Esaurirono il periodo di tempo disponibile ed entrambi lasciarono il mondo di Diablo.

…..

“È tutto normale. Non è successo niente di irregolare e i cavalieri del palazzo della giustizia non sono riapparsi.”

Quando Fei tornò, la sua guardia personale, Torres si avvicinò e fece rapporto su cos’era accaduto nelle ultime quattro ore. Era tutto come aveva previsto Fei. Dopo che l’evento che era successo quella mattina, il palazzo dei cavalieri della giustizia si era calmato e non aveva tentato di vendicarsi.

Dopodiché Fei fece una passeggiata per l’area dell’accampamento. Visto che la ricerca degli assassini dell’impero Spartax era terminata, i membri dei regni affiliati potevano camminare normalmente per il campo. Allo stesso tempo, l’Imperatore Yassin aveva ordinato a tutti i regni affiliati di prepararsi, l’esercitazione militare sarebbe iniziata tra due giorni.

Alla fine, l’attenzione di tutti tornò alla competizione.

Fei mandò via le sue guardie e vagò per il campo. Presto arrivò vicino al regno di Byzantine. L’accampamento di questo regno silenzioso in passato adesso era affollato e rumoroso. Tutti sapevano che il giovane re era sostenuto dal sovrano di Chambord e molti emissari e sinistri di altre organizzazioni e regni stavano cercando di stabilire un buon rapporto con Byzantine dato che temevano di andare direttamente da Chambord; volevano tutti ottenere qualche vantaggio nella competizione imminente.

Fei sorrise e capì che questo giovane aveva colto l’opportunità. Il giovane sovrano di Byzantine era sicuramente al centro della folla. Era sicuro e stava chiacchierando amichevolmente con tutti i visitatori; non era più timido e spaventato.

Tuttavia Fei non gli andò incontro, si girò e se ne andò.

Nell’ultima ora aveva una strana sensazione, come se qualcuno lo stesse seguendo e osservando. Ma non importava quanto ci provasse, non riusciva a trovare questa persona.



