---
weight: 280
title: Capitolo 28 – Un colpo! Ancora!
pubDate: 2023-06-04T13:54:16.363Z
tags:
    - htk
---


Capitolo regolare,
0 capitoli in coda, 0/5
-Schadenfreude

Il ruggito del re penetrò nei cuori della gente come una scarica di frecce. Molti veterani abbassarono le teste, ma i loro tremiti rivelarono ciò che provarono. Alcune nuove reclute non riuscirono a trattenere le lacrime, sia per quanto erano stati contrariati che per la felicità.

In lontananza, Pierce, Brook e Lampard si riempirono di emozione e i loro cuori sembravano sul punto di balzare dai loro petti.

Conca invece si spaventò a morte. Si inginocchiò sul posto e si dimenticò perfino di schiaffeggiarsi. Visto che era pieno di vergogna, stava cercando di trovare un modo per placare la rabbia del re.

"Se sei la legge militare a Chambord, allora chi ca**o sono io?!" Ruggì di nuovo Fei e diede un calcio a Conca. Si girò e chiese a Brook: "Comandante Brook, dimmi. Un giudice militare che ha disertato, offeso il re e ignorato la legge militare di Chambord... Qual è la punizione per tutti questi crimini?"

"Dovrebbe essere trattato come tradimento ed essere punito con la morte!" Rispose con sincerità Brook.

Fei guardò Conca, che si stava ancora rialzando a fatica e chiese con freddezza: "Hai sentito? Hai qualcosa da dire?"

Conca fu colto dal panico. Vero panico.

Nonostante fosse un guerriero ad una stella al picco del suo stadio e non aveva paura di Brook e dei soldati, c'era Lampard. Il guerriero numero uno di Chambord gli dava un'enorme pressione. Se Alexander avesse voluto davvero condannarlo a morte, Lampard avrebbe potuto decapitare Conca in un istante.

"La prego mi perdoni! Sua maestà, non lo farò mai più!" Conca strisciò verso Fei e si aggrappò ad una delle sue gambe. Piangeva mentre implorava pietà; il suo atteggiamento arrogante e aggressivo era scomparso completamente.

"Vuoi che ti perdoni? Chiedilo a loro." Fei indicò i soldati sulle mura difensive.

Tutti rimasero in silenzio, Conca ricevette solo degli sguardi pieni di odio e rabbia in risposta. Il giudice militare non si sarebbe mai immaginato che un giorno, avrebbe dovuto implorare i soldati che aveva sdegnato così tanto per salvarsi la vita. Dopo aver pensato alla sua condotta negli ultimi due anni, sapeva che non l'avrebbe passata liscia.

Conca capì anche che il re voleva renderlo un esempio, così la sua ultima speranza fu rivolgersi al capo dei ministri Bazzer.

Dopo aver ricevuto il supporto di Bazzer, aveva commesso molte azioni rivoltanti per attirare il favore del vero "sovrano" di Chambord. Sperava che il capo dei ministri si sarebbe comportato come in passato: salvandolo da ogni possibile conseguenza.

Tuttavia Bazzer non disse nulla; non lo guardò nemmeno. La sua espressione flemmatica sembrava suggerire che quasi non conoscesse nemmeno Conca.

Il giudice militare rimase deluso. Alzò lo sguardo e scoprì che Alexander stava sogghignando. I soldati attorno gli stavano rivolgendo delle occhiate assassine; sembrava che volessero divorarlo vivo.

Era stato abbandonato.

"Sua maestà, cos'ha intenzione di fare con me?" Conca iniziò a calmarsi.

Fei non lo guardò nemmeno. Alzò la testa e annunciò a tutti: "Il giudice militare Conca è scappato dalla battaglia, ha offeso il re e si è preso gioco delle leggi militari. Secondo le leggi di Chambord, queste azioni equivalgono ad un tradimento e per questo sarà condannato a morte!"

Fei non si sarebbe lasciato sfuggire questa occasione. Questo giudice militare era sicuramente un tirapiedi di Bazzer e aveva combinato disastri nel settore militare. A giudicare dalle espressioni dei soldati, Fei capì che Conca meritava di essere punito. Era meglio sterminare persone del genere. Non avrebbe soltanto minato il controllo che Bazzer aveva su Chambord, ma avrebbe ristabilito la disciplina e avrebbe aumentato la fiducia della gente nei confronti delle leggi militari. Fei aveva deciso fin dall'inizio di eliminare Conca.

I soldati iniziarono ad esultare sentendo questo annuncio. Ma in quel momento...

"Vuoi che muoia? Allora muori con me!"

Con un grido disperato, Conca strinse la gamba di Fei e una fiamma color cachi iniziò a circondare il suo corpo; questo era il segno che l'uomo era quasi diventato un guerriero a due stelle. Due anni fa era al picco del primo stadio, ma questo periodo di lusso e di agio non aveva aumentato affatto la sua forza. Tuttavia la situazione critica in cui si trovava aveva stimolato il suo potenziale ed era avanzato di livello.

Conca balzò come un fulmine e prese Fei per il collo.

Questo giudice militare di solito ignorante si stava comportando come un cane abbandonato. Gridò come un pazzo: "Toglietevi dal ca**o! Me**a! Allontanatevi da me! Se qualcuno si avvicina, ucciderò questo re ritardato!"

Brook, Pierce e i soldati ne furono scioccati. Lo circondarono velocemente e spade, lance, lame, martelli, ogni tipo di armi puntarono verso di lui.

Pierce agitò il martello e gridò: "Lascia andare il re! Debole bastardo!"

Brook era nervoso. Nonostante il re avesse dimostrato la sua forza mostruosa uccidendo guerrieri ad una stella in un solo colpo, le fiamme d'energia che circondavano Conca mostravano che era già un guerriero a due stelle. Inoltre il giudice militare lo aveva attaccato a sorpresa. Temeva che il re sarebbe rimasto ferito e disse velocemente: "Conca, lascia andare il re Alexander! Giuro sul Dio della Guerra che ti lasceremo andare via da Chambord e potrai tornare alla tua vita da mercenario."

"Mercenario? Ahahah, vuoi che torni a fare quella vita precaria da mercenario?" Conca era impazzito, rise come un folle e disse: "Credi che dopo due anni di lusso a Chambord possa fare ancora il mercenario? Non voglio più rischiare la vita per una moneta d'oro... Ho bisogno di una tonnellata d'oro e due cavalli veloci. Andate a prenderli!"

Mentre Conca era distratto, il guerriero numero uno di Chambord si stava avvicinando lentamente. La spada nera sulla schiena di Lampard stava tremando; l'uomo stava calcolando la distanza tra di loro e stava pensando ad un modo per salvare Fei...

Tuttavia...

Conca se ne accorse.

Urlò come un topo punzecchiato: "Non avvicinarti! Signor Lampard, stai lontano, più lontano... più lontano! So che non posso affrontarti, ma non credi che potrei torcere il collo di questo re ritardato prima che ti avvicini?"

Lampard provò frustrazione, ma dovette ritirarsi. Nessuno si aspettava che sarebbe arrivato a questo punto.

Brook e Pierce erano preoccupati, ma non sapevano cosa fare. Se avessero potuto, si sarebbero sacrificati per salvare Fei, ma...

Il solo che sembrava aver mantenuto la calma era il capo dei ministri Bazzer. Il suo sguardo brillò con entusiasmo. Pensò: 'Idiota, smettila di blaterare! Uccidilo ora! Uccidilo. Ahahah, mi risparmierà così tanta fatica...'

Conca era agitato per via delle armi puntate verso di lui e gridò ripetutamente: "Andate a preparare i soldi e i cavalli! Presto!"

Ma...

"Non fatelo!" Disse Fei, che prima era rimasto in silenzio.

"Cos'hai detto?" Conca ne fu sorpreso.

"Ho detto che non devono farlo. Perché non avrai l'occasione di usare quei soldi." Disse con calma Fei, come se stesse spiegando la situazione ad un ragazzino.

Questa calma inquietò Conca, sembrava che fosse stato lui ad essere preso in ostaggio e non Fei. Il giudice militare si infuriò: "Ahah, non ne avrò l'occasione? Perché no, idiota?"

"Perché... stai... per morire!"

"Cosa?"

Prima che Conca potesse reagire, sentì un forte dolore allo stomaco. Ebbe la sensazione che i suoi organi interni fossero scoppiati. Prima che potesse stringere la presa sul collo di Fei, perse energia e il cielo e la terra iniziarono a roteare sotto i suoi occhi. Era stato scaraventato via dal pugno di Fei.

Questa scena sbalordì di nuovo la folla.

"Cos'è successo?" Molti erano rimasti scioccati. Dalla loro prospettiva, il giovane re che era stato bloccato aveva mosse il braccio e aveva colpito la pancia di Conca, come se stesse giocando...

Un secondo dopo...

Le fiamme di energia attorno a Conca furono fatte a pezzi e scomparirono velocemente. Conca era stato scaraventato via.

Mentre la gente era ancora scioccata, Fei afferrò una lancia dalle mani di un soldato e la scagliò verso il giudice militare.

"Shua!!"

La lancia si precipitò verso Conca come un'enorme freccia d'assedio.

Conca, ancora a mezz'aria, non ebbe nemmeno il tempo di urlare. La lancia penetrò con accuratezza il suo cuore e l'enorme slancio inchiodò il suo corpo sulle pareti della torre di guardia. I suoi arti fremettero un paio di volte, ma presto la sua testa si inclinò e il sangue iniziò a scorrere dalla sua bocca. Non poteva essere più morto di così.

Questo momento di crisi era terminato velocemente.

Un solo colpo?

Tecnicamente erano stati due colpi, ma Fei si era comunque sbarazzato molto facilmente di un guerriero a due stelle. Nonostante questo giovane re avesse compiuto molti miracoli, rimasero tutti scioccati, incluso Lampard.

La differenza di forza tra un guerriero ad una stella e uno a due stelle non si limitava solo al nome. Nel continente Azeroth il potere dei guerrieri e dei maghi era categorizzato in base a tre stadi generali: Solare, Lunare e Stellare.



