---
weight: 2802
title: Capitolo 280 - Guerriero di Massimo Livello (seconda parte)
pubDate: 2024-05-22T00:41:47.904Z
tags:
    - htk
---

Le ferite più devastanti non erano in superficie, erano quelle provocate dall’energia verde entrata nel suo corpo. Questa forza si stava agitando e continuava a danneggiare i muscoli e gli organi di Fei.

Fei era riuscito a danneggiare l’avversario?

No! Non aveva nemmeno potuto avvicinarsi! Al massimo era arrivato a cinque metri di distanza dall’uomo misterioso.

Tuttavia, nonostante le ferite, lo sguardo di Fei era brillante come non mai.

Si era finalmente reso conto dell’identità di quest’uomo.

Dopo dieci attacchi, Fei si era reso conto del perché gli era sembrato così familiare, era la persona che aveva inseguito l’assassino misterioso! Il campo di battaglia era stato opera sua.

Fei aveva osservato e percepito l’energia residua dei Sigilli Spaziali del Pugno Spirituale, e aveva familiarità con l’aura di quest’uomo. Non era riuscito ad identificarlo perché l’aveva nascosta, ma ora che aveva lanciato attacchi sempre più potenti, Fei lo riconobbe.

Per qualche motivo, Fei provò un senso di sicurezza dopo averlo identificato.

Non perché quest’uomo avesse ferito l’assassino che aveva cercato di ucciderlo; il suo sesto senso da barbaro gli suggeriva che era un amico e non un nemico.

“Mi hai riconosciuto?”

La voce priva d’emozione risuonò di nuovo mentre la luce lunare illuminava il suo volto, le sue spalle, i suoi capelli e il suo abito.

“Sì… Anziano!” Fei ci pensò e scelse la parola “anziano”.

“Eh, sei piuttosto bravo!” Disse facendo un cenno l’uomo misterioso. Come una balena che risucchiava acqua, scie di energia da guerriero verde fuoriuscirono dal corpo di Fei e tornarono nella sua mano.

Fei era sbalordito.

Sapeva che stava ritirando l’energia da guerriero nel suo corpo.

Ma non si aspettava che potesse controllarla così tanto. In un certo senso, avrebbe potuto ordinare facilmente all’energia di detonare. Se non lo avesse ucciso, lo avrebbe ferito gravemente.

Un controllo così terrificante!

Fei ripensò all’improvviso a quando quest’uomo aveva ritirato il suo Colpo di Spada stava per attivare le formazioni magiche… In confronto a tutti gli avversari precedenti di Fei, quest’uomo misterioso aveva un controllo divino sul suo potere!

“Hai resistito a dieci colpi. Torna domani!”

La voce fredda risuonò di nuovo. Fei voleva chiedergli qualcosa, ma la sua vista si offuscò. Dopo un battito di ciglia, non si poteva vedere nulla sotto la luce lunare. Nonostante il suo potere da barbaro di livello 46, Fei non aveva visto come se n’era andato l’uomo.

Si può vedere solo la testa del drago, ma non la coda.

<em>Nota traduzione: un vecchio detto cinese che descrive come una persona sia misteriosa e difficile da trovare.</em>

Dato che Fei non poteva reagire così velocemente, aveva già aperto la bocca e aveva alzato le braccia per cercare di fermarlo.

Dopo un po’, abbassò lentamente le braccia e si sfregò il mento. Pensava che ciò che era successo oggi fosse troppo strano.

Quest’uomo misterioso doveva essere una figura importante a Zenit; era troppo potente. Tuttavia era apparso qui per un motivo e aveva chiesto a Fei di resistere a dieci attacchi. Dopodiché era scomparso senza dargli una spiegazione.

<em>’Era solo annoiato e voleva picchiarmi per divertimento?’</em>

Fei pensò: <em>’O…’</em>

All’improvviso Fei ripensò a ciò che aveva detto prima di andarsene: “Torna domani!”

<em>’Torna domani? Vuole che torni qui a farmi picchiare di nuovo? Mi odia così tanto?’</em>

Fei ridacchiò. Sembrava capire quali erano le sua intenzioni, ma solo il tempo avrebbe potuto dimostrare che la sua ipotesi fosse corretta o no. Almeno per ora, era sicuro che quest’uomo non aveva intenti malvagi.

Dopo averci pensato, Fei sospirò e si rilassò. La fatica e il dolore lo colpirono duramente dopo che era passata la tensione, e non gli rimaneva nessuna forza. Mentre la brezza gelida soffiava, le gambe di Fei si afflosciarono, facendolo collassare a terra. Non voleva affatto muoversi.


