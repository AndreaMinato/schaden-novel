---
weight: 281
title: Capitolo 281 - Rapido Aumento di Forza (seconda parte)
pubDate: 2024-05-22T01:41:47.904Z
tags:
    - htk
---

Cech era migliorato drasticamente e viste le sue origini nobili, era molto più bravo a disciplinare i soldati rispetto a persone come Pierce, Drogba e Oleg che erano persone comuni. Fei aveva assegnato le cariche giuste ai suoi uomini e aveva dato loro completa fiducia. Così il sistema funzionava bene.

Torres era la guardia del corpo personale di Fei e si impegnava molto a diventare più potente. Perciò parlava e si allenava con Lampard, nemmeno a lui piaceva addestrare soldati. La forza del giovane era aumentata di molto negli ultimi giorni.

Dopo che tornò dalle montagne Moro, Fei fece colazione con Angela ed Emma. Dopo aver trascorso un po’ di tempo con le ragazze, iniziò ad allenarsi nella tenda centrale.

Entrò direttamente nel mondo di Diablo dopo pranzo.

Da quando Akara e Cain avevano visto gli oggetti nella misteriosa stanza di pietra, erano impazziti di curiosità e avevano iniziato a studiarli. Fei non riuscì a parlare con i due, così lui ed Elena continuarono il loro viaggio. Usando il portale nel Campo delle Ranger, arrivarono nel Porto Kurast.

Il Porto Kurast era una città affacciata sul mare, tra l’oceano e la foresta.

La maggior parte degli edifici erano costruiti usando legno e erano sull’acqua, e la città era divisa in aree principali. A parte alcune zone d’inventario e portali, c’erano più di una decina di NPC. Alcuni avevano il compito di dare missioni e altri vendevano oggetti come pozioni e altro ancora.

Come nella seconda mappa di Lut Gholein, questi NPC non avevano una loro intelligenza. Simili a robot, comunicavano solo seguendo il copione prestabilito. Erano quasi identici agli NPC nel gioco della vita precedente di Fei.

In effetti, solo gli NPC del Campo delle Ranger avevano una loro intelligenza e gli avevano portato esperienze che non aveva incontrato nella sua vita precedente.

Ciò che c’era di diverso nel Porto Kurast era la mappa molto più grande e misteriosa rispetto alle due aree precedenti. I demoni e i mostri qui erano più potenti, e Fei, barbaro di livello 46, doveva fare attenzione quando li affrontava.

Questo era uno dei benefici del mondo di Diablo.

Mentre i personaggi di Fei aumentavano di livello, anche i mostri che avrebbe dovuto affrontare avrebbero fatto lo stesso. Il nuovo ambiente in cui Fei si lanciava era sempre più pericoloso e doveva rimanere in allerta per gestirlo. In questo modo, la sua esperienza di combattimento e la comprensione della sua forza sarebbero aumentate. Danzare sull’orlo della morte era l’allenamento migliore per un guerriero; non era come alcuni giochi facili e noiosi che Fei aveva visto nella sua vita precedente.

Oltre ad innumerevoli pericoli, aveva anche ottenuto moltissimi punti esperienza.

Quando arrivò lo scadere delle quattro ore e trenta minuti, Fei non aveva ancora completato la terza missione della mappa. Aveva passato la maggior parte del tempo a viaggiare e ad uccidere i mostri lungo la strada. Ma prima di andarsene dal Mondo di Diablo, era aumentato di livello tre volte, il suo barbaro era arrivato al livello 49.

Naturalmente, oltre ad un aumento di forza, Fei era andato dal NPC che vendeva equipaggiamenti e aveva comprato un’altra serie di oggetti per 200.000 monete d’oro. Aveva preso un’armatura con 200 punti difesa, un elmo con 100 punti difesa, un paio di guanti buoni, stivali e una cintura.

Tuttavia questi oggetti erano tutti di colore blu al livello 5. In confronto a quelli arancioni che aveva prima, i loro stili, gradi e adattabilità erano inferiori. Questo irritò un po’ Fei.

Però si potevano comprare raramente oggetti di livello 6 da NPC. Aveva ottenuto la maggior parte di essi come bottino dopo aver ucciso un mostro e non erano affatto comuni.

Tuttavia Fei non era troppo preoccupato dato che aveva accesso alla Saggezza del Re Demoniaco.

Il libro conteneva molte tecniche di forgia divine e incanti. Se Cain ed Akara avessero potuto tradurle completamente, Charsi probabilmente sarebbe riuscita a creare oggetti di sesto livello arancioni; forse perfino arrivare al livello 7 o al leggendario livello 8 non sarebbe stato più un sogno.

Dopo che tornò nel mondo reale, era già sera.

In quel momento, due gruppi di onorabili ospiti si presentarono al campo uno dopo l’altro.



