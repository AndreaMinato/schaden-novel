---
weight: 282
title: Capitolo 282 - Scalata Sociale
pubDate: 2024-05-22T02:41:47.904Z
tags:
    - htk
---

Il primo gruppo di ospiti era condotto da Granello, detto il Barbarossa.

La comparsa della seconda figura più influente al servizio del principe Dominguez attirò velocemente l’attenzione. Venti soldati della pattuglia imperiale proteggevano sei carrozze e avanzavano dietro Granello. Sembrava che stessero cercando di vantarsi; attirarono l’attenzione perfino delle persone che non conoscevano Barbarossa. Ma quando la gente notò che le sei carrozze si stavano dirigendo verso l’accampamento di Chambord, mostrò vari tipi di espressioni.

“Sono i tesori della Lama di Sangue. Sua altezza ci ha mandato qui a consegnarli.”

Granello fu molto cortese. Non era il solito tirapiedi silenzioso oggi. Rise e disse: “La signorina Paris aveva intenzione di venire, ma sono capitate delle questioni urgenti di cui doveva occuparsi. Perciò sono stato incaricato io di venire qui e la signorina Paris vuole che mi scusi per lei per questo!”

“Non si preoccupi. Grazie mille signor Granello.” Fei fece un cenno e i poliziotti di Chambord si occuparono velocemente delle carrozze.

Quando la Lama di Sangue era stata ripulita, il secondo principe aveva detto che avrebbe dato tutto il suo bottino a Chambord e aveva anche rivelato un po’ della sua “forza. Oggi aveva rispettato la parola data e aveva mandato i tesori.

Anche se a Fei non importava di questi oggetti, nessuno avrebbe rifiutato di avere troppi soldi. Inoltre accettare il dono era in sé un’espressione di rispetto. Se Fei l’avesse rifiutato, avrebbe rischiato di causare ostilità.

Dopo un po’ di convenevoli, prima di partire disse:“Sua altezza ha solo sentito di ciò che è accaduto ieri solo dopo. Ha detto che non deve più preoccuparsi del palazzo dei cavalieri imperiali.” Barbarossa non rimase nel campo di Chambord troppo a lungo.

Fei annuì.

Anche se rientrava nelle sue aspettative, la sua impressione del secondo principe migliorò ulteriormente. Il principe doveva aver messo sotto pressione il palazzo dei cavalieri imperiali e l’aveva fatto durante un momento così delicato. Dopotutto l’atteggiamento del palazzo dei cavalieri imperiali avrebbe potuto influenzare la battaglia per il trono.

Questo rese Dominguez degno di fiducia agli occhi di Fei.

Inoltre questo dono era arrivato al momento giusto.

D’ora in avanti, la presenza dei tesori della Lama di Sangue nell’inventario di Fei avrebbe avuto una spiegazione plausibile. Avrebbe potuto dire che proveniva dal secondo principe. Fei era sicuro che fosse uno dei motivi per cui Dominguez gli aveva mandato il dono.

Allo stesso tempo, questo avrebbe giustificato il fatto che Fei aveva molti soldi. Dopotutto il potere del Cubo di Horadrim gli avrebbe causato molti problemi se fosse stato rivelato.

“Per favore ringrazi sua maestà da parte mia!” Fei diede una pacca sulle spalle di Granello e salutò Barbarossa e i suoi uomini.

Gli altri regni affiliati assistettero a questa scena.

“Sembra che il secondo principe e il re di Chambord abbiano stabilito un qualche tipo di accordo!”

“Da quando il sovrano di Chambord ha scioccato il mondo con la sua forza, è diventato degno di poter condizionare la lotta per il trono.”

“Mi chiedo che possa fare un regno come Chambord in questa battaglia accesa ora che il sovrano di Chambord ha mostrato il suo favore al secondo principe…”

“Strano… perché il re di Chambord l’avrebbe fatto?”

Risuonarono chiacchierate simili nell’area degli accampamenti. Dato che i dieci regni affiliati di primo livello mantenevano un basso profilo, i nuovi guerrieri di Chambord erano diventati grandi argomenti di conversazione. Moltissimi ricognitori e spie monitoravano Chambord e la comparsa di Granello diede da pensare a molte persone.

Tuttavia nessuno si aspettò la sequenza di eventi successiva.

Dopo aver salutato il primo gruppo di ospiti, arrivò un’altra comitiva subito dopo che Fei ritornò nella sua tenda. Tutto ciò che vide fu uno scatto viola da lontano e poi notò Ziene, la guardia che era sempre a fianco della principessa.

Anche dietro di lei c’erano sei carrozze. Anche se le vetture erano coperte da tessuto verde e nessuno poteva vedere cosa contenevano, le orme profonde lasciate dalle ruote fecero capire alla gente che dovevano contenere tesori e gemme magiche.

Eccetto per poche persone molti informate, nessuno sapeva l’identità della ragazza vestita di viola.

Questa ragazza giovane e bella emanava un’aura gelida e pura. L’abito viola e l’armatura di cuoio enfatizzavano le sue curve e attirava facilmente l’attenzione di ogni uomo mentre passava per la zona degli accampamenti.

Tuttavia nessuno osò avvicinarsi a parlarle, nemmeno i principi dei regni affiliati donnaioli si erano tirati indietro. L’aura potente emanata dalla ragazza li faceva rabbrividire, figuriamoci quella dei quaranta soldati d’élite della legione del Ferro di Sangue.

“Sua maestà! Questi tesori della Lama di Sangue sono stati mandati dalla principessa per conto del primo principe. Potrebbero esserle utili.” Dopo essere arrivata di fronte a Fei, infranse un record; era la prima volta che parlava così tanto ad un uomo, erano più di dieci parole!

Fei ridacchiò: “Se non sbaglio, è solo per conto della principessa. Scommetto che il primo principe non ha detto nulla.”

Ziene lo guardò con un’espressione sorpresa. A bocca aperta, voleva quasi chiedergli: “Come lo sapevi?” Anche se la ragazza trattenne la curiosità, la sua espressione la tradì.

Fei scosse lievemente la testa.

In realtà il principe Arshavin aveva sempre mostrato un po’ di ostilità nei confronti di Fei, che l’aveva percepito fin dall’inizio. Dato che la principessa stava cercando di minimizzarla, la lieve ostilità non si era trasformata in odio. Tuttavia Fei non se ne preoccupava troppo. Finché Arshavin non fosse stato l’imperatore, non sarebbe stato un’enorme minaccia per lui. Anche se avesse ereditato il trono tra un po’ di anni, allora Fei avrebbe avuto il potere di rivaleggiare con Zenit.

L’intento dietro il tono era lo stesso. Come Paris, anche la principessa voleva che Fei avesse una giustificazione legittima nel possedere i tesori della Lama di Sangue.

Le sei carrozze furono spinte nel campo di Chambord sotto gli sguardi di molte persone. I soldati della legione Ferro di Sangue tagliarono le corde che stavano legando il tessuto verde e rivelarono enormi scrigni neri. Dopodiché li aprirono e lasciarono che l’oro e l’argento brillassero allo scoperto. Insieme ad essi, c’erano ondate di energia create dalle gemme magiche. Tutti questi colori da sogno fecero capire alla gente cosa contenevano anche da centinaia di metri di distanza.

Gelosia e invidia brillarono negli occhi di molti uomini.

Tutti i tesori delle sei carrozze erano l’equivalente di tre anni di introiti di un regno affiliato di livello 4. Con tutte queste risorse, il sovrano di Chambord sarebbe stato uno dei re più ricchi anche se fosse stato al verde prima.

Se prima era solo fisicamente potente, ora lo era anche finanziariamente.

Chambord era ancora più temuta.

A Ziene non piaceva parlare. Dopo aver consegnato i tesori, gli disse addio: “Sua maestà, sua altezza mi ha detto di dirti che il suo conflitto con il palazzo dei cavalieri imperiali è sistemato, non deve più preoccuparsene!”

Fei rise: “Per favore ringraziala da parte mia.”

<em>’Così il gruppo del primo principe ha messo sotto pressione il palazzo dei cavalieri imperiali” Fei provò un po’ di orgoglio: “Così la mia posizione sociale è migliorata? I due principi più potenti sono stati disposti ad offendere il palazzo dei cavalieri imperiali per me? Così il mio valore è superiore al palazzo dei cavalieri imperiali?’</em> Pensò.

“Sua maestà… si riguardi!” Disse la bella ragazza vestita di viola prima di andarsene.

Fei era sorpreso.

Era ovvio che non fosse un messaggio della principessa, ma che provenisse da Ziene stessa.

Fei voleva ringraziarla, ma Ziene si era già trasformata in un bagliore di luce viola ed era scomparsa nel cielo.

“Così perché anche il principe ha dato un regalo così costoso al sovrano di Chambord?” Alcuni astanti erano confusi.

Sapevano chi erano queste persone con il simbolo del Ferro di Sangue sulle armature. Dato che rappresentavano la volontà del principe Arshavin, la folla divenne ancora più confusa.

“Che Chambord stia ancora aspettando un’offerta migliore e non abbia scelto se schierarsi?”

“Maledizione! Che coraggio che ha il re di Chambord! Che ambizione!” Alcuni sogghignarono. Se qualcuno avesse usato un metodo del genere per approfittarsi della lotta per il trono, qualsiasi principe che sarebbe diventato il prossimo imperatore avrebbe serbato rancore nei suoi confronti. “Questo re è proprio uno zoticone. Ha commesso un così grande errore con ignoranza.” Pensarono queste persone.

Fei non badò agli astanti.

Dopo aver fatto un po’ di conti, Fei mandò una porzione delle armi e dei tesori a Costantine di Byzantine, ne diede una porzione come ricompensa ai suoi soldati e ordinò ai suoi uomini di conservare il resto e sorvegliarlo.

Quella notte, Fei passò alla modalità Assassino e superò facilmente i punti di controllo per arrivare nelle montagne Moro.

Più di una decina di formazioni magiche stavano ancora proteggendo l’enorme campo di battaglia e numerosi sigilli spaziali stavano fluttuando nell’aria. Una figura magra stava al centro dell’area con un abito color bronzo; stava lì pacifico come se fosse il centro dell’universo e attirò l’attenzione di Fei.



