---
weight: 283
title: Capitolo 283 - Stesso Colpo
pubDate: 2024-05-22T03:41:47.905Z
tags:
    - htk
---

Era lo stesso guerriero misterioso.

Era tornato.

Fei mostrò un sorriso misterioso.

Senza nascondersi, sfrecciò verso le montagne e arrivò di fronte al campo di battaglia. Poi usò le stesse tecniche in modalità Assassino e superò una formazione magica di livello intermedio.

“Uh?” Il guerriero misterioso fu un po’ sorpreso dai suoi metodi.

Anche se quest’uomo era un guerriero, era un po’ informato sulla magia. Fei aveva appena superato una formazione magica a sette stelle che conteneva più di trecento circuiti magici. Questi circuiti magici erano interconnessi e l’energia scorreva al loro interno a varie velocità ed angolazioni. Se fossero stati attivati anche solo di poco, la formazione magica avrebbe lanciato un attacco. Ciò che Fei stava facendo usando la sua agilità e le sue capacità di “previsione” era incredibile! Era miracoloso!

L’uomo misterioso rifletté e si rese conto che, anche se era molto più forte, non avrebbe potuto imitare ciò che stava facendo il re di Chambord.

“Anziano! “ Fei superò la formazione e si riposò per un po’, si alzò e salutò l’uomo.

“Eh.” La sorpresa nell’espressione dell’uomo scomparì. Dopo aver osservato Fei per un po’, annuì con un sorriso.

“Anziano, chi è…?” Fei voleva sapere la sua identità.

“Attacca.” L’uomo misterioso fece un cenno e lo interruppe. Sembrava che non ne volesse parlare.

“Uh?” Fei ne fu sorpreso; non capiva cosa quali fossero le sue intenzioni.

“Dammi un pugno.” Disse l’uomo misterioso. La sua voce era ancora priva d’emozione. Poi aggiunse: “Scaglia un pugno con tutte le tue forze.”

Fei capì.

<em>’Maledizione, un’altra battaglia?’</em> Pensò.

<em>’Mi ha messo sotto pressione e mi ha attaccato ieri, ed è il mio turno di attaccare? Sembra che abbia indovinato.’</em>

Fei si rese conto della caratteristica distintiva di quest’uomo, non gli piaceva parlare. Trattava le sue parole come tesori; se avesse potuto esprimersi con una parola, non ne avrebbe usate due.

“Anziano, stia attento!”

Gridò Fei mentre luci colorate apparivano sul suo corpo. Tutto l’equipaggiamento che aveva ottenuto dal NPC nel Porto di Kurast apparì sul suo corpo. Il suo corpo era completamente protetto: i polsi, i pugni, gli avambracci, le spalle, il petto, la schiena, gli addominali, le gambe, le ginocchia, le caviglie, i piedi… Tutte le armature avevano forme esotiche e lo facevano sembrare una bestia assetata di sangue.

Un momento dopo, in seguito ad un’ondata di energia magica, Fei scatenò la sua energia da barbaro di livello 49 e fece un respiro profondo. Tirò indietro il braccio e strinse un pugno. Sembrava che questo movimento stesse trainando l’energia del mondo nella sua mano.

“Pugno Gelido del Cielo - Un Solo Colpo per Uccidere!”

Fei usò all’istante la sua mossa più potente.

Nell’area sopra la sua testa, il marchio del pugno trasparente era ampio circa dieci metri e assomigliava ad un loto cristallino. Scattò all’istante con fare spietato verso l’uomo misterioso, che stava tra i sigilli spaziali. Era così veloce da emettere rumori assordanti e creare scintille a mezz’aria.

“Uh?” L’uomo misterioso rimase sorpreso per la seconda volta oggi. Annuì e disse: “Non male!”

Fece la sua mossa, spostò le mani da dietro la schiena e le ondeggiò lievemente come se stesse spazzando via della polvere. Di fronte al devastante marchio del pugno, apparì un enorme palmo verde.

“Colpo di Palmo!”

Boom!

I due attacchi si scontrarono.

L’atmosfera era davvero tesa. Dopo un breve momento di silenzio, il rimbombo risuonò per il campo di battaglia. Il marchio del pugno cristallino e le fiamme d’energia verde sembravano fuochi artificiali, splendidi ma pericolosi. Sollevarono nuvole di polvere e di detriti nell’aria. Il terreno si riempì perfino di fessure, come se avesse destato l’ira degli dei.

Questo caos alla fine si calmò dopo quattro minuti.


Il marchio del pugno cristallino e il Colpo di Palmo erano scomparsi entrambi.

“La tua forza è aumentata di nuovo?” L’uomo misterioso era confuso.

Fei annuì.

“Troppo veloce, non va bene!” L’uomo si accigliò.

Fei ne fu sorpreso all’inizio, ma presto capì cosa intendeva.

Nel continente Azeroth, gli esperti avevano bisogno di fare progressi sia in quanto a forza che a mentalità e livello spirituale. Un aumento troppo rapido di forza avrebbe destabilizzato questo equilibrio. Anche se questo squilibrio non avrebbe causato danni simili a quelli descritti nei racconti Wuxia, avrebbe ridotto il potenziale futuro di una persona. Molti geni erano avanzati rapidamente di livello, ma erano rimasti fermi alle nove stelle e non erano riusciti a raggiungere lo stadio lunare.

Il percorso della coltivazione era simile a molti altri processi naturali; non si poteva trascurare la costruzione di ferme fondamenta.

L’altezza del grattacielo dipendeva dalla profondità delle sue fondamenta.

Il futuro di un guerriero dipendeva da una padronanza dei fondamenti.

Accumulare velocemente per poi mettere lentamente in pratica, questa era la chiave.

Il guerriero misterioso era rimasto scioccato dai rapidi progressi di Fei. In confronto alla scorsa notte, Fei ora era equivalente ad un guerriero a sette stelle di livello intermedio. Il guerriero misterioso doveva aver pensato che si fosse concentrato solo sulla sua forza e avesse trascurato i fondamentali. Era preoccupato che questo genio avrebbe ridotto il suo potenziale.

Fei fu toccato dalle parole gentili dell’uomo.

Questa era la prima volta che qualcuno lo aveva istruito da quando era arrivato nel continente Azeroth. Questo semplice consiglio gli fece provare un po’ di nostalgia. Aveva la sensazione di essere seduto in classe e ascoltare la lezione del suo professore all’università sulla terra.

Tuttavia Fei non sapeva come spiegare la situazione a quest’uomo.

Il suo aumento di forza non era ordinario; aveva il mondo di Diablo ad aiutarlo. Al contrario dei guerrieri e dei machi che dovevano accumulare gradualmente energia e potere, l’aumento di forza di Fei non sarebbe rallentato. In effetti, visto che il suo potere spirituale era aumentato, poteva rimanere ancora di più nel mondo di Diablo e sarebbe aumentato di livello ancora più rapidamente!

Naturalmente non avrebbe condiviso questo segreto con altri.

“La ringrazio per il suo consiglio Anziano.” Poté dire solo questo.

Fortunatamente l’uomo misterioso non insistette a ricevere una risposta. Ripensando a come Fei aveva superato la formazione, aveva capito che il giovane doveva avere degli assi nella manica particolare. Nel mondo tutti avevano i loro segreti. L’uomo misterioso voleva solo avvertirlo, non voleva fare il ficcanaso.

“I tuoi attacchi sono troppo diretti e non hanno abbastanza controllo. Non hai potuto utilizzare il potere residuo di quell’attacco.”

Mentre parlava, l’uomo strinse lievemente la mano. Un marchio di pugno simile apparì a mezz’aria, era fatto da energia verde, ma imitava l’essenza del colpo di Fei. Anche se era più veloce, non creò scintille, né emise rimbombi come l’attacco di Fei. Era più agile e furtivo.

Scattò nel cielo come un fulmine.

Un momento dopo, risuonò un rumore assordante. Poi una cicatrice rossa apparì nel cielo, come se lo spazio stesse sanguinando. La cicatrice rossa rimase per molto tempo.

Fei rimase a bocca aperta e non riuscì a rispondere.

Questo attacco era come quello di Fei, stessa tecnica, stesso livello e stesso marchio. Ma nelle mani del guerriero misterioso, infliggeva un danno tre-quattro volte superiore.

Inoltre era più veloce del suono; i rimbombi erano riecheggiati solo dopo che il marchio del pugno era scomparso.

Veloce!

Incredibilmente veloce!

Tuttavia Fei aveva visto ancora di più.

“Cos’hai notato?” Chiese l’uomo misterioso dopo averlo fissato per un po’.

“Controllo.”

“Uh?”

“Anziano, ha usato gli stessi movimenti, tecnica, presenza e altro ancora della mia tecnica. Ma ha mostrato un potere quattro volte superiore. È perché il controllo del suo potere è sconvolgente. Il potere dell’attacco è controllato ad un livello granulare divino.” Disse lentamente Fei.

L’uomo misterioso annuì.

“Bravo.” Disse.

Dopodiché mosse l’indice e un pacco verde volò verso Fei. Il sovrano lo afferrò e si rese conto che era un libro. Prima di poter vedere cosa contenesse, la figura dell’uomo misterioso si offuscò e scomparì senza lasciare traccia.



