---
weight: 2870
title: Capitolo 287 - Imperatore Yassin
pubDate: 2024-05-22T07:41:47.905Z
tags:
    - htk
---

Più di ventimila persone avevano aspettato per circa mezz’ora e l’imperatore non si era ancora presentato.

Tuttavia sia Arshavin che Dominguez erano apparsi all’ottavo piano del palco. Indossavano entrambi armature dorate e i loro mantelli neri svolazzavano al vento. Guardarono la gente dall’alto come se fossero dei e i tori bianchi furono spostati al piano più alto…

Tutti stavano attendendo.

Sul dorso del Tornado Nero, Fei era annoiato e gettò un’occhiata verso gli altri regni.

Tra i 244 regni affiliati di Zenit, c’erano sei livelli. Simile alla struttura di una piramide, c’erano dieci regni di primo livello, venti di secondo, trenta di terzo, quaranta di quarto livello, sessanta al livello 5 e ottantaquattro paesi di livello 6.

La maggior parte dei regni era debole e le posizioni e il numero di soldati in ognuno di essi era differente.

Alcuni paesi avevano più di duecento soldati dall’ottimo equipaggiamento. Altri avevano meno cento uomini con armature di cuoio. Alcuni paesi avevano portato meno di cinquanta persone, includendo stallieri e servi, senza delle armi di metallo adeguate, che avrebbero usato solo archi e lance di legno. Questi regni erano in condizioni ancora peggiori rispetto alla Chambord del passato. Alcuni di questi paesi non potevano nemmeno permettersi un’armatura e indossavano pellicce come selvaggi. Tuttavia questi uomini erano muscolosi e la loro ferocia non era da sottovalutare.

In confronto, l’equipaggiamento di Chambord non era diverso dai regni di primo livello; aveva oggetti di alta qualità, Bestie Ruggenti del Fuoco di quarto livello e altro ancora…

Mentre Fei si stava guardando attorno, anche gli altri stavano osservando Chambord.

Alcuni sguardi erano pieni di invidia, gelosia, altri di lusinga, odio, ostilità, cordialità o paura… Si poteva trovare ogni emozione nei loro occhi.

Mentre Fei stava diventando davvero impaziente, diverse scie di luci apparirono nel cielo. Una presenza divina apparì e si spostò nel campo centrale.

Tutti si entusiasmarono e guardarono in quella direzione. C’erano quattro maghi della corte reale che stavano fluttuando nell’aria e dietro di loro c’era un enorme sole. Volarono tutti verso il palco.

Fei diede un’altra occhiata e si rese conto che il sole in realtà era una bestia colossale simile ad un drago. Volava nel cielo come un uccello spalancando le ali. Ogni volta che ruggiva, avrebbe distrutto le nuvole con le sue onde soniche.

Una bestia per metà drago!

Si diceva che fosse il discendente di un drago e che questa specie fosse la regina del cielo; erano la cavalcatura perfetta per volare.

Fei ne fu scioccato!

Era una scena incredibile.

Nei film della sua vita precedente, nelle note della libreria reale di Chambord, nei racconti dei cantastorie, Fei aveva sentito parlare di draghi, ma rimase scioccato a lungo dalla bestia colossale apparsa proprio di fronte a lui.

La sua reazione non dipendeva dalla forza, solo le dimensioni della bestia erano sufficienti a sconvolgere una persona. Era come una formica che vedeva un elefante per la prima volta.

C’era un enorme trono dorato sul dorso di questa bestia draconica. Con l’aiuto dei maghi reali, la creatura atterrò lentamente e stabilmente accanto al nono piano del palco.

Mentre la bestia draconica volava, l’intera arena si riempì di paura e rispetto. Alcuni dei cavalli da guerra si spaventarono così tanto che collassarono schiumando dalle bocche.

Poi la bestia draconica si girò piano.

Come una piuma, il trono cadde lentamente sul nono piano del palco.

Boom! Allo stesso tempo, i quattro maghi reali atterrarono lentamente sul settimo piano del palco accompagnati da un oceano di elementi magici. Erano solo ad un piano al di sotto dei principi.

I quattro maghi erano disposti ognuno verso una direzione e stavano osservando con attenzione la folla giù. Stringevano i loro bastoni emanando una quantità terrificante di energia magica nelle formazioni incise nel palco. Dopo un lieve ronzio, una sfera invisibile apparì e si proiettò sul palco.

Da lontano, Fei vide chiaramente sei stelle dorate sul petto di questi maghi; la vista di Fei era ottima.

Erano maghi a sei stelle.

Fei arricciò le labbra.

Non si aspettava di vedere quattro maghi a sei stelle oggi.

Ma dopo aver ripensato alle formazioni magiche attorno al campo di battaglia delle montagne Moro, non era più scioccante vederli comparire. Dopotutto probabilmente c’erano molti maghi di alto livello al servizio della famiglia reale di Zenit.

In realtà Fei sospettava che Zenit nascondesse altri guerrieri. Era sicuro che ci fossero altri esperti terrificanti celati nel palazzo reale strettamente sorvegliato.

Presto Fei tornò a guardare il trono dorato nel nono piano del palco.

Dopo aver prestato attenzione, Fei si rese conto che era composto da un materiale sconosciuto che doveva essere molto prezioso. L’immagine di una bestia per metà drago era incisa sul trono, sembrava molto simile alla creatura che stava volando in cerchio sopra il palco. La testa dell drago era davvero maestosa e il suo collo era lungo e sottile. Sotto le sue corna affilate, le sue fauci rivelarono diverse file di denti mentre sputava fuoco. Il suo corpo era ricoperto da uno strato sottile, ma duro di scaglie e stava portando un enorme trono alto due metri sul suo dorso.

Tutti sapevano che c’era solo una persona degna di sedersi su quel trono.

L’Imperatore Yassin.

Dopo aver letto le note scritte da Yassin quando era giovane, Fei si era incuriosito molto riguardo a questo leggendario imperatore. Voleva proprio vedere questo talento da vicino.

In quel momento però, scie di energia rossa uscirono dal trono e bloccarono la visuale come una nuvola di fuoco. Nessuno poteva vederci attraverso, incluso Fei che ora era negli stadi intermedi delle sette stelle e stava cercando di trapassarla con lo sguardo.

Perché?

Fei si accigliò, confuso.

Secondo le note nella libreria di Chambord, l’imperatore Yassin si sarebbe presentato in tempo in ogni competizione e non si sarebbe mai nascosto. Questo imperatore fiero di bell’aspetto avrebbe guardato dall’alto tutti i soldati d’élite che avrebbero seguito i suoi ordini.

Inoltre, sempre secondo le note, l’imperatore Yassin era davvero eroico e carismatico. Solo guardandolo da lontano, si sentiva l’impulso di ascoltarlo e ubbidire ai suoi ordini.

Ma perché stava cercando di nascondersi adesso?

Che fosse davvero sull’orlo della morte e non voleva che i suoi sudditi lo vedessero così indebolito?

Anche se Fei era piuttosto lontano dal palco, poteva percepire comunque il livello di tutte le persone sul palco.

Sotto il settimo piano, c’erano più di venti guardie da tre a cinque stelle. Al settimo c’erano i quattro maghi della corte reale; le loro aure erano brillanti come il fuoco in una notte oscura. Al settimo piano si poteva sentire chiaramente la presenza dell’energia a sei stelle del principe Arshavin. Il suo lieve intento omicida militare lo faceva sembrare ancora più feroce dei maghi di corte.
Accanto a lui, il secondo principe Dominguez indossava un’armatura magica che aumentava la sua forza e poteva a stento mostrare una forza a quattro stelle. Anche se sembrava debole in confronto ad Arshavin, gli dei lo avevano benedetto con un bell’aspetto. Il suo viso avrebbe illuminato l’ambiente attorno anche in una notte oscura. Fisico perfetto, un’armatura lussuosa, uno splendido aspetto… anche se sembrava più debole di Arshavin, attirava facilmente molta attenzione.

Fei poteva percepire la loro forza, ma non quella della figura sul trono circondata da energia rossa. Sembrava che qualcosa stesse bloccando la sua percezione in quella regione.

“Moo…” I tre tori bianchi muggirono con orgoglio e confortevolmente.

Erano stati trattati come re e nutriti appropriatamente dalla famiglia reale. Molti servi li lavavano giornalmente, i tori avevano dormito sulle coperte più morbide e bevuto l’acqua più pura. Avevano aspettato questo giorno per tutta la vita; i loro cuori sarebbero stati usati per prevedere cosa sarebbe successo all’impero nei prossimi tre anni. Tuttavia, dato che i tori si erano abituati alle loro vite lussuose, non si sarebbero mai immaginati che sarebbero morti qui. Al nono piano del palco, guardavano dall’alto i più di ventimila soldati come se fossero sovrani, non erano affatto spaventati.



