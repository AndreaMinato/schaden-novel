---
weight: 288
title: Capitolo 288 - La Prima Battaglia di Chambord
pubDate: 2024-05-22T08:41:47.905Z
tags:
    - htk
---

Il gelido vento dell’inverno ruggì e fece svolazzare le migliaia di lunghe bandiere, che sembravano draghi sul punto di liberarsi e volare via.

L’arrivo dell’imperatore Yassin non significava che la cerimonia sacrificale sarebbe iniziata subito.

Il vescovo della frazione della Sacra Chiesa di Zenit non era ancora presente.

Questa cerimonia sembrava strana fin dall’inizio.

Secondo le tradizioni, il vescovo sarebbe dovuto arrivare prima dell’imperatore per mostrare rispetto e buona fede. Dopotutto, nonostante la Sacra Chiesa fosse una presenza tirannica nel continente, era rigida per quanto riguardava tradizioni ed etichetta. Tuttavia il vescovo aveva infranto questa regola implicita.

Il silenzio della lunga attesa era insopportabile.

L’inverno gelido fece tremare di freddo alcuni dei guerrieri più deboli.

“Iniziamo!”

Mentre tutti pensavano che l’attesa sarebbe continuata, una voce risuonò dal nono piano del palco.

La voce sembrava maestosa e intransigente. Anche se era piena di potere, Fei sentì stanchezza e solitudine nel suo tono. Sembrava contenere un po’ di vecchiaia e questo intristì un po’ Fei.

<em>Woosh!</em>

Il marchio di un pugno scattò dal trono.

I tori bianchi sdraiati sulle coperte bianche furono tagliati a metà. Non ebbero la possibilità di muggire e il loro sangue non fu versato. Anche i loro cuori furono tagliati a metà, anche se continuavano ad emanarono calore mentre pompavano sangue, presto si irrigidirono!

“Voi due… potete occuparvi del resto.” La voce risuonò di nuovo dal trono.

“Sì, come desidera!” I due principi all’ottavo piano si inginocchiarono.

Un momento dopo, il trono dorato si levò al cielo.

La bestia draconica che stava volando nel cielo lo percepì e scese in picchiata. Un intensa pressione calò dal cielo e la creatura afferrò il trono alla perfezione. Poi i quattro maghi a sei stelle volarono su per fare da scorta sia alla bestia che all’imperatore. Se n’erano andati nello stesso modo in cui erano venuti. Come scie di luci, presto scomparirono nel palazzo reale nelle profondità di San Petersburg.

L’imperatore Yassin se n’era andato così?

Nessuno se lo aspettava.

Era un evento senza precedenti!

Risuonarono moltissime chiacchiere e mormorii tra le formazioni dei soldati. Tuttavia presto svanirono.

I due principi stavano già continuando a finire il resto della cerimonia sacrificale e della competizione.

Fei invece perse ogni interesse. Era concentrato completamente sull’immagine dell’imperatore Yassin. Com’era l’invincibile imperatore che aveva dominato gli imperi attorno a Zenit?

Sembrava fosse in pessime condizioni. Era rimasto per meno di dieci minuti. Forse non poteva permetterselo e doveva andarsene velocemente a riposare.

Fei era più potente delle persone attorno a lui e aveva sentito un lieve tossire seguito da una serie di respiri deboli e veloci.

Sembravano appartenere ad un paziente che stava lottando per rimanere vivo.

La colonna portante dell’impero stava davvero per crollare?

…..

Dopo tre ore, la cerimonia sacrificale fu terminata dai due principi. La prima fase degli incontri sarebbe iniziata di pomeriggio.

C’erano cinquanta Arene della Spada e cinque regioni. Ogni regione ricevette dieci palchi.

Presto si sarebbe tenuta la prima fase degli incontri.

L’estrazione decise il primo avversario di Chambord: il regno Gude che aveva il numero 42.

Il regno Gude era nella regione settentrionale di Zenit ed era di terzo livello. Dato che i due paesi non erano confinanti, non c’era nessun rapporto tra di loro. Questo regno Gude era al picco del terzo livello. Il suo principe Drenthe era uno dei Sette Lupi ed era soprannominato Lupo Nero. Era abbastanza forte e aveva trecento soldati d’élite.

Molti pensavano che il regno Gude avesse la possibilità di avanzare al secondo livello in questa competizione; nessuno si aspettava di affrontare così presto Chambord. Ora le loro prospettive non erano così brillanti.

Arena del palco della spada numero 44.

Attorno al palco c’erano molte persone. Le arene dove avrebbe combattuto Chambord erano tutte affollate. Eccetto per le due aree di riposo e le zone degli spettatori VIP, era pieno di gente. Tutta la folla aveva alzato lo sguardo e stava aspettando che l’incontro tra Chambord e Gude iniziasse.

“Eheh, credo che il regno Gude può solo arrendersi quando vedrà il re di Chambord. Finché risparmierà le forze, potrebbe avere buone possibilità nel gruppo dei perdenti e ottenere una buona posizione. Se lotterà contro Chambord, perderebbe e subirebbe delle perdite.”

“Eh, sembra che arrendersi sia l’alternativa migliore. Nessuno li deriderebbe visto quanto è forte Chambord.”

“Uh? Qualcuno è salito sul palco… Guarda, Gude ha mandato qualcuno…”

“Hanno scelto di affrontare Chambord? Che abbiano qualche asso nella manica anche loro?”

La maggior parte della gente tra la folla era qui per assistere agli scontri. Alcuni erano guerrieri che volevano vedere combattimenti tra esperti per migliorarsi, altri erano mercenari o ricognitori di altri regni… mercanti, giocatori d’azzardo che volevano vincere scommesse, poeti viaggiatori in cerca di ispirazioni… c’era ogni tipo di persona.

Alcuni pensavano che il regno Gude si sarebbe arreso, ma erano sorpresi dal primo guerriero che era salito sul palco dall’area di riposo. La folla iniziò a chiacchierare.

Il primo guerriero era un uomo barbuto dall’aspetto robusto che indossava un’armatura a maglie nere. Indossava un elmo d’osso e teneva enormi mazze con degli spuntoni di ferro.

Dopo che era balzato sul palco, mosse le mazze e creò una serie di sibili terrificanti.

Boom! Le picchiò contro il pavimento del palco, provocando fragori e scintille. Questo accese l’entusiasmo della folla, che lo acclamò mentre l’uomo si batteva il petto e mostrava il suo corpo muscoloso.

“Provocazione? Chi lo sistemerà?” Chiese Fei mentre era seduto sul trono di pietra più alto nell’area di riposo.

“Sua maestà, lasci fare a me!” Il grassone Oleg sorrise. Si avvicinò e si offrì volontario mentre il suo grasso ondeggiava.

“Lasci andare me invece. Andrò per primo!” Altri esperti di Chambord si alzarono.

Alla fine Fei guardò Peter-Cech.

La forza di questo comandante non poteva essere ignorata. Tuttavia questo generale stava lavorando sodo e si stava occupando di tutte le questioni dell’esercito. Questo era il motivo per cui il sovrano poteva vivere con tranquillità.

Il comandante non aveva avuto l’occasione di mostrare il suo potere per tutto questo tempo. Nel continente Azeroth, sarebbe stato difficile per un comandante esercitare il suo controllo se non avesse mostrato la sua potenza ai suoi sottoposti.

Fei decise di dare questa opportunità al comandante di basso profilo.

“Ricorda! Fallo in modo pulito, ma non ucciderlo.” Ricordò Fei, non voleva creare molti nuovi nemici a causa di questa competizione.

“La gloria rappresenta la mia vita!” Cech capì i motivi dietro la scelta di Fei. Si inginocchiò per ringraziarlo, si rialzò e poi apparì sul palco della spada.

Che tecnica di movimento veloce!

Tutte le acclamazioni per il guerriero Gude si fermarono. Questo modo semplice di salire sul palco aveva mostrato alla folla cos’era capace di fare Cech. La gente aveva capito che anche Chambord aveva mandato un guerriero potente.

Allo stesso tempo, l’esperto di Gude smise di provocarli e osservò l’avversario con uno sguardo feroce.

“Forza! Forza! Forza! Forza! Forza! Forza!”

La folla iniziò ad acclamare di nuovo. Stavano tutti gridando a mani alzate e stavano aspettando che iniziasse lo scontro. Stava per cominciare uno scontro tra esperti! Una sfera di luce blu coprì il palco; significava che la formazione protettiva attorno al palco si era attivata! Lo scontro era iniziato!

“Ahah, prendi questo! Piccolo chambordiano!”

Una fiamma color giallo chiaro apparì su questo guerriero barbuto di Gude. L’esperto aveva energia elementale di tipo terra e rappresentava la sua grande difesa e il suo potere combattivo. Quest’uomo con la maglia nera caricò verso Cech con la ferocia di una bestia demoniaca.

“Woooooo!”

Due enormi mazze dal peso di sei-settecento libbre mirarono verso la testa di Cech una dopo l’altra. Erano così veloci che assomigliavano a due nuvole cupe.




