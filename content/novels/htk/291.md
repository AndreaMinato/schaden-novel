---
weight: 291
title: Capitolo 291 - Donna Misteriosa e Splendida
pubDate: 2024-05-22T11:41:47.906Z
tags:
    - htk
---

Il sovrano di Chambord non era il solo a farlo tra i 244 regni affiliati.

Per i re, aiutare i soldati a trovare donne era il metodo più efficace per alleviare lo stress e aumentare il morale.

Nel continente Azeroth, soddisfare i soldati era una delle tradizioni antiche. Molti potenti imperi avrebbero avuto un certo numero di cosiddetto di “donne di conforto” nel settore militare. Alcune lo facevano volontariamente e altre venivano costrette. Alcune provenivano da famiglie povere, altre erano di grandi famiglie decadute e altre ancora erano schiave di guerra. I militari avrebbero dato loro dei piccoli compensi per lasciare che i soldati e gli ufficiali di basso livello sfogassero il loro stress.

Anche se era una tradizione, molte persone del campo furono scioccate dalla generosità del re di Chambord.

Le donne nell’accampamento provenivano da un posto chiamato la “Caverna Dorata”. Il sovrano di Chambord aveva speso centinaia di migliaia di monete d’oro per invitarle qui. Si diceva che queste prostitute sarebbero rimaste lì fino alla fine della competizione. Prima avrebbero alleviato lo stress dei soldati di Chambord.

Perfino i principi di vari regni affiliati avrebbero voluto diventare parte di Chambord per poter frequentare queste donne seducenti.

La “Caverna Dorata” di San Petersburg era un posto che molti uomini volevano visitare, ma la maggior parte di loro non era abbastanza potente e ricca per accedervi.

…..

Nell’accampamento di Chambord.

Dopo che finì una danza, il ritmo dei tamburi cambiò.

Le donne appassionate iniziarono ad invitare i soldati seduti a lato che battevano le mani a danzare con loro.

Gli uomini del nord delle regioni remote risposero con un po’ di timidezza. Dopo l’incoraggiamento di tutti, un po’ di Poliziotti coraggiosi si alzarono e parteciparono alle danze arrossendo.

Gli uomini coraggiosi di Chambord che non temevano di caricare contro il nemico in battaglia sembravano “esitanti” di fronte alle splendide donne ben vestite e dal dolce profumo. Perfino Pierce e Drogba erano un po’ rigidi mentre danzavano.

Fei che era per metà steso sul trono di pietra centrale fece del suo meglio per trattenere il suo sorriso da burlone.

Non era stata una sua idea.

La prima persona ad aver fatto questa raccomandazione era stato il vecchio Zolasc, la persona con più esperienza.

Quando ne aveva sentito parlare, Fei era rimasto scioccato. <em>’Così non diventerei un pappone?’</em> Pensò.

Dopo che Zolasc spiegò la “tradizione” del continente Azeroth, Fei ci rifletté su. Date le sue conoscenze mediche che aveva ottenuto dalla sua vita precedente, temeva che i soldati di Chambord si sarebbero beccati malattie sessualmente trasmissibili se non si fossero potuti trattenere e avessero frequentato le prostitute economiche dell’area del campo; ci sarebbero stati più problemi così. Inoltre, se avesse ordinato ai suoi soldati di smettere di dedicarsi ad attività del genere, sarebbe stato troppo “crudele” per i suoi uomini.

Dopo aver riflettuto, Fei aveva deciso di invitare le donne della “Caverna Dorata” spendendo molti soldi e sfruttando le connessioni che aveva con il direttore Redknapp del gruppo di mercanti Soros. Aveva deciso di sistemare il problema una volta per tutte.

“I nostri uomini possono sconfiggere i nemici più forti e possono anche godersi le donne più costose.”

Quando Redknapp aveva sentito questa richiesta, era rimasto sbalordito per un po’. Dopodiché aveva chiesto conferma prima di occuparsene.

Il crepitio dei falò era intenso e i festeggiamenti erano al loro culmine. Gradualmente gli uomini del nord si erano tranquillizzati con l’aiuto dell’alcol e l’atmosfera si era animata per le risate.

Fei stava sorridendo come un ragazzino mentre guardava.

In quel momento, non si sentiva come un re che godeva di una posizione nobile, ma come un vecchio a cui piaceva spettegolare con i vicini.

Angela stava indossando la pelliccia della volpe blu ed era seduta in silenzio vicino a Fei.

Il cappotto le donava. Non sembrava grosso, invece delineava il collo lungo e bianco della ragazza. Il suo dolce sorriso era incantevole sotto la luce del falò.

La futura regina stava prendendo della frutta dal cesto di fronte a lei e stava imboccando Fei.

In origine, molte donne della Caverna Dorata avevano cercato di sedurre il sovrano ricco e bello. Se avessero ottenuto il suo favore, il loro fato sarebbe cambiato per sempre. Ma dopo aver visto la ragazza così splendida da mozzare il fiato, avevano rinunciato all’idea di invitare il re a danzare.

Dietro un tavolo di legno alla destra del sovrano, c’era una ragazza castana dai lunghi capelli riccioli; i suoi capelli sembravano morbidi e lisci. La metà inferiore del suo viso era coperta da un velo bianco decorato da fili dorati, dandole un’aura misteriosa. I suoi occhi brillavano come stelle di notte, la sua fibbia aveva gemma rosse, verdi e blu, e indossava un distintivo a forma di farfalla dorata sulla sua corona di seta argentata…

Era davvero misteriosa.

C’erano quattro guerrieri con armature brillanti dietro di lei. Le armature Milan erano fatte d’acciaio e i loro elmi coprivano la maggior parte delle loro facce. I loro sguardi dietro la guardia a T sembravano gelidi. Era ovvio che fossero potenti.

Erano le guardie di questa ragazza.

Quando Fei l’aveva incontrata per la prima volta, aveva pensato che fosse una signorina nobile. Non per il modo in cui era vestita, era per via della sua presenza simile a quella delle nobildonne che aveva visto in passato. Anche se il suo viso era velato, la gente che la incontrava avrebbe avuto la sensazione che fosse una bellezza.

Tuttavia, dopo che Redknapp gliel’aveva presentata, Fei si era reso conto che questa ragazza era la maitresse, era stato piuttosto scioccante.

Fei aveva osservato la ragazza per un po’ e capì che la sua identità era davvero speciale. Per tutto il tempo, era rimasta seduta in silenzio al tavolo; era piuttosto diversa dal tipo di tenutarie di bordelli leccapiedi e snob che aveva conosciuto.

I festeggiamenti continuarono.

Fei chiamò Cech e gli ricordò di alcune faccende importanti. Dopodiché si alzò e tornò nella tenda centrale con Angela, Emma e le otto ragazze.

I soldati si sarebbero trattenuti un po’ con lui seduto vicino, così aveva deciso di ritirarsi.

Fei non notò però che la maitresse seduta al tavolo aveva fissato la sua schiena con una strana emozione nello sguardo.

…..

Dopo essere tornato nella tenda centrale, Fei chiacchierò ancora un po’ con Angela. Dopo che la sua fidanzata si addormentò, Fei continuò il suo allenamento nel mondo di Diablo.

Sia Akara che Cain erano occupati a studiare la misteriosa stanza di pietra e ad insegnare all’università di Chambord nelle montagne posteriori.

Nel frattempo, i lavori di Chambord stavano procedendo lentamente e con costanza. Akara aveva tradotto una porzione della Saggezza del Re Demoniaco e per questo avevano fatto parecchie modifiche ai piani di costruzione. Stavano rinnovando Chambord in un modo inimmaginabile rispetto a prima. Dopo aver letto la lettera mandata da Brook e Bast, Fei capì che Chambord sarebbe diventata una perla del nord!

Lo studio e la decifrazione dei simboli misteriosi della stanza di pietra stava continuando.

Akara e Cain ci dedicavano molto tempo e stavano facendo buoni progressi. Tuttavia, dato che erano ancora piuttosto lontani dal decifrare tutto, Fei si limitò a fare semplici domande per capire cosa stava succedendo. Avrebbe dovuto aspettare finché il mistero non fosse stato svelato.

Dopo aver studiato pozioni con Akara per quindici minuti e appreso teorie di magia da Cain per un altro quarto d’ora, Fei trascorse il resto delle quattro ore con Elena ad uccidere mostri e a salire di livello.

Alla fine il suo personaggio del barbaro arrivò al livello 54.

La sua potenza stava aumentando con una velocità folle.

Durante le battaglie, Fei aveva allenato con attenzione il suo controllo, l’energia della rotazione, la forza nascosta e le tecniche del barbaro. Completò il quinto colpo del Pugno Gelido del Cielo e gradualmente lo perfezionò, ora poteva sconfiggere più velocemente i demoni e alcune delle tecniche ordinarie del barbaro ora infliggevano danni in più. Tutto questo contribuiva a farlo migliorare.

Perfino Fei pensava che il suo talento fosse un po’ troppo spaventoso.



