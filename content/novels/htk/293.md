---
weight: 2930
title: Capitolo 293 - Il Coraggio di Reagire
pubDate: 2024-05-22T13:41:47.906Z
tags:
    - htk
---

“I ricci sono coperti di spine e i porcospini hanno veleno sul dorso. Hanno meccanismi difensivi per spaventare alcuni dei loro nemici. Sono metodi che solo gli animali deboli hanno. L’immagine che gli altri hanno di me è quella di una bestia folle che non teme nessuna conseguenza. Questo spaventerebbe chi vuole mettere le grinfie su Chambord. Chi vuole farlo dovrà prepararsi ad un contrattacco.”

Fei fece una piccola pausa dopo aver detto questo. Quando vide che l’uomo misterioso non si era arrabbiato, continuò: “Dal mio punto di vista, la sola arma che hanno le persone deboli è il coraggio di contrattaccare e lottare fino all’ultimo sangue contro i nemici. Questo farebbe esitare davvero le persone più potenti.”

“Lottare fino all’ultimo sangue contro i nemici?” Mormorò l’uomo misterioso. Ne seguì un lungo periodo di silenzio.

Dopo un po’ di tempo, il guerriero mostrò uno strano sorriso. Era la prima volta che Fei vedeva un’emozione trasparire dalla sua espressione. L’uomo alzò lo sguardo al cielo e i suoi occhi vagarono tra le stelle. Come se stesse ripensando a molto tempo fa, mormorò piano con lentezza: “Sì, il coraggio di reagire… il tempo è passato troppo velocemente. Un’altra persona mi ha detto parole simili molti anni fa. Come te, me lo ha detto in una situazione simile. Inoltre ha fatto ciò che ha detto ed è stato impressionante…”

“Anziano, sta parlando dell’Imperatore Yassin?” Per qualche motivo, Fei aveva pensato istintivamente a lui.

“Eh?” L’uomo misterioso ne fu sorpreso. “Sì.”

Il guerriero rimase in silenzio dopo averlo detto.

Non si aspettava che il giovane re fosse così simile all’imperatore. Forse erano lo stesso tipo di persona. Nessuno si sarebbe potuto immaginare che, mentre guardava Fei ultimamente, aveva avuto la sensazione di essere tornato indietro di 30 anni e di stare assistendo all’ascesa di quel talento.

“Sono simile all’Imperatore Yassin?” Fei ne fu un po’ sorpreso. Era la prima volta che sentiva un commento del genere.

“Eh.” L’uomo misterioso annuì. Dopodiché ci fu un altro lungo sorriso.

Ma dopo che rialzò lo sguardo e vide l’espressione confusa, ma orgogliosa del re, si rese conto all’improvviso di qualcosa. Divenne serio e disse: “Non puoi fare come lui!”

“Ah?” Fei era ancora più confuso.

Era la prima volta che l’uomo misterioso metteva l’enfasi su qualcosa, il suo tono sembrava non ammettere repliche.

Tuttavia Fei non lo trovò sgradevole. Poteva sentire una vaga premura dietro queste parole serie e dispotiche. Questo lo commosse un po’.

L’uomo misterioso scosse lievemente la testa e si alzò all’improvviso.

Un momento dopo, uno spirito assassino si espanse dal suo corpo. Come se fosse diventato un’altra persona, non sembrava più familiare. Correnti di energia verde circolavano attorno a lui.

Tornò nel suo stato impassibile di quando Fei lo aveva incontrato per la prima volta e disse: “Attacca! Stessa cosa, dieci attacchi. Stavolta scatenerò tutto il mio potere.”

Fei ne fu un po’ sorpreso, ma annuì e si alzò.

Sapeva che dato che l’uomo non voleva più parlare, non avrebbe potuto cavare nulla da lui nemmeno se ci avesse provato.

Ciò che era accaduto stasera aveva già sorpreso Fei.

Pensava che non avrebbe mai potuto tenere una conversazione con quest’uomo misterioso che diceva solo una o due parole alla volta, ma chi si sarebbe immaginato che avrebbe iniziato a parlargli. Anche se il guerriero misterioso aveva controllato la conversazione e Fei non aveva ottenuto nessuna delle informazioni che voleva, il giovane ne aveva ricavato un po’ di indizi. Almeno Fei sapeva che quest’uomo era molto vicino all’Imperatore Yassin e che lo conosceva da molto tempo.

Chi era questa persona?

Fei si fece ancora questa domanda prima di scagliare un pugno.

Il secondo giorno.

Il sole era sorto da un pezzo e non c’erano nuvole nel cielo. Il clima era migliorato di molto.

Regione della battaglia settentrionale.

L’avversario di Chambord era il regno affiliato di terzo livello di nome Kedis.

Il regno Kedis non era forte. Ieri erano avanzati alla fase successiva solo perché erano stati abbastanza fortunati da dover affrontare un regno affiliato di livello 6.

Tuttavia oggi erano stati proprio sfortunati.

Presto gli incontri andarono come previsto.

Anche se il regno Kedis fu coraggioso e non si arrese, non riuscì a vincere nemmeno un incontro.

Era un bene che i guerrieri di Chambord fossero pacifici e non uccidessero nessuno; alcuni degli esperti di altri regni avrebbero ucciso l’avversario quando ne avessero avuto l’occasione. Così il regno Kedis avrebbe tentato la fortuna nel girone dei perdenti.

Gli incontri durarono solo per circa cinquanta minuti.

Chambord vinse di nuovo di netto e arrivò tra i primi dodici posti nella regione.

Dato che Chambord era stata così sbalorditiva ieri ed era molto misteriosa, molti poeti viaggianti decisero di raccontare ciò che era accaduto nel loro solito modo esagerato in giro per i locali e le aree ben frequentate. Oggi molti avevano già sentito di soprannomi come Spada Veloce dai Capelli Bianchi, Pugno Feroce dai Capelli Neri, Creatore di Disperazione, Dita Distruttive, Figlio del Vento e dell’Assassino dell’Ombra, e c’erano più di duemila persona spettatori, ancora di più di alcuni degli incontri tra regni affiliati di primo livello.

La gente tra la folla era ammassata e l’atmosfera era piena di entusiasmo.

“Cielo, chi può dirmi dov’è Spada Veloce dai Capelli Bianchi? Troppo rapido! Non posso…” Uno spadaccino guardò avvilito la sua arma. Non poteva immaginarsi quanto sarebbe dovuta essere veloce una lama per renderla invisibile.

“Ahah, il Figlio del Vento è troppo fico! Sembra un elfo quando ha tirato fuori l’arco. È il mio idolo!” Gridò un arciere barbuto mentre guardava la battaglia di Torres.

Scene del genere accadevano più volte tra la folla.

Alcuni pensavano che le storie dei poeti vaganti fossero un po’ esagerate, ma ora si erano resi conto che stavano dicendo la verità.

La maggior parte degli uomini tra la folla erano guerrieri di basso livello e alcuni non erano nemmeno arrivati alla prima stella. Provenivano da regni affiliati di grado inferiore e il fatto che anche Chambord avesse un livello simile li aveva entusiasmati.

Specialmente dopo che vide i soldati di Chambord respingere quelli di Kedis usando scudi pesanti, la folla esultò; sembrava che fossero stati loro a vincere l’incontro e il loro sangue stava ribollendo.

L’unica cosa che deludeva la folla era che il leggendario sovrano di Chambord non aveva partecipato agli incontri oggi.

Non lo avevano nemmeno visto nell’area di riposo.

Dov’era?

…..

Fei stava guardando un altro incontro.

Aveva nascosto la sua identità usando un mantello nero e stava assistento ad una battaglia animata nella regione occidentale insieme ad Angela, che stava nascondendo il viso allo stesso modo. Il regno affiliato di primo livello 1 Maze era davvero sfortunato. Avevano incontrato un regno affiliato di primo livello ieri e oggi dovevano affrontarne un altro di nome Lodi.

Dopo i duri incontri del primo giorno, la forza di Maze era diminuita drasticamente. I primi tre esperti che avevano partecipato alle battaglie individuali oggi non avevano vinto; uno di loro era morto e gli altri due erano rimasti gravemente feriti.



