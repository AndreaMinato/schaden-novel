---
weight: 2980
title: Capitolo 298 - Una Serie di Eventi, persone trattate come Pedine
pubDate: 2024-05-22T18:41:47.907Z
tags:
    - htk
---

Quel pomeriggio arrivarono rapporti dal fronte al quartier generale localizzato nella regione meridionale di San Petersburg. Si diceva che i generali di Zenit fossero stati rimproverati dall’Imperatore Yassin. Ora i generali e gli ufficiali di alto livello erano ansiosi e preoccupati. Molti nobili erano stati considerati responsabili del collasso del fronte ed erano finiti nella prigione del palazzo dei cavalieri imperiali. Anche se il vecchio generale Bolun Zhang non si era ritirato e stava combattendo il nemico, anche la sua famiglia veniva monitorata strettamente…

Sempre più ricognitori entravano ed uscivano dalla capitale, sempre più cavalli morivano di stanchezza nel territorio di Zenit. La gente dell’impero era preoccupata.

Alcuni dicevano che le truppe d’élite di Spartax stessero per raggiungere San Petersburg, altri sostenevano che il generale Bolun Zhang fosse stato già catturato e si fosse arreso al nemico, e altri ancora erano sicuri che l’Imperatore Yassin stesse per morire a causa della sua malattia. Tra le voci che circolavano, si diceva che i nobili si stessero preparando a scappare a nord per evitare la guerra e che l’impero stesse per collassare. Era tutto deprimente.

L’area degli accampamenti divenne ancora più caotica.

I più di trenta regni affiliati del sud furono i più influenzati da questa confusione. I sovrani e i soldati quasi iniziarono una ribellione.

I loro regni erano nel sud e molti di essi erano stati conquistati dalle truppe di Spartax. Il fuoco della guerra stava bruciando le loro terre e i loro cari erano in una pessima situazione. I soldati di Spartax erano famosi per la loro crudeltà e avevano ucciso 100.000 civili di Zenit in un solo giorno in passato. Dato che le ostilità tra i due imperi era così profonda, i soldati di Spartax lasciavano solo ossa e terra bruciata lungo il loro cammino attraverso i regni affiliati nemici.

Date queste circostanze, alcuni dei sovrani dei regni meridionali si stavano preoccupando a morte. Non erano dell’umore di finire la competizione e così avevano chiesto il permesso di tornare nei loro paesi, per combattere e salvare i loro cari.

Gli altri re stavano aspettando che l’impero facesse una dichiarazione. Alcuni sollecitarono a mandare rinforzi alle tre regioni occupate. Tutti volevano sbarazzarsi degli invasori di Spartax.

In quel momento si parlò molto di una persona.

Del Dio della Guerra di Zenit, Andrew Arshavin.

Visto che l’imperatore Yassin non poteva guidare l’esercito a causa della sua malattia, molti riponevano le loro speranze su questo Dio della Guerra che aveva ucciso molti soldati di Spartax al confine. Anche se Arshavin aveva solo 35 anni, aveva circa 20 anni di esperienza nel campo di battaglia. La legione del Ferro di Sangue era invincibile sotto il suo comando e i soldati di Spartax lo temevano. Quest’uomo e le sue truppe avrebbero potuto respingere Spartax.

In breve tempo, il supporto per il principe aumentò vertiginosamente.

Allo stesso tempo, la battaglia per il trono cambiò drasticamente.

I due principi prima erano pari, ma ora la vittoria stava sorridendo al Dio della Guerra di Zenit, che avrebbe portato Zenit al successo contro Spartax.

In confronto al primo principe dal passato brillante, Dominguez era solo un figlio illegittimo. Non aveva guadagnato meriti da quando era arrivato a San Petersburg e aveva ricevuto solo investimenti e supporto dai nobili perché era amato da suo padre. Ma visto che le condizioni dell’impero stavano peggiorando giorno per giorno, il Cane Pazzo stava per perdere contro il Dio della Guerra.

…..

Mentre il caos travolgeva l’area degli accampamenti, l’area di Chambord rimase molto pacifica.

Questo perché era localizzata nella regione settentrionale, anche se San Petersburg fosse stata conquistata, Chambord sarebbe comunque stata al sicuro. Era uno dei benefici nel trovarsi in un posto remoto e povero. I regni ricchi e nobili che prima la sottovalutavano adesso desideravano poter diventare zoticoni di campagna in modo da evitare la guerra.

Naturalmente i guerrieri di Chambord amavano combattere.

Persone come Pierce, Drogba e Oleg avevano già espresso interesse a recarsi al fronte e affrontare i nemici. Anche Peter-Cech che era una persona gentile avrebbe voluto condurre i poliziotti e i cavalieri dello Zodiaco in guerra; era convinto che una vera guerra li avrebbe fatti crescere.

Dopo essere diventati così forti, la loro sicurezza era aumentata.

Questo era successo anche per via dell’infinita fiducia che provavano nei confronti del loro sovrano.

Fei li cacciò via a pedate. Odiava la guerra. Anche se fosse arrivato un conflitto, Chambord sarebbe stato l’ultimo regno ad essere chiamato a combattere.

Fei aveva proprio ragione.

Visto che l’intera capitale e l’area degli accampamenti erano nel caos e la gente era ansiosa, arrivò l’ordine dell’Imperatore Yassin e del quartier generale prima del tramonto. Il primo principe Andrew-Arshavin era stato nominato capo comandante e gli era stato ordinato di condurre la sua legione del Ferro di Sangue e due delle dieci legioni principali, la Frustata del Signore del Fulmine e la Rabbia del Signore del Fuoco, che ammontavano a 50.000 soldati al fronte nell’arco di tre giorni.

Dopo che arrivò l’ordine, la gente si tranquillizzò.

Presto arrivò un’altra disposizione.

L’impero aveva rifiutato le richieste dei regni meridionali di tornare nelle loro terre natìe e affrontare gli invasori. Avevano ricevuto l’ordine di rimanere e partecipare alla competizione fino alla fine.

A causa della guerra improvvisa, l’esercitazione era stata modificata. La prossima fase di sfide era stata cancellata e i dieci migliori esperti, insieme ai cinque migliori regni di ogni regione, si sarebbero scontrati.

Dopo il termine della competizione, i 244 regni affiliati avrebbero formato una nuova legione e avrebbero partecipato alla guerra contro l’impero Spartax. I dieci esperti più potenti sarebbero diventati nobili di primo livello e avrebbero avuto il compito di comandare la nuova legione.

La storia e i meriti militari che i regni affiliati potevano ottenere in guerra sarebbe stata usata per promuovere o declassare regni.

I dieci paesi con il numero maggiore di meriti avrebbero raggiunto automaticamente il primo livello. Così i numeri e le strutture dei regni affiliati sarebbero rimasti gli stessi, ma il livello dei paesi sarebbe cambiato.

Fino ad un certo punto, questo sistemava il problema dovuto alla cancellazione delle sfide. Inoltre significava che era arrivata un’era folle per i regni affiliati.

Le sfide avrebbero avvantaggiato i vecchi regni potenti. Avevano accumulato molta forza e le loro connessioni con San Petersburg avrebbe permesso loro di rimanere al potere. Ma dato che la classifica ora si sarebbe basata sui meriti militari, i paesi più deboli avevano un’occasione per brillare.

Tutta la forza accumulata da questi potenti regni era quasi trascurabile in guerra. Durante un conflitto, molti sarebbero rimasti uccisi e gli eroi avrebbero avuto la possibilità per brillare. Perfino una figura minore sarebbe potuta diventare un eroe leggendario.

Per molti regni piccoli era la loro occasione.

In confronto alle sfide, avrebbero avuto più possibilità in guerra.

Per un momento, tutti i regni affiliati si entusiasmarono per la guerra imminente contro Spartax.

Gli esperti e i regni che potevano arrivare tra i primi dieci e i primi cinque posti si stavano preparando alla carica finale. Non erano solo attratti dalla posizione di nobile; erano più interessati alla possibilità di comandare la legione che si sarebbe formata.

Chambord era sicuramente una delle candidate favorite per questa posizione.

…..

Mentre il mondo esterno stava diventando rumoroso, Fei si dedicò ad altro.

Chiamò il vecchio Zolasc e il giovane Modric nella sua tenda centrale. Dopo ore di conversazione segrete, i due lasciarono il campo di Chambord con i loro averi. Presto scomparirono nel nulla.

In pochi giorni, una nuova organizzazione chiamata Ufficio delle Lettere divenne attiva per la capitale.

Nessuno si immaginava a chi appartenesse questa organizzazione. Sapevano solo che era molto furtiva e che stava cercando ogni tipo di informazione utile o meno. Inoltre ingaggiavano persone con ogni genere di capacità.
Presto questa organizzazione attirò molta attenzione, ma dopo un po’ le spie capirono che dietro di essa c’erano tre persone. Questi tre uomini erano sempre insieme, il vecchio e il giovane erano persone normali; non erano guerrieri forti, ma erano accompagnati da una persona misteriosa con una maschera a cinque colori. La figura misteriosa non parlava mai, ma la sua forza era inestimabile.

Il vecchio e il giovane erano al comando dell’Ufficio delle Lettere e la persona con la maschera era la spada tagliente che li proteggeva.



