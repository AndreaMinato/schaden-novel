---
weight: 299
title: Capitolo 299 - Come se si fossero incontrati per la prima volta
pubDate: 2025-03-20T11:45:39.977Z
tags:
    - htk
---


Nessuno poteva sopravvivere dopo aver ricevuto un attacco dalla persona con la maschera dai cinque colori e nessuno sapeva da dove provenisse. Come un mistero irrisolto, non poteva essere identificata. Tuttavia chiunque ostacolasse l’Ufficio delle Lettere veniva eliminato da questa persona.


Mentre la guerra nelle regioni meridionali si accendeva e la competizione militare di Zenit raggiungeva il suo picco, solo pochi sapevano che le organizzazioni clandestine erano cambiate. Chi ne era consapevole però era rimasto scioccato. Il sipario si stava aprendo per rivelare un altro giorno di sangue.


Questo cambiamento era stato davvero fulmineo.


In breve tempo, la misteriosa organizzazione dell’Ufficio delle Lettere aveva acquistato velocemente un po’ di gruppi di mercenari e altre organizzazioni usando i soldi del vecchio e del giovane, e anche la potenza della persona con la maschera. Nonostante fosse ancora piccola, aveva stabilito il suo territorio. Come un veleno invisibile e privo di odore, si stava diffondendo rapidamente per la regione.


…..


Gli incontri preliminari finirono in due giorni.


Dopo quattro giorni di combattimenti, ognuna delle cinque regioni ottenne i suoi primi dieci esperti e i primi cinque regni. I maestri e i regni che avevano perso si stavano preparando a dirigersi verso le regioni meridionali di Zenit, mentre quelli che erano ancora in gara ricevettero un giorno di riposo prima degli incontri tra regni.


Il risultato degli incontri tra regni era importante. Gli esperti di livello superiore avrebbero ottenuto più controllo nella nuova legione. Secondo il quartier generale, le posizioni di comandante e di ufficiale di alto livello sarebbero state ricoperte da esperti e rappresentanti dei regni che avrebbero primeggiato nella competizione. Solo questo era molto allettante e nessuno dei regni affiliati di Zenit aveva ottenuto un’occasione del genere fin dalla fondazione dell’impero. Per questo tutti i candidati del torneo impazzirono.


Chambord era invincibile nella regione settentrionale. Aveva sconfitto tutti, inclusi due potenti regni di primo livello e tre al picco del secondo livello.


Tra i migliori esperti della regione, otto erano Chambordiani. Allo stesso tempo, i cinquanta cavalieri dello zodiaco stabilirono un record 24-0! Era un risultato leggendario e Chambord ottenne il primo posto negli incontri di squadra della regione.


Il fatto che un piccolo regno affiliato di livello 6 avesse sconfitto tutti gli altri scioccò la gente. Il giovane sovrano di Chambord, e così i guerrieri al suo comando, divennero storie raccontate da molti poeti vaganti. Quasi tutti li conoscevano.


…..


Potenti maestri apparirono anche in altre regioni.


Il re di Byzantine, Constantine, divenne il nono esperto in classifica nella regione meridionale, ma il suo regno non arrivò tra i primi cinque posti e perse l’occasione di continuare. I guerrieri del fuoco e del vento di Gudong, Huerk e Kanort, finirono tra i primi dieci posti, così anche la Lama di Sangue che aveva ridotto sei dei suoi avversari in scheletri; inoltre lo spadaccino d’argento che aveva incontrato Fei divenne il guerriero numero uno della regione orientale. La principessa Cindy di Bulan finì nella seconda posizione nella regione occidentale, dopo Una Spada…


Cinque regioni, cinquanta esperti e venticinque regni avrebbero gareggiato il giorno dopo.


Negli ultimi quattro giorni, erano morti più di 600 guerrieri, più di 1000 erano rimasti feriti e più di 2000 soldati normali erano periti. Questi numeri in realtà si erano abbassati. Dopotutto, dato che stavano per andare in guerra, molti regni avevano deciso di essere più pacifici; avrebbero risparmiato le loro forze per affrontare gli invasori. Tuttavia gli scontri tra regni imminenti sarebbero stati completamente diversi. Dato che era in palio una posizione di comando nella nuova legione, i combattimenti sarebbero stati sanguinosi e crudeli.


Durante il giorno di riposo, il Dio della Guerra di Zenit, Arshavin, condusse la legione Ferro di Sangue, la Frusta del Signore del Fulmine e la Furia del Signore del Fuoco alle porte di San Petersburg per un rituale. Le tre legioni di più di 50.000 soldati d’élite si sarebbero dirette nelle regioni meridionali per abbattere gli invasori di Spartax. A parte loro, c’erano anche più di cento maghi reali e quattro cavalieri della giustizia, i cavalieri della Nuvola Bianca, dell’Ombra, della Sete di Sangue e della Punizione avrebbero seguito il gruppo armati fino ai denti con le loro cavallerie.


I rinforzi per il sud consistevano quasi in un quinto del potere militare dell’impero. Le truppe erano forti e il generale al comando non aveva mai perso una guerra. Per un momento, iniziò a girare ottimismo tra la gente.


Prima che le truppe partissero per il sud, Fei incontrò la principessa Tanasha che aveva visto l’ultima volta alla Porta delle Sorgenti Termali.


Stavolta era stato lui a chiedere di incontrarsi con lei attraverso il capitano Romain.


La trasformazione di Chambord non era ancora completa. Prima che Chambord diventasse abbastanza forte da diventare indipendente, la strategia di Fei era di nascondersi sotto un grosso albero e godersi la sua ombra. Perciò non avrebbe lasciato che Zenit perisse.


Anche se molti erano ottimisti riguardo ad Arshavin e pensavano che potesse ribaltare la situazione, Fei sapeva che non esisteva una truppa o un comandante davvero invincibile. Durante momenti critici, Fei sapeva che avrebbe dovuto aiutare l’impero.


Il suo aiuto era procurare un bel po’ di pozioni del mondo di Diablo.


La pozione curativa poteva salvare le vite di membri d’élite e permettere ai soldati di combattere più a lungo, la pozione del vigore poteva ripristinare la vitalità delle truppe, la pozione del mana avrebbe ridato energia ai maghi reali in breve tempo e ribaltato le sorti della battaglia.


La sola cosa che deluse un po’ Fei fu che questa Dea dell’Intelligenza non mostrò nemmeno sorpresa quando ricevette le 30 pozioni curative, le 40 pozioni del vigore e le 40 pozioni del mana. Sembrava che se lo aspettasse.


Per un momento, Fei ebbe la sensazione di essere stato smascherato da questa splendida donna nobile dall’aspetto un po’ malato.


Anche se sembrava un po’ malata, non pareva che stesse per morire. Quando Fei l’aveva incontrata, perfino il sacerdote della Sacra Chiesa aveva detto che le rimanevano solo sei mesi di vita. Forse la pozione della giovinezza che le aveva dato aveva funzionato, sembrava molto più in salute rispetto a prima.

“Alexander, le due formule che mi hai dato sono davvero magiche. Il capo dei maghi reali Lelouch e gli altri hanno già prodotto alcune pozioni. Solo che il tasso di successo è davvero basso e gli effetti delle pozioni non sono stabili. Le pozioni che hanno fatto non sono efficaci quanto le tue. Dopo aver fatto un po’ di calcoli, sembra che il valore delle pozioni superino a stento il valore degli ingredienti e il costo di lavoro.”


Disse la principessa con un sorriso.


Era davvero intelligente e immaginava che Fei le avesse nascosto qualcosa, stava solo tastando il terreno con le sue parole.


Tuttavia Fei si limitò a sorridere e basta.

Le due formule che le aveva dato erano state create da Akara e Cain. I due "strateghi" le avevano ideate in modo da ridurre gli effetti curativi e da aumentare il numero di ingredienti.


Solo Fei possedeva le vere formule e non le avrebbe date a nessuno.


Dato che le pozioni che aveva dato a Tanasha erano state diluite con l’acqua e funzionavano solo appena un po’ meglio delle pozioni degli altri maghi, Fei avrebbe potuto addossare tutta la colpa all’instabilità delle formule.


“Ma dato che è scoppiata questa guerra, le tue formule sono davvero preziose. Inoltre ci hai anche dato queste pozioni. Saranno tutti grandi meriti per Chambord!” Tanasha cambiò argomento dopo aver visto la risposta di Fei.

“La ringrazio sua altezza.” Continuò con un sorriso Fei.

Sapeva che la principessa avrebbe carpito informazioni da lui se avesse parlato troppo, così era meglio rimanere concisi. Era ovvio che la principessa fosse dalla parte di Arshavin. Dato che Fei non voleva schierarsi con lui, ora c’era una barriera invisibile tra di loro.





