---
weight: 3
title: Capitolo 3 – Non farlo mai più
pubDate: 2023-05-10T13:54:16.357Z
tags:
    - htk
---

Capitolo regolare,
0 capitoli in coda, 0/5
-Schadenfreude

"AAAHHHHHH!!!"

Angela urlò. Mentre le fiamme nel palmo di Gill crescevano, la giovane cercò freneticamente di trovare dei modi per fermarlo. Tuttavia fu tutto inutile.

"Me**a!" Fei non poté fare altro che tentare di bloccarlo con l'elmo che stava tenendo in mano.

Boom! La palla di fuoco si scontrò con l'elmo, producendo scintille e fumo. L'elmo iniziò a diventare rosso incandescente e cominciò a sciogliersi.

"Ssii..." Fei sentì l'odore di carne bruciata e cercò di lasciare la presa. Nonostante avesse reagito il più velocemente possibile, si era già bruciato il palmo.

La sfera di fuoco sembrò aver esaurito la sua energia, sibilò e alla fine si spense.

Fei non ebbe tempo di rilassarsi che vide un'altra palla di fuoco accendersi nella mano di Gill.

A giudicare dalla sua faccia sudata, era ovvio che Gill si stesse concentrando duramente per eliminare Fei con questo colpo.

Stavolta Fei non aveva nulla con cui bloccarla.

"Non è giusto!" Fei gridò: "Ti sfido ad un incontro di lotta libera! I tuoi genitori non ti hanno insegnato che i bambini si pisciano sotto dalla paura a giocare con il fuoco?!"

"Cosa??" Angela ed Emma erano senza parole. "Da quando c'è questo detto?"

'Sembra che Alexander sia ancora un idiota.' Pensarono entrambe con delusione.

Tuttavia non notarono che Fei si stava spostando verso l'altra parte del letto ed era riuscito a prendere la corazza che aveva indossato sulle mura. Iniziò ad avvicinarsi lentamente a Gill tenendola nascosta dietro la schiena.

"Aspetta e vedrai! Una volta che sarai sotto tiro, ti darò una lezione al posto dei tuoi genitori!" Fei calcolò la distanza tra di loro e si preparò ad usare degli sporchi trucchi per sistemare Gill.

Ma...

"Sarai tu a pisciarti sotto!"

Gill era furioso, non avrebbe trattenuto l'ira di un "grande mago". Ormai aveva deciso di punire questo re ritardato per l'affronto che aveva commesso.

"Hu!!"

Lanciò la seconda palla di fuoco verso Fei.

Angela reagì velocemente. Nonostante fosse così spaventata da essere impallidita, era pronta a salvare Fei bloccando la sfera di fuoco con il suo corpo.

Vedendola apparire di fronte a Fei, Gill sussultò e cercò di ritirare la sua palla di fuoco. Ma era troppo tardi.

Fei reagì immediatamente. "Me**a!" Senza esitare, afferrò Angela per la spalla, se la premette contro il petto e si girò. All'improvviso sentì un calore ardente bruciargli la schiena.

"Me**a! Morirò!!"

Proprio in quel momento...

"Pu!!"

Una grossa mano apparì dal nulla e afferrò la palla di fuoco. La strinse lievemente, sembrando completamente indifferente al calore che irradiava. Fei guardò ad occhi spalancati la palla di fuoco spegnersi come un gelato sotto il sole estivo.

Fei si riempì di speranza e lasciò andare Angela.

'Un esperto!' Pensò.

Allo stesso tempo, l'espressione di Gill si irrigidì. Fissò l'uomo entrato nella stanza, impallidì e iniziò a tremare incontrollabilmente.

Come un topo che aveva visto un gatto, Gill si spaventò così tanto che la sua voce assunse un tono completamente diverso: "Signor L-L-Lampard, p-p-perché è qui? I-i-io..."

Gill iniziò a sudare come un pazzo mentre cercava di giustificarsi.

Questo "Signor Lampard" non guardò nemmeno Gill. Si girò e si inchinò lievemente verso Angela, poi guardò Fei con freddezza e disse: "Alexander, sua maestà."

Fei guardò con attenzione questo esperto.

Era un bell'uomo caucasico alto sei piedi dalla corporatura robusta. I suoi capelli erano così rossi e vividi che sembravano aver preso fuoco.

Ciò che risaltava di più era l'enorme spada lunga cinque piedi che stava portando in spalla. Era nera come il carbone e sembrava pesare circa cento chili.

Ciò che confuse Fei era che, nonostante questo esperto sembrasse forte, pareva un po' pallido. Immaginò che fosse stato ferito durante l'assedio.

Fei ebbe anche una strana sensazione. Lampard l'aveva salvato, ma non aveva un atteggiamento molto amichevole nei suoi confronti. Fei percepì un po' di tristezza e disperazione nel suo sguardo. Il giovane non sapeva chi era davvero, così si limitò ad annuire in risposta.

"Signor Lam-Lampard, posso andare ora?" Gill era proprio spaventato.

L'uomo non lo guardò nemmeno: "Andare? Non spiegherai il tuo comportamento offensivo?"

"Ah, spiegare? Beh... sa... stavo solo scherzando. Sì! Scherzando! Sa che sono cresciuto con lui, vero? Non ho controllato appropriatamente la mia magia. Sono solo un novizio, non sono nemmeno arrivato al primo grado stellare..."

Fill trovò velocemente una scusa.

Stava sparando caz***e con tale scioltezza che lui stesso iniziò quasi a credere a ciò che stava dicendo.

Mentre stava tirando fuori delle scuse, percepì lo sguardo freddo e tagliente come una lama di Lampard puntare sul suo collo. Sapeva che quest'uomo poteva schiacciarlo facilmente come se fosse una formica. Non riuscì a dire più nulla per la paura, così si zittì e sorrise con ritrosia.

Lampard mostrò un'espressione disgustata.

Chiuse la mano e tutti nel palazzo sentirono una pressione invisibile.

Ma sembrò che gli fosse venuto in mente qualcosa. Esitò per un po'; poi aprì il palmo e la pressione si allentò: "Vattene via! Che non accada un'altra volta!" Disse Lampard come se stesse scacciando via un insetto.

"Va bene va bene..." Gill era sollevato come un condannato a morte che era stato appena perdonato. Sospirò e si inchinò di fronte all'uomo.

"Aspetta!"

Proprio mentre il grassone si stava preparando ad uscire, Fei lo fermò all'improvviso.

Gill guardò Lampard, ma il vecchio non disse una parola. Doveva fermarsi e ascoltare ciò che aveva da dire il re.

Fei sorrise in modo selvaggio mentre si avvicinava sempre di più.

Mise una mano sulla spalla di Gill. Tutti pensarono che il re stesse per dirgli qualche parola di conforto vista il suo atteggiamento amichevole ma...

Iniziò a schiaffeggiare come un pazzo Gill. "Non farlo mai più! Non farlo mai più ca**o!" Continuò a gridare mentre lo colpiva.

"Paf paf paf paf paf!"

Il rumore dei schiaffi quasi formavano una sinfonia.

Le azioni di Fei scioccarono di nuovo Angela ed Emma. Anche il "freddo" Lampard ne fu sorpreso.

'Quest'uomo brutale e folle è il re? È davvero Alexander l'idiota?'

Il povero Gill non sapeva cosa fare. La presenza di Lampard lo aveva scoraggiato dall'usare i suoi poteri e ora aveva perfino paura di difendersi dall'assalto di Fei.

Gill si riempì di rimpianto mentre Fei si vendicava: 'Se avessi saputo che Alexander è diventato così spudorato dopo essere stato colpito da una freccia, non sarei mai venuto qui!'

Fei si fermò solo quando la sua mano iniziò ad intorpidirsi.

Gill pensò che questo incubo fosse finito e smise di piagnucolare come una pu***nella.

Chi si sarebbe immaginato che Fei si sarebbe sfregato le mani e gli avrebbe dato un calcio proprio nelle parti basse? Gill urlò di dolore e si raggomitolò subito come un gamberetto fritto. Piegò la schiena e iniziò a strisciare disperatamente fuori dal palazzo come se stesse cercando di scappare dall'inferno.

Aveva finalmente imparato la lezione e non voleva più vedere questo re folle.

"Sei stato fortunato stavolta!" Gridò Fei a Gill.

Era un uomo semplice. Non avrebbe sopportato nessun tipo di umiliazione e non avrebbe fatto finta di niente quando succedeva. Si era vendicato sul posto.

Dopo essersi sfogato, si sentì molto meglio.

Quando si girò, Fei vide le espressioni scioccate di Angela, Emma e Lampard. Lo stavano fissando come se fosse un mostro.

'Me**a! Ho esagerato?' Pensò Fei.

"Oh! Ho il capogiro, sto svenendo!" Cadde a terra.

Angela ed Emma, che aveva ancora il viso gonfio per lo schiaffo, si preoccuparono e pensarono che le ferite di Fei si stessero aggravando. Lo trascinarono a letto.

Lampard guardò il giovane. Non era stato convinto dalle pessime capacità di recitazione di Fei, ma non disse nulla. Chiese ad Angela com'erano le condizioni del re, confortò le due giovani e poi se ne andò pieno di domande.

"Maestà, i nemici ci stanno ancora assediando, sembra che i suoi soldati non potranno difendere il castello ancora a lungo." Queste furono le ultime parole che Lampard disse prima di andarsene.

Angela ed Emma rimasero accanto a Fei per un po'. Dopo che videro che il re non si stava risvegliando, Angela mandò la domestica a chiamare il sacerdote per fare curare le ferite di Emma.

...

Solo dopo che Fei fu lasciato da solo nel palazzo si calmò e iniziò a pensare alla situazione in cui si trovava.

Ovviamente era finito in un altro universo.

Non lo avevano dimostrato solo Angela ed Emma, ma anche la magia di quella palla di lardo e le potenti tecniche di quel misterioso esperto.

Fei era cresciuto in un orfanotrofio. Era in una situazione disperata al momento perché non riusciva a trovare un lavoro per ripagare il debito che aveva accumulato per potersi laureare. Dopo averci pensato, Fei concluse che diventare il re di un altro universo non era negativo.

'Visto che sono un re, probabilmente posso fare ciò che voglio!' Pensò. Non vedeva l'ora di usare i suoi poteri.

Iniziò ad esaminare la sua situazione.

"Sembra che lungo la strada di ritorno al mio appartamento, sia stato colpito da un qualche tipo di disco brillante. Probabilmente sono morto sul posto, ma in qualche modo la mia anima è finita in questo universo e ha posseduto il corpo di questo Alexander."

Da ciò che era successo, Fei giunse alla conclusione che questo giovane re doveva avere l'intelligenza di un bambino di tre anni. Non sapeva cosa fosse accaduto al re precedente, ma il trono era stato ereditato da questo Alexander. Ovviamente tutti i ministri si sarebbero opposti a questo giovane re.

Fei ricordò di essere stato preso di mira da una freccia e poi di essersi risvegliato in questo letto.

"Probabilmente quando ero alle mura, la mia anima si era appena impossessata di questo corpo. Non sono sicuro di dove sia andato l'Alexander di prima, ma ora sono io il nuovo Alexander!"

L'Alexander di prima era davvero un idiota.

Fei si era impossessato del suo corpo e così acquisì anche i suoi ricordi. Tutto ciò che capì furono informazioni elementari come la lingua parlata da questo regno e alcuni semplici passatempi di cui il proprietario di questo corpo si occupava. A parte questo, Fei non aveva idea di quanto fosse grande questo regno e come funzionava. Conosceva solo Angela, la sua fidanzata e non si ricordava di Gill, né di Lampard.

"Grazie al cielo questo tipo era stupido, se fingessi di essere lui, nessuno potrebbe capire che sono un'altra persona." Fei si toccò il mento e annuì.

Ma all'improvviso si ricordò di qualcos'altro: "Prima di andarsene, Lampard ha menzionato che i soldati non possono più difendersi dai nemici!"

"Dannazione!"

Fei quasi balzò dal letto: "Diventerò uno schiavo subito dopo essere diventato un re?"

Questo rischio spaventò Fei.

"Forse dovrei fare i bagagli e scappare da qui? Me**a! Come posso scappare quando i nemici hanno già circondato il castello. Quel Lampard non può ucciderli? Aspetta, è solo un uomo, come può affrontare un esercito? Inoltre anche i nemici probabilmente avranno degli esperti!"

Fei non aveva idea di come uscire da questa situazione.

Era solo uno studente. Non aveva nessun talento nelle arti militari, né nel combattimento. Il meglio che poteva fare era gestire un tipo ubriaco al bar. Non avrebbe avuto nemmeno abbastanza forza per indossare un'armatura anche se avesse voluto condurre un esercito.

Fei si infuriò: "Perché non posso continuare a vivere normalmente sulla terra, non voglio più essere un re!"

In quel momento...

"Raccolta delle informazioni del giocatore... 20%... 50... 88%... 100%. Inizio dell'installazione... Scan della capacità cerebrale... requisiti soddisfatti... installazione..."

Una misteriosa voce meccanica risuonò all'improvviso e quasi spaventò a morte Fei.

Questa voce era apparsa direttamente nella sua mente.

"Me**a, cos'è? Un fantasma?" Non ricevette risposta.

"Installazione completa. Accesso al mondo di Diablo tra 3... 2... 1...!"

Come i personaggi nella serie di Stargate che viaggiavano attraverso il portale, Fei provò stordimento e una strana ondata di energia misteriosa attraversò il suo corpo.

[Campo delle Ranger]

Fei rimase fermo come uno zombie nell'accampamento, il primo scenario dove apparivano i nuovi giocatori. Il suo sguardo era assente.

Era rimasto fermo sul posto per cinque minuti.

Dopo che aveva sentito il conto alla rovescia della voce; la sua visuale si era sfocata ed era atterrato qui.

Questo era il vero mondo di Diablo.

Un mondo perfetto e animato.

Questa fu la conclusione a cui giunse Fei dopo cinque minuti.

Il cielo era cupo e pioveva. Delle briofite verde scuro crescevano per tutto il suolo. Il terreno sembrava più scuro in lontananza. L'accampamento era vuoto.

"Cluck, cluck, cluck." Vide solo un po' di galline affamate che cercavano cibo sotto la pioggia.

Una brezza fredda soffiò su Fei, che tremò per il freddo.

La sensazione vivida che provava gli ricordò che questo era un mondo vero e proprio, non uno schermo computerizzato 2D.

Nota traduzione: nel caso certi termini non coincidessero con quelli usati nel gioco, segnalatemelo pure. Ci ho giocato e sto controllando che corrispondano le traduzioni, ma potrei fare degli errori di distrazione.



