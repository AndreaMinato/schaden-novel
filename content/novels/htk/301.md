---
weight: 3010
title: Capitolo 301 - Li Distruggerò con i Miei Pugni
pubDate: 2024-05-22T21:41:47.908Z
tags:
    - htk
---

Dopo che il primo gruppo di 3000 cavalieri partì per la regione meridionale, il posto dove si era tenuta la cerimonia divenne rumoroso e un po’ caotico, tutti stavano facendo i loro ultimi preparativi prima della spedizione. La gente stava gridando, i cavalli stavano nitrendo e le ruote dei carri e delle carrozze stavano cigolando. Le figure importanti al quartier generale, i nobili e le famiglie reali erano venuti a salutare le truppe. C’erano anche Dominguez e il suo gruppo.

Anche Fei era stato invitato, ma non si presentò.

In questo clima freddo, il fiato si trasformava subito in una nuvola di vapore. Mentre respiravano più di 60.000 persone, questo vapore salì velocemente al cielo e creò una grossa nuvola scura.

Quando il corno risuonò di nuovo, anche le tre legioni principali iniziarono la loro marcia.

Era uno spettacolo maestoso.

Era la prima volta che Fei vedeva una scena del genere di persona. Le lance e le aste erano alte e dense come una foresta e i soldati marciavano come onde nell’oceano. C’era un’atmosfera solenne e assassina. Decine di migliaia di soldati stavano emanando intento omicida e, tutti insieme, questa sensazione diventava più intensa. Anche se era intangibile, era davvero spettacolare. Perfino la nuvola nel cielo fu dispersa da questa forza. Era un fenomeno scioccante.

Questo intento omicida fece sentire piccolo e insignificante persino Fei.

Le truppe si precipitarono in avanti come un’inondazione di sangue. In quel momento Fei vide finalmente il Dio della Guerra Arshavin circondato dalle sue guardie d’élite. L’uomo sul suo cavallo bianco stava indossando un’armatura nera brillante; sembrava sicuro di sé e orgoglioso.

Sotto la classica bandiera di Zenit con un orso polare a due teste, il generale al comando dei più di 60.000 soldati sembrava maestoso e formidabile. Ogni sua azione attirava l’attenzione dei soldati e pareva invincibile nella sua attuale forma.

Fei sentì chiaramente che l’intento omicida dei soldati aveva avvolto in qualche modo questo Dio della Guerra di Zenit. Pareva che la forza di tutti i soldati fosse radunata in quest’uomo.

Potenziato in questo modo, Arshavin pareva enorme ed emanava una sensazione spaventosa e gloriosa che Fei non aveva mai sentito da lui.

Anche il Dio della Guerra di Zenit sembrava aver percepito qualcosa. Si girò e fissò Fei. Notò anche che Paris era accanto a lui.

L’atmosfera tra Fei ed Arshavin era delicata.

Anche se erano piuttosto lontani, Fei sentì uno sbuffo da Arshavin.

Come se questo suono portasse con sé tutta la forza dei soldati, Fei la percepì come una condanna divina dal cielo. Lo fece sentire anche un po’ indifendibile.

In quel momento Fei si rese conto dei motivi dietro il suo soprannome.

Ai suoi occhi, Arshavin non era una persona brillante. Anche se era un guerriero a sei stelle, era solo alla pari con i Cavalieri della Giustizia; non era un esperto di massimo livello nell’impero. Dopo che Fei aveva sconfitto quattro Cavalieri della Giustizia, non aveva più considerato questo Dio della Guerra di Zenit come una minaccia.

In quel momento però si era reso conto che il soprannome di Arshavin non era dovuto alla sua forza individuale, ma dalle sue capacità di comandare, era la sicurezza e la strategia nel controllare decine di migliaia di soldati.

Arshavin era il Dio della Guerra di Zenit solo quando comandava decine di migliaia di soldati. Poteva prevedere ogni mossa del nemico e farei i suoi piani di conquista. Era davvero invincibile.

In un momento come questo, Fei ebbe la sensazione di essere lievemente inferiore ad Arshavin.

Si fece molte domande come: “Quando diventerò un generale, potrò essere sicuro e abile nel comandare decine di migliaia di soldati come questo principe?”

La risposta ovviamente era no.

Fei fu un po’ distratto dai suoi pensieri.

“Eheheh, cosa succede? Anche tu sei rimasto scioccato dal principe?”

Paris aveva capito subito cosa stava pensando Fei dalla sua espressione. Parlò gentilmente mentre cercava di confortarlo:

“Alexander, non devi essere più bravo di tutti in ogni cosa. Non esiste una persona perfetta al mondo; nemmeno gli dei lo sono. Ci sono molte persone a cui non piace il primo principe proprio come me, ma devono tutti ammettere che Arshavin è uno dei generali più promettenti e capaci che Zenit abbia mai avuto fin dalla sua fondazione. In quanto a comandare e a fare guerre, nessuno può competere con lui a parte l’Imperatore Yassin in persona. Un uomo come lui è nato per le guerre. Tutti i suoi talenti provengono dagli dei. Finché avrà soldati al suo comando, sarebbe la stella dello spettacolo. Sarebbe il Dio della Guerra!”

Sentendo questi commenti sinceri di Paris, Fei gradualmente si rese conto di non aver mai capito Arshavin. C’erano molte persone e molti aspetti che non aveva avuto l’occasione di capire.

Tuttavia…

“Non importa quanti soldati comanda, li distruggerò con i miei pugni!”

Fei si riprese subito e la sua fiducia si rafforzò mentre stringeva i pugni.

Aveva capito. C’erano molti percorsi per ottenere il successo. Forse Arshavin aveva scelto di comandare eserciti per farlo, ma Fei preferiva un altro modo; non voleva contare sugli altri per rimanere al sicuro, nemmeno usando i suoi sottoposti.

I guerrieri davvero potenti non avevano bisogno di soldati e truppe; potevano contare su loro stessi.

Solo essere forti individualmente avrebbe davvero garantito invincibilità perenne.

“Ho la mia via da percorrere!”

Paris non si aspettava che Fei si sarebbe ripreso così velocemente.

Per qualche motivo, le venne in mente un’altra persona.

Sei anni fa, quel giovane di bell’aspetto a cui piaceva tenere il suo cane invalido tra le braccia era rimasto a guardare dalle mura della città il Dio della Guerra di Zenit mentre tornava a casa dopo un’altra vittoria. Era stato in quel momento che si incontrarono per la prima volta e anche Dominguez era rimasto scioccato solo per un attimo di secondo. Poi aveva sbadigliato e mormorato: “Noioso… è meglio crescere il mio cucciolo che condurre eserciti…”

“Oh, mi incuriosisce un’altra cosa. Tra quindici giorni, si terrà la battaglia tra Grandi Guerrieri di due imperi. Dato che i due imperi sono in guerra, ci sarà lo stesso?” Fei cambiò argomento mentre guardava la montagna del Grande Guerriero.

“Nel continente Azeroth, nulla può influenzare lo scontro tra Grandi Guerrieri una volta che inizia una sfida. Lo scoppio della guerra lo rende solo più significativo.” Paris si sistemò i capelli e rispose: “La battaglia tra i Grandi Guerrieri avrà una grande influenza sull’andamento della guerra. Lo scontro tra di loro sarà importante quanto la vera guerra a sud.”

“Allora sai quali sono le probabilità di vittoria del Grande Guerriero Krasic?” Chiese Fei.

“Nessuno può sconfiggere il signor Krasic!” Rispose con fermezza Paris.

Fei rimase in silenzio.

Non conosceva davvero questo Grande Guerriero e non sapeva quanto fosse potente. Un membro d’élite di classe lunare o di classe solare? Sembrava che ogni cittadino di Zenit venerasse questo Grande Guerriero. Perfino Paris che era una persona davvero intelligente aveva completa fiducia in lui.

“Chi è quest’uomo?” Si chiese Fei.

Dopo che parlarono di un po’ di questioni poco importanti, Fei se ne andò per primo.

“Alexander, ricorda la tua promessa.” Disse all’improvviso Paris mentre fissava la schiena di Fei.

“Uh?”

“Ricordi? Se te lo chiederò, devi aiutare Dominguez, anche con un solo attacco.” Disse ad alta voce Paris. Fei ebbe la sensazione di avere le allucinazioni, sembrava che Paris stesse aspettando la sua risposta e fosse un po’ nervosa di sentire la sua risposta.

“Eh.”

…..

I rinforzi di Zenit attraversarono le montagne Moro come un drago nero e scomparirono all’orizzonte mentre centinaia di migliaia di cittadini pregavano per loro.

Dopo che Fei se ne andò, non tornò a Chambord. Celò la sua presenza e vagò per l’area degli accampamenti. Dopo aver osservato tutti i regni che erano arrivati alle finali per circa un’ora, si diresse verso l’accampamento di Byzantine.

Dopo che Fei mostrò la sua identità, i byzantiniani rimasero tutti sorpresi.

Fei ricevette un caloroso benvenuto e il giovane re Constantine si precipitò fuori dalla sua tenda prima ancora di mettersi le scarpe. Lui e la sua regina Izabella porsero i loro saluti.

Quasi tutta la gente di Byzantine trattava Fei come se fosse il loro signore e salvatore.




