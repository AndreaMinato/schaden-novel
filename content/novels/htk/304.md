---
weight: 304
title: Capitolo 304 - Pugno del Drago… Pugno del Drago…
pubDate: 2024-05-23T00:41:47.909Z
tags:
    - htk
---

All’improvviso Fei capì cosa stava succedendo.

Non c’era da meravigliarsi che Elena non potesse usare le pergamene che aveva creato Fei. C’era un percorso nascosto di coltivazione predeterminato per i mercenari del mondo di Diablo.

“Quale dovrei scegliere?”

Fei rifletté per un po’ e guardò Elena, che non aveva notato nulla. Sembrava che lei non potesse sentire nulla di ciò che diceva questo NPC, né vedere le proiezioni dei sette personaggi di fronte a Fei. Perciò le spiegò la situazione, dopotutto si parlava della sua futura coltivazione.

Elena accarezzò piano la corda del suo arco. Le sue mani sottili e lisce non avevano i calli tipici degli arcieri. Dopo che Fei le spiegò i pro e i contro di ogni classe, sembrò riflettere a lungo. All’improvviso scoppiò a ridere e lo guardò con sincerità:

“Alexander, puoi scegliere per me?” Chiese.

Era la prima volta che lo prendeva in giro.

Fei rimase scioccato dal sorriso da burlona della valchiria. Ebbe la sensazione che i suoi occhi fossero stati bruciati dalla bellezza senza precedenti e che tutto intorno ad Elena avesse perso i suoi colori e la sua brillantezza.

Alla fine Fei scelse il paladino come seconda stirpe di Elena.

Tra le sette classi, il paladino non era agile come l’assassino e non era resistente quanto il barbaro. Ma aveva buone capacità offensive e difensive. Con il supporto della potente magia curativa e altre abilità, avrebbe potuto cooperare alla perfezione con Fei.

L’attuale classe di Elena era un mischio tra Amazzone e Incantatrice, e Fei non voleva che diventasse una druida che si sarebbe trasformata in una bestia o una negromante che avrebbe giocato con i cadaveri. Dopo averci riflettuto un po’, Fei giunse alla conclusione che il Paladino sarebbe stata la classe più adatta.

Dopo aver confermato la selezione, una scia di fiamme bianche fluì dal corpo di Asheara e si fuse con la fronte di Elena.

“Ci sono molte nuove conoscenze nella mia testa… non esistevano prima.”

Elena presto notò i cambiamenti nel suo corpo.

Era una vaga sensazione strana. Come quando Fei aveva dato proprietà stellari a persone come Lampard, la ricompensa di questa missione aveva dato il seme di un nuovo potere alla splendida mercenaria. Finché avesse continuato ad uccidere mostri e ad accumulare punti esperienza, questo seme sarebbe diventato un albero che avrebbe svettato nel cielo.

Dopodiché i due continuarono la terza missione del Porto Kurast.

Il nome della missione era “Volontà di Khalim”. Bisognava radunare certi oggetti ed era molto difficile da completare. Fei ed Elena dovettero andare in posti come la Foresta del Ragno, la Giungla Scorticatrice e le Fogne di Kurast per raccogliere oggetti diversi. Poi avrebbe usato il Cubo di Horadrim per trasformarli nello scettro Volontà di Khalim.

Questo scettro aveva un potere incredibile ed era necessario per distruggere la Sfera del Dominio che proteggeva il boss finale del Porto Kurast, Mephisto. Era legata alla missione finale, il Guardiano, che consisteva nello sconfiggere Mephisto.

Negli ultimi giorni, Fei aveva già radunato i primi oggetti. Avrebbe dovuto sprecare molto tempo per raccoglierli tutti. Al momento gliene mancava uno.

Durante le quattro ore dopo, Fei ed Elena si diressero verso il luogo dove si trovava il cuore di Khalim e uccisero mostri lungo la strada. Esaminarono con attenzione le Fogne del Bazaar di Kurast ancora sporchi di sangue e pezzi di ossa di mostro, e alla fine trovarono il Cuore di Khalim prima dello scadere del limite di tempo di oggi.

Fei non scelse di tornare nel Porto Kurast per trasformare gli oggetti nello scettro. Invece spese 50.000 monete d’oro e acquistò qualche pozione. Queste pozioni avrebbero potuto salvare vite di chambordiani durante gli incontri tra regni. Poi lasciò il mondo di Diablo.

…..

Si stava facendo sera nel mondo reale.

Il giorno durante l’inverno era davvero breve e la notte arrivava molto velocemente. Presto l’oscurità avvolse il mondo.

Quando Fei tornò nella tenda centrale, la sua guardia del corpo Torres passò da lui e gli disse che Angela era stata invitata dalla principessa Tanasha nel suo palazzo. Tanasha mandò un altro messaggio dopo e riferì che Angela sarebbe rimasta a dormire da lei visto che stavano partecipando ad un banchetto.

Fei si accigliò lievemente e capì cosa stava cercando di fare Tanasha.

Tuttavia era un bene per Angela fare esperienza in banchetti pieni di nobili e figure influenti. Se le fossero piaciuti, Fei l’avrebbe lasciata partecipare ad altri eventi come quello. Dopotutto voleva che Angela fosse contenta e si preoccupasse di meno.

Dopo la semplice cena, tutta Chambord si concentrò ad allenarsi e a coltivare.

Dopo che i guerrieri avevano ottenuto nuove pergamene di allenamento, avevano iniziato ad impegnarsi duramente. Volevano tutti aumentare la loro forza prima degli incontri del giorno dopo e desideravano sconfiggere i loro avversari per permettere al loro re di diventare il generale della legione.

Le stelle erano brillanti nelle notti d’inverno.

Come sempre, Fei passò alla modalità Assassino e sfrecciò fuori dall’area dell’accampamento. Entrò nel campo di battaglia delle montagne Moro e aspettò che l’uomo misterioso arrivasse.

Allenarsi e combattere con l’uomo misterioso era una rara occasione per lui.

Il sovrano di Chambord trattava quest’uomo misterioso come un boss nel mondo di Diablo. Usare tutta la propria forza contro un avversario molto più forte era un’ottima opportunità per allenarsi. Avrebbe aumentato il suo potenziale ed era un buon riscaldamento prima di fronteggiare i veri boss di Diablo.

Per qualche motivo, l’uomo misterioso non si era ancora presentato.

In modalità Assassino, Fei impiegò solo cinque minuti per superare le più potenti formazioni attorno al campo di battaglia. Inoltre aveva consumato solo un terzo del suo potere spirituale.

Mentre la sua forza aumentava, anche il suo potere spirituale cresceva drasticamente mentre seguiva i metodi di allenamento della pergamena viola. Non era più una sfida per lui superare le formazioni e questo significava che non era più un buon metodo di allenamento per lui.

Se non fosse stato per l’uomo misterioso, Fei non si sarebbe nemmeno più disturbato a venire qui.

Dopo due ore, proprio quando Fei pensò che il guerriero non sarebbe venuto, la figura magra e fredda apparì.

Come sempre, lanciò un libretto dall’aspetto delicato a Fei come suo dono quotidiano.

Fei sfogliò il libretto e scoprì che conteneva più di una decina di tecniche di combattimento di alto livello. Ognuna di esse era spiegata nel dettaglio, insieme ai modi possibili per migliorarle. Ciò che entusiasmò di più Fei era il fatto che l’autore era ancora l’Imperatore Yassin! In confronto alle pergamene di energia, questo libretto era molto più prezioso. Una tecnica di combattimento di alto livello era un potente asso nella manica, permetteva ad esperti di livello inferiore di sconfiggere guerrieri di grado superiore.

Un libretto come questo gli avrebbe permesso di capire l’essenza di ogni tecnica di combattimento e di creare molte più tecniche per i Cavalieri dello Zodiaco in modalità Assassino.

“La ringrazio Anziano!” Fei era molto contento.

La scorsa notte, aveva mormorato intenzionalmente: “Eh, come posso vivere senza tecniche di combattimento di alto livello? Se solo potessi ottenere un po’ di tecniche di combattimento di alto livello…”

Aveva la sensazione che l’uomo misterioso non avesse limiti. Dopo aver sentito le parole del giovane, era riuscito a portare un libretto che aveva almeno 16 tecniche di combattimento di alto livello.

Dopo questi giorni di interazione, Fei non mostrava più cautela con quest’uomo misterioso. Anche se all’esperto non piaceva parlare, era una brava persona apparentemente fredda, ma premurosa. Perciò Fei lo trattava come un membro della vecchia generazione; era molto rilassato e familiare con lui.

Ciò che seguì fu il solito incontro fatto da dieci attacchi.

Sollevando un polverone per le cadute, Fei fu sconfitto dall’uomo misterioso. Fece del suo meglio e fu abbastanza fortunato da non spezzarsi le ossa.

Dopo dieci minuti, Fei piegò la schiena e posò le mani sulle sue ginocchia; ansimava come un cane.

Aveva già rinunciato a stimare la forza dell’uomo misterioso. Non importava quanti progressi facesse, il guerriero misterioso poteva ancora  sconfiggerlo facilmente. Il divario di forza che c’era tra di loro era sconfinato.

Fei era sicuro che quest’uomo misterioso fosse un membro d’élite di classe lunare, ma non era sicuro del grado in cui era.

“A domani notte.”

Dopo la battaglia, l’uomo misterioso gli fece notare alcuni punti su cui poteva migliorare.

Mentre il guerriero stava per andarsene, Fei all’improvviso si avvicinò e mormorò: “Maledizione, mi incuriosisce proprio il più famoso Pugno del Drago dell’Imperatore Yassin. Mi chiedo proprio che tipo di tecnica sia… se solo potessi vederne la pergamena…”



