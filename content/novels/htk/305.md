---
weight: 305
title: Capitolo 305 - Due Tipi di Tesori Invidiabili
pubDate: 2024-05-23T01:41:47.909Z
tags:
    - htk
---

“Bam.”

Dopo aver sentito queste parole, l’uomo misterioso che stava per andarsene quasi perse l’equilibrio e cadde.

<em>’Maledizione, questo piccolo bastardo desidera anche il Pugno del Drago? Vuole vedere la pergamena della tecnica?’</em> Pensò l’uomo.

L’esperto sempre calmo e composto aveva quasi perso il controllo.

Tra i centinaia di imperi attorno a Zenit, il Pugno del Drago era considerato all’unanimità una tecnica di classe lunare. Era stata definita la numero uno tra diecimila imperi. Molti famosi esperti immaginavano che questa tecnica creata dal genio Yassin avesse il potenziale di raggiungere la classe solare.

Una tecnica di combattimento di classe solare! Era qualcosa di ancora più brillante delle leggende agli occhi di un normale guerriero.

Una tecnica di combattimento di classe solare era un enorme leggenda.

Era ultra preziosa!

Per molti anni, numerose grandi organizzazioni avevano speso molte risorse solo per vedere la pergamena della tecnica. Tuttavia nessuna di esse ci era riuscita, non importava che tipo di trucchi o tattiche usassero. Questo dimostrava ulteriormente quanto era preziosa.

Guardandola da un’altra prospettiva, non era più solo una tecnica di combattimento, era un simbolo dei reali. L’Imperatore Yassin era il solo ad averla padroneggiata a Zenit. Nemmeno Arshavin e Dominguez che erano due principi che molto probabilmente avrebbero ereditato il trono l’avevano mai vista.

Ora questo piccolo avido re osava pensare di ottenere il Pugno del Drago?

L’uomo misterioso sentì l’impulso di girarsi e picchiarlo.

Tuttavia si controllò, recuperò l’equilibrio e fece un respiro profondo. Poi si trasformò in un raggio di luce e scomparì nell’oscurità.

“Eh? Non ha detto nulla? Eheh. Così ha accettato di portarmi il Pugno del Drago?”

Fei non vedeva l’ora di rincontrare l’uomo misterioso domani notte.

…..

Quando Fei tornò nel suo accampamento, le stelle stavano scomparendo mentre il sole stava per sorgere all’orizzonte.

Il nuovo giorno stava per iniziare e la gente di Chambord si era già alzata a prepararsi. Dopo che i guerrieri di Chambord avevano ottenuto le pergamene di allenamento da Fei, si erano precipitati nelle loro tende e avevano cominciato ad allenarsi. Dato che tutte le pergamene erano state create da Fei, erano molto simili. Con le fondamenta che avevano coltivato prima, stavano facendo buoni progressi e al momento stavano ancora meditando.

Peter-Cech era la sola eccezione, perché doveva organizzare i Cavalieri dello Zodiaco e selezionare i più potenti per le imminenti battaglie di squadra.

Tutti a Chambord si stavano impegnando.

Tutti sapevano che gli incontri tra regni erano un’opportunità che non si potevano perdere.

Un giorno fa, il quartier generale militare di Zenit aveva deciso che il guerriero numero uno di questa competizione sarebbe diventato il generale della nuova legione e i primi venti guerrieri avrebbero ricevuto ruoli chiave. Questa era l’occasione di Chambord.

Tutti potevano vedere che Chambord era molto potente.

Tra i primi dieci posti nella regione settentrionale. Chambord da sola occupava l’ottavo. Di questo passo, Fei forse avrebbe avuto il controllo completo di questa nuova legione.

Di conseguenza, il regno di Chambord poteva diventare il regno affiliato più potente di Zenit.

Anche se Fei non aveva stabilito veri obiettivi per il suo regno, ogni esperto di Chambord stava lavorando duramente per il suo sovrano; volevano tutti rientrare tra i primi dieci posti. Se Fei fosse diventato generale, sarebbero riusciti ad aiutarlo a controllare la nuova legione.

Dopo aver visto i suoi sottoposti indaffarati, Fei capì le loro intenzioni e ne fu molto contento.

Chambord che prima era instabile e poteva essere maltrattata da tutti, adesso era diventata estremamente concentrata e potente. Mentre tutti erano concentrati sugli stessi obiettivi, il suo potere era ad un altro livello. Fei provava un enorme senso di soddisfazione vedendoli.

Dopo un lungo giorno e una lunga sera, Fei sfruttò le poche ore dell’alba per riposare un po’ e rilassare i nervi nella tenda centrale.

Quando Fei si svegliò, il sole era già alto nel cielo.

L’area dell’accampamento era davvero rumorosa. Anche se era un gelido giorno d’inverno, l’atmosfera era animata ed accesa. Tutti si stavano precipitando verso le prime dieci arene della spada; volevano occupare un posto con una buona visuale e non vedevano l’ora di assistere agli scontri tra i primi cinquanta guerrieri dell’impero.

Dopo che Fei finì la colazione preparata dalle sue domestiche, iniziò a prepararsi.

L’unica cosa che lo preoccupava un po’ era che Angela non era ancora tornata; era quasi mezzogiorno. Oggi era uno dei giorni più importanti per Chambord e Angela sarebbe tornata sicuramente per tifare per Fei. Temeva che fosse successo qualcosa che l’avesse fatta tardare.

Fei ci pensò su e mandò un po’ di Cavalieri dello Zodiaco intelligenti a San Petersburg con il suo distintivo di identificazione per controllare cosa fosse accaduto.

Quando risuonarono i tamburi che avrebbero segnalato l’inizio degli incontri, Fei condusse i guerrieri di Chambord che erano rientrati tra i primi cinquanta verso i palchi delle spade.

Dopo le battaglie sanguinose della regione settentrionale, otto guerrieri erano riusciti a rientrare nella lista.

Eccetto Fei, c’era Spada Veloce dai Capelli Bianchi Paul-Pierce, Pugno Feroce dai Capelli Neri Didier-Drogba, il Creatore di Disperazione Oleg, Dita Distruttive Peter Cech, il Figlio del Vento Fernando Torres, l’Assassino dell’Ombra Philip-Inzagi e la Dea del Tiro con l’Arco, Elena, che era apparsa solo nelle ultime battaglie ed era stata definita l’esperta la cui bellezza poteva rivaleggiare con quella della principessa Cindy.

Eccetto loro, i due ultimi posti nella regione settentrionale erano andati a due regni di primo livello.

La competizione di quest’anno era stata tremenda per tutti i regni affiliati della regione settentrionale.

Chambord era troppo tirannica e tutti gli altri non avevano avuto nemmeno l’occasione di ottenere un posto; perfino i loro guerrieri più potenti non avevano potuto vincere un incontro con i guerrieri di Chambord. Se Chambord avesse avuto altri guerrieri, non avrebbero potuto nemmeno ottenere quegli ultimi due posti.

La sola cosa di cui erano contenti era che i guerrieri di Chambord non uccidevano gli avversari.

Anche se gli otto esperti, incluso Fei, sembravano barbarici e rozzi, nessuno di loro aveva eliminato l’avversario. Questo aveva conquistato il supporto e la gratitudine di alcuni regni affiliati e la regione settentrionale era finita con l’avere il più basso numero di vittime tra le cinque zone di battaglia.

Il sole stava diventando sempre più caldo e Fei e i suoi sottoposti attirarono l’attenzione di molte persone.

Il luogo dove si tenevano gli incontri finali erano le dieci arene della spada nella parte centrale del campo.

Dopo che il Dio della Guerra Arshavin aveva condotto le legioni verso sud, i palchi erano stati ricostruiti e potenziati. I maghi reali di Zenit avevano creato altre formazioni attorno. I guerrieri che avrebbero combattuto erano gli esperti più potenti dell’impero e avrebbero causato molti danni. Senza le barriere, avrebbero potuto far collassare le arene in un solo colpo.

Quando Fei si avvicinò alla regione centrale, vide dieci enormi semi sfere blu che emanavano potere magico dell’elemento acqua.

Era l’effetto appariscente delle formazioni Tenda Celeste d’Acqua.

Con il passare del tempo, arrivarono tutti e cinquanta i maestri.

Eccetto per gli esperti andati in battaglia, c’erano molti ufficiali di alto livello e gente di famiglie nobili. La persona che conduceva gli incontri sarebbe stato il secondo principe Dominguez.

Il vento freddo agitò il mantello rosso di Dominguez.

Il giovane principe che era sul palco indossava un’armatura d’argento e sembrava bello e valoroso. Metteva in ombra il sole in quanto a brillantezza e divenne subito il centro dell’attenzione. Dominguez e Arshavin erano completamente diversi l’uno dall’altro. Gli dei amavano i due principi di Zenit e avevano dato loro due tesori diversi; uno aveva un aspetto perfetto e l’altro poteva comandare le truppe militari con naturalezza ed essere invincibile nel campo di battaglia.




