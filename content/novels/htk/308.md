---
weight: 308
title: Capitolo 308 - Una Serie di Eventi
pubDate: 2024-05-23T04:41:47.910Z
tags:
    - htk
---

Tutti stavano guardando Fei.

Il sovrano tirò fuori una bottiglietta rossa e ne versò il contenuto nella bocca di Inzagi. Poi le terrificanti ferite del giovane cominciarono a “muoversi”. Stavano guarendo con una velocità impressionante.

L’atmosfera era davvero tesa, così intensa che molti non notarono nemmeno i cambiamenti nel corpo di Inzagi.

Quando Fei ripose la bottiglietta nell’inventario e guardò il guerriero dall’energia elementale del vento, l’atmosfera si riempì di tensione. Tutti sapevano che il re di Chambord avrebbe potuto uccidere facilmente questo guerriero, schiacciandolo come una formica.

Tuttavia nessuno si augurava che lo facesse davvero. Il pubblico voleva che il re di Chambord lo lasciasse andare, mantenendo intatta la sua immagine eroica.

Il suo coraggio nell’affrontare i Cavalieri della Giustizia aveva conquistato molti ammiratori. Fei era stato denominato come l’eroe ribelle e numerosi guerrieri di altri regni lo consideravano un idolo. Se avesse davvero ucciso questo guerriero sul palco, sarebbe stato da bulli. La sua immagine gloriosa sarebbe collassata.

Lo sguardo tagliente di Fei si posò sul guerriero. Anche se quest’uomo pensava di aver fatto la cosa giusta, era ancora nervoso. Si sentiva sotto pressione di fronte ad un esperto al livello del re di Chambord, si sentiva come una pecora di fronte ad un drago. Se il sovrano lo avesse messo ancora un po’ di più sotto pressione, sarebbe collassato.

Era una paura a livello spirituale.

“Come ti chiami?” Chiese Fei: “Da che regno affiliato provieni?”

L’atmosfera era ancora tesa.

Anche se il tono di Fei era calmo, molti rabbrividirono ascoltandolo. La folla era sicura che non solo avrebbe ucciso questo povero guerriero, ma avrebbe anche annientato il regno affiliato da cui proveniva.

Tuttavia pareva che l’esperto non la pensasse in quel modo.

“Mi chiamo Aryang Robbin. Puoi chiedere il nome del mio regno all’arbitro, non pensi di poter ottenere quel nome da me.” Robbin guardò l’arbitro che stava esitando ad interferire, raddrizzò la schiena e disse ad alta voce: “È normale che i guerrieri rimangano feriti e forse uccisi sul palco, e ci sono già andato piano con lui. Se volesse sfogare la sua rabbia egoista su di me o sul mio regno, combatteremo fino alla morte.”

Disse con tono deciso e impavido Aryang Robbin, facendo subito risuonare acclamazioni tra i guerrieri attorno al palco.

Tuttavia non tutti erano d’accordo.

Un uomo di mezz’età grasso con una corona decorata con gemme rosse, verdi e blu si alzò dall’area degli spettatori. Indicò il guerriero e gridò: “Come osi dire cose del genere? Aryang Robbin, bastardo arrogante! Scusati subito con il re di Chambord! Idiota…” Stava letteralmente tremando.

Dopo aver fatto questo, si girò verso Fei con un’espressione di lusinga: “Sua maestà, per favore accetti le mie scuse. D’ora in poi il nostro regno Tudor troncherà ogni legame con questa persona. Non avrà più niente a che fare con noi, in realtà ammiro sua maestà…” Disse.

Dopo aver visto Fei accigliarsi, il sovrano del regno affiliato di terzo livello Tudor non osò continuare a parlare. Il re grasso si girò verso Aryang Robbin e gridò: “Idiota, sai solo causare guai. Prendi il tuo padre morente con te e vattene via dal mio regno. D’ora in avanti, Tudor non si degnerà di ospitarvi…”

Questo tipo grasso era il re di Tudor e il guerriero di nome Robbin era un esperto senza casa che aveva appena giurato lealtà a lui.

Robbin era al verde e suo padre era davvero malato. Aveva incontrato per caso il re di Tudor, che lo aveva accettato per via della sua potenza. Il suo regno era riuscito ad ottenere un posto tra gli incontri dei regni grazie a Robbin.

Il sovrano di Tudor pensava di aver trovato un tesoro ed era stato così soddisfatto, ma non si aspettava che sarebbe finito nei guai per via di questo esperto.

Il fatto che Robbin avesse quasi ucciso il discepolo del sovrano di Chambord lo aveva spaventato a morte. Aveva troncato velocemente ogni rapporto con l’esperto per timore che il re di Chambord sfogasse la sua rabbia contro Tudor.

Molti tra la folla risero e presero in giro il re di Tudor, quasi tutti provarono compassione per Robbin.

Questo guerriero dall’energia del vento era potente e retto. Sia la forza che aveva mostrato quando aveva combattuto contro Inzagi che i tre motivi per cui non aveva ucciso il suo avversario avevano rivelato quanto era capace. Purtroppo era al servizio di un sovrano così debole e timido.

“Finché ti inginocchierai e ti scuserai, non ti punirò.” Disse con lentezza e calma Fei. Robbin sentì tutto con chiarezza.

Silenzio.

Un lungo silenzio.

Robbin non rispose. Le sue gambe erano radicate nel terreno, la sua schiena era dritta e la sua energia verde dell’elemento vento cominciò a bruciare. La sua forza a cinque stelle degli stadi inferiori raggiunse il suo picco ed era sul punto di avanzare di livello a causa della pressione di Fei.

Questa era la sua decisione.

Avrebbe preferito morire che inginocchiarsi.

L’energia brillante emanava un’aura solenne e intensa. Sia il pubblico che Robbin sapevano che il re di Chambord avrebbe potuto ucciderlo in un colpo solo.

Ma non si trattava solo di vincere o perdere, c’era la dignità di un guerriero in ballo.

Fei scoppiò a ridere: “Non puoi competere con me. Pensaci… se morissi qui, chi si prenderà cura di tuo padre?”

Fei era già molto informato riguardo a Robbin.

Dopo aver sentito queste parole, il bagliore delle fiamme d’energia diminuì.

Come il pugnale più affilato al mondo, le parole di Fei avevano trafitto la parte più morbida del suo cuore.

Ma si riprese un secondo dopo.

“Se scegliessi di inginocchiarmi, mio padre non mi perdonerebbe mai. Tra la morte e la dignità, sia io che mio padre sceglieremmo la seconda.”

Le parole di Robbin erano ferme e decise come il ferro.

“Ottimo, proprio ottimo. Sei un vero guerriero, che peccato che una perla come te fosse tra la polvere!” Proprio mentre tutti pensavano che Robbin sarebbe stato ucciso, Fei sospirò e continuò: “Un vero guerriero come te ha bisogno di un vero re da servire. Non credi che sia uno spreco essere al servizio di quell’idiota?”

Fei indicò il re di Tudor, che impallidì.

Robbin non se lo aspettava. Capì la situazione e divenne incredulo, non sapeva cosa dire.

Decine di migliaia di persone tra la folla sussultarono.

“Quel maiale non merita la tua lealtà e credo che Chambord sia un posto migliore per te. Aryang Robbin, ammiro proprio un guerriero onorabile come te. Che ne dici di unirti a Chambord?”

Fei mostrò un’espressione sincera e continuò: “Naturalmente non devi decidere subito e non ti farò pressioni. Non importa quale sarà la tua decisione, vorrei intrattenere rapporti amichevoli con un vero guerriero come te. Sarai sempre il benvenuto come ospite a Chambord.”

<em>Buzz!</em>

La gente sussultò e mormorò. Nessuno aveva previsto un cambiamento così drastico. Molti guerrieri novellini si rilassarono. Il sovrano di Chambord non aveva maltrattato questo guerriero e non li avrebbe delusi. L’immagine da idolo che avevano di lui non sarebbe crollata.

Ma presto trattennero di nuovo il respiro.

Un guerriero virile come Aryang Robbin avrebbe giurato lealtà al sovrano di Chambord?

Molti speravano in un finale felice. Credevano che solo un re potente e retto come Fei meritasse i servigi di un esperto come Aryang Robbin. Dato che lo stupido sovrano di Tudor aveva troncato ogni rapporto tra lui e Robbin, l’esperto sarebbe stato libero di scegliere.

“Io, Aryang Robbin, giuro lealtà al mio signore il sovrano di Chambord! Difenderò il suo onore a costo della vita fino alla mia morte!”

Sotto gli sguardi di decine di migliaia di persone, Robbin si chinò su un ginocchio e iniziò a fare il suo giuramento. Era così chiaro e sincero che sembrava stesse recitando un poema.

Non era una decisione difficile.

L’uomo di fronte a lui era un re impareggiabile che meritava la sua lealtà.

“Ahahah, accetto la tua lealtà di fronte al Dio della Guerra… Fei rise mentre rispondeva al giuramento in un modo tradizionale. Tutti capirono che il sovrano di Chambord considerava importante questo esperto. In quel momento si rivolse al re di Tudor con fare scherzoso: “Sua maestà, grazie per avermi dato un vero guerriero. Apprezzo la tua generosità!”

La faccia grassa del sovrano di Tudor era così rossa da assomigliare al sedere di una scimmia.



