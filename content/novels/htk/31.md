---
weight: 310
title: Capitolo 31 – Questo è un vero guerriero
pubDate: 2023-06-07T13:54:16.364Z
tags:
    - htk
---


Capitolo regolare,
0 capitoli in coda, 0/5
-Schadenfreude

Pierce si fece avanti e gridò con rabbia contro Oleg: "Fot***o codardo! Non dire str****te! Hai solo paura di morire... Guardiano Oleg, tu non finirai col diventare uno schiavo, ma che dire dei cittadini? Sappiamo tutti quanto è orribile essere uno schiavo, è meglio morire in battaglia che ridursi così..."

Dopodiché si girò e disse a Fei con uno sguardo pieno di ardore: "Sua maestà! Ci guidi per favore. Io e i miei fratelli siamo disposti a morire sulle mura difensive di Chambord piuttosto che diventare dei miseri schiavi con le nostre famiglie!"

Pierce era pieno d'emozione. Brook si fece avanti allo stesso tempo e si chinò su un ginocchio; disse con serietà: "Re Alexander, desidero la stessa cosa! Preferirei morire in battaglia che diventare uno schiavo!"

"Hua! Hua!"

Tutti i soldati e i giovani reclutati si inginocchiarono poco dopo.

La vita di uno schiavo nel continente Azeroth era peggiore della morte, si poteva essere uccisi e venduti a seconda del volere del proprio padrone. Sarebbero stati anche reclutati negli squadroni della morte dell'esercito o a fare i lavori forzati. Non avrebbero avuto nessuna speranza finché non fossero morti per malattia o per esaurimento delle forze. Anche i loro discendenti sarebbero stati schiavi, senza speranza.

"Sua maestà! Siamo tutti disposti a morire per difendere il regno!" I soldati fissarono il giovane re di Chamord con il sangue che ribolliva nelle loro vene.

Anche Fei ne fu influenzato. Tutte le sue preoccupazioni scomparirono e rimase solo coraggio e orgoglio. Quando fu sul punto di dire qualcosa, si girò e chiese a Bazzer, che era silenzioso: "Cosa crede che dovrei scegliere Bazzer?"

"Difendere è la nostra scelta migliore. Abbiamo una possibilità. Non credo che sua maestà dovrebbe arrendersi!" Rispose con solennità Bazzer.

La risposta sorprese Fei. Pensava che questo vecchio cupo dall'abito rosso fosse timido e avrebbe preferito arrendersi. Chi si sarebbe immaginato che sarebbe stato dalla parte dei difensori, a fare il serio?

Tuttavia non c'era più tempo di riflettere per Fei. Sapeva che doveva fare la decisione finale e non poteva deludere i suoi leali seguaci. Sotto gli occhi di molte persone che stavano prestando attenzione, tornò al parapetto e gridò: "Avete sentito la risposta dei miei soldati? Tornate dal vostro subdolo maestro e dite che se vuole il castello di Chambord, allora che lo prenda come un vero guerriero usando la spada! Non usate questi vecchi sporchi trucchi per dividerci. A Chambord ci sono solo guerrieri che verserebbero sangue e morirebbero in battaglia, non codardi che vogliono arrendersi!"

Le parole di Fei rinvigorirono il morale dei soldati.

La sua ultima frase in particolare entusiasmò i soldati in ginocchio. Si sentirono gonfiare i petti e quasi ebbero l'impulso di ruggire come bestie feroci.

Sotto le mura difensive.

I quattro cavalieri cambiarono espressione. Il motivo della proposta del cavaliere con la maschera argentata era smantellare l'unità e il morale di Chambord; voleva che i reali e i cittadini entrassero in conflitto, così da poter conquistare il regno più facilmente e più velocemente. Erano nelle profondità del territorio dell'impero Zenit. Se l'assedio fosse durato per troppo tempo e fossero stati scoperti, tutti i loro sforzi sarebbero andati sprecati.

Non si aspettavano che il re ritardato di Chambord usassero la loro strategia per aumentare il morale dei soldati... Aveva sventato completamente il piano del cavaliere con la maschera d'argento.

Numero uno si infuriò così tanto che iniziò a ridere. Piegò la lancia che stava tenendo l'elmo e la picchiò contro le mura difensive.

Girò la lancia e la usò per indicare Fei. Giurò con arroganza: "Str***o ingrato! Il mio maestro è stato generoso ed è disposto a lasciarvi vivere; tuttavia volete proprio morire come maiali per mostrare il vostro misero coraggio... Sporche canaglie, iniziate a tremare, la pagherete per la vostra decisione! Quando conquisteremo il vostro castello, faremo a pezzi le vostre donne, i teschi dei vecchi e dei bambini formeranno montagne e tu..." Indicò Fei: "Ritardato! Verrai fatto a pezzi e diventerai uno stufato che daremo da mangiare ai nostri cavalli. Lo giuro!"

Dopodiché girò il suo cavallo e iniziò ad allontanarsi. Tuttavia il tosto Pierce si era infuriato. Afferrò l'arco da un uomo accanto a lui, incoccò una freccia e gridò: "Bas***do! Vuoi andartene dopo aver insultato il mio re? Prendi questo!"

"Woosh!"

Il dardo mirava alla schiena del cavaliere nero.

"Tink!"

Numero uno bloccò facilmente la freccia con la sua lancia.

Si girò e guardò Pierce: "Canaglia dai capelli bianchi, sei troppo debole... Mi ricorderò di te. Aspetta e vedrai, quando conquisteremo il castello, ti decapiterò e impilerò la tua testa sulla mia lancia!"

Pierce era dotato di una forza disumana innata, ma non sapeva usare l'energia dei guerrieri stellari, mentre numero uno era un combattente stellare ad una stella da molto tempo. Non erano allo stesso livello. Pierce non aveva possibilità di ferire numero uno, così il cavaliere non lo prese sul serio.

Numero uno scorse con lo sguardo tutti i volti sulle mura difensive con arroganza e iniziò a tornare indietro ridendo fragorosamente.

Ma in quel momento...

"È meglio se lasci la tua testa qui!"

 Risuonò un ruggito sulle mura difensive. Apparì un lampo di energia blu e una figura balzò dalle mura. Menò un fendente a mezz'aria e onde d'energia blu volarono verso numero uno con una velocità fulminea. Sembravano inarrestabili.

"Cosa..."

Proprio in quel momento, l'ombra della morte aleggiò su numero uno. Le sue pupille si contrassero mentre cercava di bloccare le onde d'energia con la sua lancia, pensando a come poter scappare da questa situazione...

Ma...

"Crack, crack, crack!"

Dopo una serie di crepitii, la lancia venne divisa a metà. La figura formata da energia blu sembrò espandersi e brillò un paio di volte sotto gli occhi degli osservatori mentre combatteva contro numero uno. Dopodiché balzò verso l'alto, si aggrappò alla base delle mura difensive per riprendere lo slancio e saltò sulle mura difensive.

L'intero processo fu efficace e veloce. Tutti rimasero scioccati da ciò che era successo.

Quando tutti capirono cos'era successo, quella figura divina era già tornata sulle mura difensive tenendo una testa dagli occhi ancora spalancati.

Era la testa di numero uno. Inoltre la persona che la stava tenendo era il guerriero numero uno di Chambord, il guerriero a tre stelle Frank Lampard.

La sua forza aveva scioccato tutti quanti. Il campo di battaglia era diventato mortalmente silenzioso.

All'improvviso...

"Pa!"

Sotto le mura, il cadavere decapitato di numero uno, che era sul cavallo, cadde a terra.

Il sangue schizzò dal suo collo come una fontana e macchiò velocemente il suolo... Questo cavaliere nero arrogante che stava urlando un secondo fa era morto sotto la spada di Lampard ed era stato decapitato; proprio quello che aveva detto che avrebbe fatto con Pierce.

Nessuno si aspettava che il silenzioso Lampard attaccasse così all'improvviso. Aveva dimostrato a pieno la grande forza di un guerriero a tre stelle.

"Plick, plick..."

Sulle mura difensive, Lampard incombeva sui nemici come un demone. Gocciolava ancora sangue dalla testa che stava tenendo. Gli occhi di numero uno erano ancora spalancati, pieni di terrore e rimpianto.

"Insultare il mio re e rompere l'elmo del negoziato... merita la morte!"

Gridò Lampard usando la sua energia. La sua voce risuonò forte e chiara e ogni soldato nemico la sentì, anche il cavaliere con la maschera argentata dall'altra parte del grosso fiume. La sua voce era tonante e aveva enfatizzato in particolare la parola "morte". Questo scioccò i nemici e creò un po' di scompiglio tra le loro formazioni.

Secondo le regole e le tradizioni della guerra nel continente Azeroth, durante una trattativa, anche fallimentare, non si poteva rompere l'elmo sulla punta della lancia. Farlo sarebbe stata una grande mancanza di rispetto e una vergogna per il Dio della Guerra. Numero uno aveva rotto l'elmo e insultato il re avversario; queste azioni erano proibite, così meritava di essere ucciso.

Fei guardò con shock Lampard.

"Questo è un vero guerriero!"

Durante la battaglia di ieri, Lampard era impegnato a battersi con il guerriero a tre stelle Landes e non aveva brillato troppo, ma uccidere un guerriero ad una stella così facilmente era un'impresa degna del rispetto e della venerazione dei soldati.

Fei sapeva di non essere così forte. Ma visto che era un re a cui piaceva vantarsi, non si sarebbe lasciato scappare l'occasione. Balzò sul parapetto, mosse la sua ascia e gridò ai tre cavalieri neri ancora scioccati: "Levatevi dalle palle!"

Mentre gridava, Fei usò Ululato.

A causa della distanza tra lui e i cavalieri neri, li sorprese soltanto e non furono investiti dalla pressione. Tuttavia l'obiettivo di Fei non erano i cavalieri neri, ma...

I cavalli che montavano; non avevano affatto la forza di un guerriero ad una stella.



