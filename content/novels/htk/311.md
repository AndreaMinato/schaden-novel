---
weight: 3110
title: Capitolo 311 - Spietato re di Chambord
pubDate: 2024-05-23T07:41:47.910Z
tags:
    - htk
---

“Alexander.” Elena mostrò un sorriso brillante. Per un momento, la folla ebbe la sensazione che un iceberg si fosse sciolto per rivelare un fiore. Gli sguardi delle persone si accesero.

Molta gente confusa tra la folla si rese conto che la donna si stava rivolgendo al leggendario re di Chambord.

Diversi tra loro erano venuti a sapere che il sovrano di Chambord aveva mostrato rara generosità e gentilezza due ore fa, reclutando Robbin nonostante avesse ferito gravemente il suo discepolo. <em>’Mostrerà di nuovo la sua gentilezza qui?’</em> Pensarono alcuni.

Il Pazzo Celato Bowyer si rialzò da terra. Usò la sua energia da guerriero per alleviare il dolore della spalla bruciata e chiese: “Sei il re di Chambord?” Il suo tono era pieno di sospetto e sorpresa mentre osservava Fei con attenzione. Era sicuro che lo sguardo assassino di prima proveniva da quest’uomo.

Fei non guardò nemmeno il cosiddetto guerriero numero due. Prese per mano Elena e chiese sotto gli sguardi di migliaia di persone: “Non lo hai ucciso perché vi ho detto di non uccidere nessuno durante questa competizione?”

“Eh.” Elena annuì. Non arrossì mentre Fei la teneva per mano; era abituata dato che Fei avrebbe fatto gesti del genere nel mondo di Diablo. Forse, agli occhi di questa valkiria, chiunque al di fuori di Fei assomigliava ad un mostro e ad un demone nel mondo di Diablo. Se Fei le avesse detto di non ucciderli, avrebbe fatto come diceva.

“Tu…” Bowyer si infuriò, era stato ignorato completamente. Dalla loro conversazione, sembrava un maiale che poteva essere ucciso facilmente da loro. Non era stato offeso in questo modo da molto tempo.

“Uccidi questo tipo di spazzatura in futuro.” Ricordò Fei con un sorriso.

“Eh, ho capito.” Elena annuì in risposta.

“Tu…” Il Pazzo Celato si infuriò così tanto che non riuscì a trattenersi. Non sarebbe più rimasto a guardare mentre la donna con cui era ossessionato si comportava in modo così adorabile di fronte ad un altro uomo. Il fuoco della gelosia bruciava il suo cuore e la sua mente era annebbiata dalla furia. “Anche se sei il re di Chambord, non puoi offendermi così. Sono il principe del regno affiliato di livello 1, Gulo. Stai cercando di iniziare una guerra con Gulo?” Gridò con rabbia.

Tuttavia Fei non lo guardò. Sorrise ad Elena e disse: “Stavolta lo ucciderò per te.”

Non appena lo disse, spostò lentamente il palmo verso Bowyer senza guardarlo.

L’attacco non sembrava affatto potente, non c’era rumore, energia o luce.

Mentre la folla era confusa, risuonò un’esplosione. Il guerriero “numero due” tra tutti i regni affiliati e l’uomo che era riuscito a resistere per dieci colpi di Una Spada non ebbe il tempo di reagire. Come un’anguria colpita da un enorme martello, la sua testa esplose. Foschia di sangue riempì l’aria e il corpo decapitato cadde a terra dopo un po’.

“Ss…”

CI furono dei sussulti attorno al palco.

La temperatura attorno al palco era diminuita di una decina di gradi. Tutti rabbrividirono come se fossero entrati in un frigo, specialmente quelli che avevano mostrato espressioni oscene prima. Sapevano perché Bowyer era stato ucciso. Aveva guardato questa donna nel modo sbagliato e detto un po’ di parole inappropriate.

Nessuno si aspettava che il sovrano di Chambord fosse così volubile. Aveva attaccato Bowyer senza esitare e il principe del regno affiliato di primo livello era stato ucciso come un insetto.

Un re così spietato!

“Se il regno Gulo vuole una spiegazione, può venire a trovarmi nel campo di Chambord.”

La voce di Fei risuonava ancora nel palco, ma sia lui che Elena scomparirono accompagnati da una luce rossa. Era ovvio che fossero tornati nel campo.

La gente tra la folla cominciò a riprendersi. Si scambiarono delle occhiate e scossero la testa; non osavano fare commenti. Si erano resi conto che il re di Chambord poteva essere gentile e spietato allo stesso tempo.

Pensando a cos’era successo, c’era una regola d’oro: non offendere il sovrano di Chambord o sei morto.

Presto la gente attorno al palco se ne andò.

Nessuno notò una vettura magica parcheggiata lontano dall’arena numero uno. La carrozza aveva il simbolo di un orso polare a due stelle; rappresentava la famiglia reale a Zenit.

Un paio di splendidi occhi cristallini avevano guardato la scena sul palco, specialmente quando Fei aveva tenuto la mano di Elena. Dopo che la folla se ne andò, la tenda della carrozza si chiuse.

Risuonò un lieve sospiro.

Dentro la vettura appariscente, l’atmosfera era un po’ malinconica e strana nonostante la fragranza.

La principessa Tanasha guardò Angela che era seduta accanto a lei con i suoi occhi blu oceano. Anche se la splendida ragazza era rimasta impassibile e sembrava calma, Tanasha sembrava aver percepito il suo battito cardiaco rapido.

“Angela, Alexander non…” Tanasha aprì bocca, ma si interruppe velocemente. Era davvero intelligente, ma non sapeva cosa dire in un momento come questo; forse era perché non era mai capitata in una situazione come questa e non sapeva immedesimarsi. Tuttavia, per qualche motivo anche lei si sentiva un po’ scontenta e sola.

“Sorella Tanasha, stai cercando di confortarmi?” La splendida ragazza sorrise all’improvviso. Non si vedeva nessuna preoccupazione nei suoi occhi cristallini. “Non devi. Nessuno in questo mondo lo conosce quanto me. Mi fido di lui e sono disposta ad accettare tutto di lui.”

Le parole di Angela erano così decise e il suo sguardo era così limpido che Tanasha sapeva che non stava fingendo. Il vento soffiò e sollevò le tende della carrozza. Luce dorata illuminò il viso di Angela attraversando le decorazioni della finestra, dandole un’aria misteriosa. Era così pura e splendida che stupì perfino Tanasha.

Dopo un momento, la carrozza iniziò a muoversi verso Chambord.

…..

Quando Angela tornò, Fei finalmente si rilassò.

I festeggiamenti della scorsa notte nel palazzo di Tanasha erano troppo intensi. Molte nobildonne si erano presentate senza essere state invitate dopo aver sentito che ci sarebbe stata la regina di Chambord; volevano tutti conoscere questa nuova organizzazione influente a Zenit. Angela non era abituata a rifiutare richieste, così aveva incontrato e conosciuto molte persone di altre organizzazioni influenti dopo che Tanasha l’aveva presentata a tutti. Tuttavia aveva anche bevuto un po’ troppo e si era ubriacata un po’.

Tanasha temeva che Angela si sarebbe presa un malanno lungo la strada di ritorno nel campo di Chambord, così l’aveva lasciata rimanere per la notte. Era già tardi e le porte di San Petersburg erano chiuse, così Tanasha non aveva avvisato Fei.

Dato che Tanasha trattava Angela come una sorella e la “ferocia” di Fei era famosa, Angela era diventata la stella della festa e non era stata importunata da nessuno.

Dopo che Tanasha spiegò tutto a Fei, il sovrano capì.

La principessa non aveva bisogno di mentire e Fei sapeva che il rapporto tra lei e Angela non era male. Non c’era motivo per Tanasha di ingannarlo.

…..

Con la comparsa della principessa, Chambord si animò di nuovo.

La Dea dell’Intelligenza dei Zenit rimase per un po’. Fece la sua comparsa in pubblico mentre camminava per il campo e chiacchierava pazientemente con un po’ di soldati di Chambord. Aveva anche dichiarato che avrebbe partecipato ai festeggiamenti di Chambord che si sarebbero tenuti stasera.

Fei scosse la testa con un sorriso pieno di amarezza.

Se non si sbagliava, qualcuno aveva già fatto rapporto al secondo principe Dominguez.

La principessa si era comportata in questo modo per farlo vedere a Paris e Dominguez. Anche se questo non avrebbe danneggiato il rapporto di amicizia tra loro e Fei, avrebbe potuto intaccarlo.

Al tramonto, Aryang Robbin e suo padre arrivarono al campo di Chambord. Robbin aveva solo la sua lama e portava suo padre in spalla. Suo padre aveva i capelli bianchi e non poteva camminare. Fei li salutò e fece preparare una tenda separata per loro.

Robbin era un guerriero a cinque stelle di basso livello. La sua lama era veloce e la sua forza non poteva essere ignorata. Inoltre a Fei piaceva proprio la sua personalità.

Dato che Robbin era appena arrivato e non aveva ancora compiuti azioni meritevoli, Fei non gli conferì un titolo importante. Lo fece diventare uno dei capitani dei Poliziotti. Aveva intenzione di dargli un ruolo più importante una volta che avesse accumulato meriti. Con la sua forza, Fei era sicuro che non ci sarebbe voluto troppo tempo.

Fei esaminò anche le condizioni del padre di Robbin. Le sue gambe erano rimaste gravemente ferite molto tempo fa. Le connessioni dell’energia nelle sue gambe erano danneggiate e c’era un veleno sconosciuto nel suo sangue. Alcuni dei muscoli delle sue gambe avevano già iniziato a morire e così non poteva più camminare e prendersi cura di sé stesso.

La pozione curativa non avrebbe potuto eliminare questo tipo di vecchie ferite.

Perciò Fei passò alla modalità Paladino e usò la sua aura per lanciare alcuni incantesimi curativi elementari. Fu efficace, ma non riuscì a curare il veleno e le ferite immediatamente. Doveva farlo lentamente.

Robbin comunque provò grande gratitudine, finalmente aveva visto un raggio di speranza per suo padre.



