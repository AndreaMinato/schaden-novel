---
weight: 3150
title: Capitolo 315 - Crudeli Incontri
pubDate: 2024-05-23T11:41:47.911Z
tags:
    - htk
---

In confronto a quel principe, il sovrano Constantine di Byzantine anche lui della regione meridionale non fu così fortunato; si era trovato ad affrontare la principessa Cindy di Bulan. Anche se aveva ottenuto il Pugno dalle Sette Ferite e la nuova pergamena di allenamento dell’energia del legno, non poteva comunque competere con lei. Dopo aver ricevuto tre attacchi, fu sbalzato via dal palco.

Era una fortuna che la principessa Cindy fosse gentile e che raramente feriva gli avversari. Constantine aveva finito il suo viaggio in buone condizioni.

L’esperto per cui molta gente era dispiaciuta fu Robbin.

Visto che aveva interrotto i suoi rapporti con il regno Tudor ieri, non poteva più rappresentarlo ed era stato squalificato automaticamente.

Questo deluse molti umili guerrieri che stavano tifando per lui. Diversi esperti più vecchi e poeti itineranti avevano detto che Robbin sarebbe potuto rientrare tra i primi tredici vista la sua coltivazione alle cinque stelle di livello inferiore.

Ma dopo aver considerato il fatto che Robbin aveva l’occasione di servire il re di Chambord, si resero conto che non era stato affatto sfortunato.

…..

La lista dei primi tredici non sorprese la gente.

Come avevano previsto tutti, persone come il Pugno Dominatore, re di Chambord, Una Spada, la principessa Cindy del regno di Bulan, i guerrieri del vento e del fuoco di Gudong, lo Spadaccino d’Argento che era estremamente arrogante e la Lama di Sangue che avrebbe ridotto ogni avversario in uno scheletro rientrarono nella lista.

L’aspetto più scioccante fu che Chambord aveva occupato sei dei tredici posti. Era il maggior numero di posizioni occupato da un regno dalla creazione della competizione. Anche se era prevedibile, spaventò molte persone. La velocità dei progressi di Chambord era troppo elevata; era ancora più rapida delle prospettive più ottimiste.

Mentre gli incontri diventavano sempre più accesi, l’impero diffuse le notizie portate dai messaggeri a San Petersburg stamattina.

La prima battaglia tra i due imperi era avvenuta quando il Dio della Guerra di Zenit, Arshavin, aveva lanciato un assalto all’accampamento della legione dell’Armatura delle Nevi di notte. La legione dell’Armatura delle Nevi era stata la prima truppa mandata da Spartax ad invadere Zenit e si era stabilita nella regione della baia di Haishi di Zenit. Quella notte, 10.000 nemici erano stati uccisi, inclusi 300 nobili di Spartax e più di 100 maghi. Il generale della legione dell’Armatura delle Nevi Rudick, che era il terzo generale più famoso e uno dei dieci migliori guerrieri di Spartax, era stato catturato vivo. Sarebbe stato mandato a San Petersburg tra pochi giorni.

Tutti a Zenit si entusiasmarono per la notizia.

Questo annuncio aveva dissipato l’oscurità nelle menti della gente come il lampo di un fulmine.

Perfino i nobili e gli ufficiali che preferivano negoziare e cercavano di mantenere la pace divennero appassionati e promuovevano metodi di combattimento e la guerra. Molti volevano contrattaccare e invadere Spartax e conquistare questo impero malvagio e sanguinoso una volta per tutte.

Quasi tutti veneravano il principe Arshavin. I più giovani lodavano Arshavin, che fossero poveri o di origini nobili. In confronto, il secondo principe Dominguez sembrava sempre più insignificante.

Tutti a San Petersburg volevano invadere a loro volta l’impero Spartax.

Prima del tramonto, arrivò una notizia ancora più scioccante nella capitale.

L’impero stava per chiamare alle armi dei soldati per lanciare un’invasione. Era stato l’Imperatore Yassin in persona ad ordinarlo. Questa notizia entusiasmò molte persone. Stavolta l’imperatore avrebbe reclutato 100.000 giovani per formare cinque nuove legioni e iniziare una guerra all’ultimo sangue contro Spartax.

Una coscrizione di 100.000 persone!

Questo numero scioccò molte persone.

Questa era la più grande coscrizione nella storia di Zenit. Anche la persona più fredda avrebbe sentito il profondo intento omicida di quest’ordine.

Era il preludio alla guerra che sarebbe finito solo con la distruzione di uno dei due imperi. Tutti stavano discutendo tra di loro. Circolava ogni genere di diceria, ma molti pensavano che l’Imperatore Yassin volesse distruggere il suo nemico mortale prima di morire.

Tutti sapevano che l’Imperatore Yassin era una figura eroica. Il momento più orgoglioso della sua vita era stato quando aveva distrutto l’ex impero di terzo livello Spartax e aveva fondato l’impero di primo livello Zenit. Aveva anche sognato di annientare il nuovo impero di Spartax creato dai nobili e dai reali nemici sopravvissuti.

Purtroppo per l’Imperatore Yassin, non ci era riuscito.

Anche gli eroi sarebbero invecchiati. Anche se l’imperatore Yassin era talentuoso ed eroico, si stava indebolendo sempre di più. Sembrava che stesse scommettendo di poter realizzare il suo sogno usando tutte le risorse che aveva accumulato nella sua vita.

Ciò che alimentava questa diceria erano le notizie che continuavano a provenire dal fronte a sud.

Da quando avevano sentito parlare della prima vittoria, continuarono ad arrivare buone notizie. Il rumore tonante di zoccoli e gli annunci non si fermavano mai, giorno e notte.

Fei iniziò perfino a sospettare che Arshavin avesse già distrutto ogni invasore a sud e che i messaggeri non potessero tenere il passo con lui.

Solo durante la notte del secondo giorno la frequenza dei messaggeri rallentò.

Di notte, erano state accese luci per l’area degli accampamenti e a San Petersburg. Molti non riuscivano a dormire perché non capivano cosa stava succedendo. Tutta questa serie di eventi aveva creato una serie di incertezze. L’ansia aleggiava come una nuvola nera sulla testa di molte persone.

Le buone notizie dal fronte avevano stimolato molti cittadini. Al terzo giorno degli incontri si presentarono più di 100.000 persone a fare da spettatori. Quando la luce del mattino illuminò le montagne Moro, la porta a sud di San Petersburg si aprì. Il flusso di gente arrivò come la corrente di un fiume e occupò l’area attorno ai palchi della spada. Aspettavano tutti di vedere chi sarebbero stati i primi sette guerrieri della classifica.

Anche se la situazione era cambiata molto e Arshavin aveva conquistato molti ammiratori e meriti, Dominguez continuava a sorridere e presenziò la competizione.

Visto che arrivavano buone notizie dal fronte, molte persone nella capitale si interessarono al torneo tra regni. Erano incuriositi dalle battaglie sanguinose e dai potenti guerrieri mentre la capitale si riempiva di un’atmosfera feroce.

I tredici esperti apparirono al centro del campo. Sotto gli occhi di tutti, parteciparono all’estrazione che avrebbe stabilito i loro avversari.

Dopo un po’ di tempo, i risultati del sorteggio furono rivelati su uno schermo magico.

Per la folla furono proprio interessanti.

“Ahahah, Chambord combatterà contro sé stessa?”

“Lça principessa Cindy dovrà affrontare quell’uomo malato? È in pericolo…”

“Il Figlio del Vento Torres dovrà affrontare quell’uomo? Sembra che Chambord sia sfortunata oggi!”

“Così drammatico! Gli incontri saranno divertenti.”

“...”

La gente tra la folla mormorava.

…

Fei non fu troppo fortunato.

Il suo avversario era la Spada Veloce dai Capelli Bianchi Pierce.

Questo significava che uno dei guerrieri di Chambord avrebbe finito il suo viaggio qui.

Naturalmente nessuno pensava che il sovrano di Chambord avrebbe perso contro uno dei suoi sottoposti.

“Sua maestà, salto giù io dal palco o devo fare un po’ di scena prima di scendere?” Chiese con tono scherzoso Pierce.

“Boom…”

Fei scagliò un pugno.

L’incontro era iniziato.

Il pubblico non rimase sorpreso. Dopo dieci attacchi, Pierce fu sbalzato fuori dal palco della spada numero uno. Fei ovviamente ci era andato piano, altrimenti non avrebbe nemmeno potuto resistere ad un solo attacco.

…..

Nemmeno il Pugno Feroce dai Capelli Neri Drogba fu fortunato.

Il suo avversario era il Bastone del Vento e del Fulmine Kanort del regno Gudong.

Entrambi usavano uno stile di combattimento diretto. Usando l’armatura dello Zodiaco, Drogba riuscì a difendersi dagli attacchi. Lanciarono entrambi cento colpi, neve, polvere e fulmini riempirono il palco. L’arena numero quattro fu quasi distrutta e il pubblico che stava guardando lo scontro scioccante si riempì di spirito combattivo. Avevano tifato con vigore per i due esperti.

“Ahahah, prendi questo! Prenditi questo pugno!”

“Bene, fammi vedere cos’è più duro, il tuo pugno o il mio bastone.”

<em>Bam! Bam! Bam!

Boom! Boom! Boom! Boom!</em>

Questa era una battaglia tra due veri uomini.

Non usarono tecniche appariscenti, c’erano solo collisioni dirette!

Verso la fine dello scontro, più di diecimila spettatori rimasero con il fiato sospeso e smisero di battere gli occhi mentre aspettavano di vedere il risultato.

La battaglia finì con dei forti fragori. Drogba era un po’ più debole e non riuscì a difendersi dalla tecnica finale di Kanort, il Colpo del Fulmine e del Vento. Sangue schizzò dalla bocca di Drogba e i suoi organi interni si spostarono per il colpo. Era svenuto direttamente sul palco.



