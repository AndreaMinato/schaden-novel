---
weight: 320
title: Capitolo 320 - L’Anima più Pura
pubDate: 2024-05-23T16:41:47.912Z
tags:
    - htk
---

I cavalieri dentro la tenda erano tutti leali agli dei. Avevano giurato di dedicare tutti loro stessi agli dei ed erano determinati. Nonostante questo, dovettero distogliere gli occhi dopo aver guardato Angela per un po’ di secondi; temevano che la loro fede sarebbe crollata se avessero continuato ad osservarla per troppo tempo.

Tuttavia Balesi reagì in modo sorprendente.

Quando Angela entrò, il sacerdote sui cinquant’anni si mise a fissarla. A differenza dei cavalieri che avevano distolto velocemente gli occhi, fu invadente. Sembrava che il suo sguardo fosse una lama che voleva fare a pezzi Angela per ispezionare la sua anima.

“Ho sentito che ti stavi facendo una bella chiacchierata con sua altezza il signor Kaka e avete già finito cinque bottiglie di vino. Perciò ho ordinato alle domestiche di preparare un po’ di altre bottiglie e ho ordinato allo chef di cucinare dei piatti prelibati.” Angela sorrise mentre si spiegava. Dopodiché sorrise a tutti gli altri e disse alle quattro serve dietro di lei portare le vivande. Presto più di una decina di piatti prelibati furono posati sul tavolo di fronte a tutti.

C’erano un po’ di altri piatti nelle scatole tra le mani delle domestiche.

Questi contenitori erano stati creati da Fei mentre si rilassava con Angela. All’interno delle scatole c’erano incise delle semplici formazioni elementari che potevano mantenere costante la temperatura all’interno, così da tenere freddo o caldo il cibo. Questi contenitori erano superiori perfino ai frighi e agli scaldavivande della vita precedente di Fei.

Anche i piatti nelle scatole erano opera di Fei, erano ricette come il pollo Kung Pao e il maiale cotto due volte. Erano fatti tutti con ingredienti che si potevano trovare nel continente Azeroth. Anche se potevano non essere deliziosi quanto alcuni dei migliori piatti in questo mondo e non erano esattamente uguali a quelli della terra, sembravano speciali ed erano stati creati da Fei ed Angela; rappresentavano alcuni dei momenti dolci che avevano trascorso insieme.

Dopo che Angela aveva sentito che Fei aveva bevuto molto vino e si stava divertendo con gli ospiti, lei ed Emma avevano cucinato questi piatti e li avevano portati qui.

Dal suo punto di vista, dato che queste persone erano ospiti di Fei, dovevano essere accolti per bene.

Mentre Angela stava posando i piatti, il sacerdote Balesi la stava ancora fissando. Il suo sguardo era spento dato che era vecchio, ma in quel momento stava brillando come non mai. Due vaghe luci argentate erano schizzate fuori dai suoi occhi mentre osservava con attenzione Angela.

Questo genere di espressione sarebbe apparsa solo in giocatori d’azzardo ossessionati che avevano un’ottima mano, in avidi mercanti che avevano scoperto una miniera d’oro e in un uomo pieno di desiderio che aveva visto una bellezza impareggiabile.

“Bam!”

Sia Pierce che Drogba colpirono il tavolo e si alzarono. Sogghignarono mentre fissavano con rabbia il sacerdote Balesi. Avevano già portato le mani sulle loro armi. Se questo Balesi non fosse stato una figura importante nella Sacra Chiesa, questi due lo avrebbero già attaccato. Il fatto che Balesi stesse guardando la futura regina di Chambord in modo così offensivo aveva già fatto infuriare questi guerrieri.

Anche Fei sogghignò.

Sapeva che questo sacerdote di massimo livello non stava facendo pensieri osceni, ma il desiderio nel suo sguardo era cento volte più terrificante dell’avidità. Come se avesse scoperto un tesoro prezioso, stava guardando Angela come un oggetto e non come una persona.

Fei all’istante perse ogni rispetto che aveva nei confronti del vecchio. Sogghignò di nuovo e si girò a fissare Kaka che era seduto di fronte a lui.

Ovviamente nemmeno Kaka se l’era aspettato. Si accigliò e tossi: “Maestro.” Ricordò piano a Balesi.

Il tono di Kaka era tranquillo e gentile, ma le sue parole contenevano una magia indescrivibile. Come l’eruzione di un vulcano, avrebbe potuto destare persone in coma da numerosi anni.

Fei ne fu un po’ scioccato. Kaka aveva sicuramente usato una tecnica speciale… Questo Prediletto di Dio non era semplice come sembrava.

“Sua altezza… Oh, le mie scuse…” Balesi tremò un po’ mentre distoglieva gli occhi da Angela.

Questo vecchio dai capelli bianchi guardò Kaka e sorrise; mentre annuiva, una strana luce apparì nei suoi occhi. Dopodiché sorrise a Fei in modo così brillante che sembrava non fosse dispiaciuto affatto della sua scortesia. Presto tornò a guardare Angela continuando ad osservarla e ad annuire ripetutamente.

Dopo quest’altra scortesia, guerrieri come Drogba non potevano più trattenere la rabbia. Gridarono ed estrassero le loro armi. Tuttavia Fei fece un lieve cenno. I guerrieri tornarono a sedersi con riluttanza mentre fissavano con rabbia Balesi.

Il sacerdote non badò affatto alla reazione di Chambord.

Le luci argentate nei suoi occhi finalmente scomparirono. Si alzò lentamente e si avvicinò a Fei. Indicò Angela e chiese: “Non intendo offenderla, ma posso chiederle qual è l’identità di questa ragazza a Chambord?”

Nonostante le sue parole fossero umili, il suo tono altero e duro era palese.

Naturalmente aveva rivelato anche un po’ di ostilità.

Fei sogghignò mentre stringeva la mano di Angela. Invece di rispondere a Balesi, alzò gli occhi verso l’alto e rimase in silenzio.

Il sovrano già odiava questo sacerdote che prima gli aveva fatto una buona impressione. Anche se questo vecchio si stava comportando in modo umile, l’aura altera e sprezzante che aveva gli dava proprio noia. Se Balesi non fosse formidabile e non temesse il potere della Sacra Chiesa, forse il re avrebbe già attaccato.

“Sono Angela e sono la fidanzata di sua maestà Alexander.” Angela sorrise e rispose per Fei.

Sapeva chi erano questi ospiti; il potere e la forza della Sacra Chiesa era così famoso da mettere in difficoltà molti guerrieri. Angela sapeva perché Fei era arrabbiato ed era contenta che volesse proteggerla. Dato che non voleva che il suo amato provocasse la Sacra Chiesa a causa sua, aveva risposto proattivamente.

“Oh, così deve essere la futura regina di Chambord.” Il sacerdote Balesi non badò al trattamento freddo di Fei. Annuì e chiese con un sorriso: “Sua altezza ha mai coltivato energia da guerriero o energia magica?”

“No.”

Lo sguardo di Balesi divenne ancora più brillante dopo aver sentito questa risposta.

“Grazie agli dei! Una sacerdotessa benedetta dal cielo… ho appena usato i miei occhi divini e ho scoperto che ha un’anima pura quanto un cristallo; non ha difetti. Non posso nemmeno crederci! L’anima più pura mai esistita! Ho servito gli dei per più della metà della mia vita, ed è la prima volta che incontro una persona come lei, sua altezza. Con il suo talento e le sue condizioni, è la candidata migliore per coltivare Potere Sacro. È disposta ad unirsi al Santuario del Coro?”

Le parole di Balesi scioccarono molte persone.

Anima più pura?

Santuario del Coro?

Scioccato, Fei cercò di capire il significato di queste parole.

Secondo i documenti nella libreria reale di Chambord, la Sacra Chiesa dichiarava di poter comunicare con gli dei e di chiedere loro di garantire miracoli. Nella lunga storia di Azeroth, erano accaduti diversi miracoli.

Si diceva che solo le persone dall’anima più pura potessero comunicare con gli dei, capire la loro volontà e rappresentarli. Inoltre sembrava che le persone dall’anima più pura fossero tutte donne; vergini ad essere esatti. Dopo che queste vergini venivano selezionate per unirsi al Santuario del Coro nella Sacra Montagna, avrebbero ricevuto un addestramento misterioso, un’educazione su vari argomenti, si sarebbero dedicate a letteratura religiosa e si sarebbero informate sugli dei. Dopodiché si sarebbero aperte agli dei, avrebbero usato le loro anime più pura per comunicare con le divinità e avrebbero comunicato la loro volontà a questo mondo.

Alla fine la Sacra Chiesa avrebbe scelto una o un po’ di donne per diventare sacerdotesse. Sarebbero state loro a rappresentare gli dei e sarebbero state inferiori solo al papa.

Tra le decine di migliaia di donne nei Cori, solo dieci sarebbero state abbastanza fortunate da essere scelte dagli dei. Sarebbero state invitate alla Sacra Montagna per unirsi al Santuario del Coro. Le donne che non erano state selezionate non avevano il permesso di tornare a casa o di sposarsi. Sarebbero state tutte mandate in monasteri locali per diventare suore e continuare a servire gli dei.

Naturalmente questo era ciò che accadeva in superficie.

In realtà, molte splendide suore venivano mandate in regalo a figure influenti. In questo continente, molti nobiluomini sarebbero stati onorati di avere una concubina che aveva fatto parte del Coro. Era molto simile a come ai ricchi della vita precedente di Fei piaceva frequentare celebrità e top model.

Secondo una storia ben conosciuta, un giovane nobiluomo coraggioso era impazzito d’amore. Lui ed una ragazza che era stata selezionata per andare al Santuario del Coro erano fuggiti insieme, e l’uomo era stato invidiato da numerosi uomini nel continente. Naturalmente la storia non era finita bene. Il nobiluomo, la ragazza e le loro famiglie erano stati tutti uccisi dalla Sacra Chiesa. I loro cadaveri erano stati lanciati tutti nelle terre selvagge per diventare cibo per le bestie e gli uccelli. Erano morti senza nessuna dignità.

Tuttavia c’erano molte donne che erano più ambiziose degli uomini.

Per le donne che volevano potere e fama, diventare parte dei Cori, andare nella Sacra Montagna, ricevere un potere supremo, comunicare con gli dei e diventare una rappresentante e una sacerdotessa sarebbe stata una scorciatoia. Perciò molte donne sarebbero state disposte a farlo, proprio come molte ragazze volevano sposare l’imperatore per diventare potenti e influenti.

Il solo sacrificio che dovevano fare era semplice, ma orribile a seconda di chi lo chiedevi: mai sposarsi e rimanere vergini.

Ciò che deluse Balesi era che Angela non era una di quelle donne ambiziose. La futura regina di Chambord rifiutò subito l’invito: “Mi dispiace signor sacerdote. Anche se venero gli dei, sono la fidanzata del sovrano di Chambord. Non voglio diventare una suora.” Disse.



