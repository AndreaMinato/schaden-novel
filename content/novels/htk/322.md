---
weight: 3220
title: Capitolo 322 - È spaventoso
pubDate: 2024-05-23T18:41:47.912Z
tags:
    - htk
---

Fei aveva sempre voluto sapere da dove proveniva l’abilità di Angela.

Ciò che aveva detto Balesi gli permise di fare qualche ipotesi, forse solo le persone dall’anima più pura potevano comunicare con gli animali ad un livello spirituale. Anime così pure avrebbero fatto abbassare la guardia alle bestie.

Solo le anime più pure potevano creare un miracolo del genere.

Fei aveva la sensazione che le abilità di Angela celassero altri segreti; non doveva essere semplicemente a causa di un’anima pura. Questi segreti avere qualche rapporto con la Sacra chiesa ed era per questo che l’astuto Balesi aveva perso il controllo oggi. Sembrava che i loro cavalieri però non fossero troppo agitati, così probabilmente non erano informati quanto il sacerdote.

Inoltre era stato il primo incontro con il Prediletto di Dio Kaka.

Era una figura misteriosa e profonda, umile ma potente. Per il momento Fei non aveva capito i limiti della sua forza. Durante la conversazione che aveva fatto oggi, Kaka era sempre rimasto calmo. Anche quando Fei e Balesi erano entrati in conflitto, Kaka aveva comunque mantenuto un sorriso brillante. Era carismatico e non avrebbe messo a disagio gli altri.

Una persona del genere era spaventosa.

Tuttavia Fei non aveva percepito nulla di negativo in lui, anzi, lo trovava molto amichevole.

Dopo aver riflettuto, Fei aprì un portale ed entrò nel mondo di Diablo. Stavolta non scelse il barbaro, ma l’amazzone e il negromante, cercando di farli salire di livello il più possibile.

…..

Arrivò l’alba.

Quando un barlume argentato apparì all’orizzonte, accese le nuvole nel cielo.

Era il momento più freddo del mattino d’inverno. Strade ed alberi ad entrambi i lati erano coperti da un sottile strato di ghiaccio. Sotto la luce del sole brillante, tutto sembrava splendido.

Una squadra di circa 100 persone stavano avanzando lentamente per una strada nella valle.

I cavalieri che indossavano armature d’argento e mantelli bianchi stavano chiacchierando tra di loro e ridevano; ovviamente si stavano divertendo. Il rumore degli zoccoli e del suolo freddo risuonarono nell’area. La persona di fronte alla squadra era un cavaliere alto su un cavallo nero alto più di due metri; il cavallo esalava costantemente una “foschia bianca”. Nelle mani di quest’uomo c’era una croce argentata, rappresentava l’identità di questo gruppo.

La Sacra Chiesa!

Tra i cavalieri c’era una carrozza magica d’argento dalle incisioni magiche.Era lunga circa due metri e non aveva le ruote, sotto c’erano più di cento piccole formazioni dell’elemento vento che aiutavano la vettura di oltre 1000 chili a fluttuare nell’aria. Di fronte, quattro cavalli neri di dimensione simile trainavano la carrozza lentamente e con costanza.

I cavalieri attorno erano potenti; proteggevano tutti la vettura con attenzione.

C’erano due persone nell’interno morbido e confortevole della carrozza. Erano il Prediletto di Dio Kaka e il suo sacerdote Balesi.

“Sua altezza, non è toccato da questa opportunità?” Chiese piano Balesi aprendo gli occhi.

“Non ho visto nessuna opportunità.” Kaka scosse la testa.

“Eh… Sua altezza, quella donna di nome Angela ha sia un fisico che un’anima divini, è la più adatta ad essere una sacerdotessa. Se potessimo portarla nella Sacra Montagna, sarebbe sicuramente favorito da sua maestà il papa. Sono sicuro che non avrebbe problemi a diventare una Sacerdotessa. Se avesse successo, allora la forza della nostra montagna meridionale aumenterebbe drasticamente. Allora…”

“Portarla nella Sacra Montagna? Non ha visto che è già la donna di Alexander?” Kaka interruppe i sogni ad occhi aperti di Balesi con un sorriso.

“Ahah, è solo un piccolo re di un regno affiliato di sesto livello e il suo impero genitore è solo un impero di livello 1. Finché sua altezza lo vorrà, il sovrano di Chambord oserebbe disubbidire al suo ordine?” Balesi sogghignò. Mentre la luce del sole d’inverno illuminava il suo volto rugoso, sottolineò la sua espressione feroce. Era molto diversa dalla facciata calma e gentile che mostrava di fronte a tutti gli altri.

“Se fosse solo un re di un regno affiliato, allora andrebbe bene. Ma sono sicuro che sappia che l’identità di Alexander non è così semplice.”

“Intende il Sacro Potere dorato?”

Kaka annuì in risposta.

Balesi si accigliò: “A giudicare dalla storia del re di Chambord, sembra che abbia ottenuto all’improvviso il supporto di una potente organizzazione. È molto probabile che sia anche lui un Prediletto di Dio. Dopotutto, solo la Sacra Chiesa può trasformare un idiota in un genio in poco tempo.” Balesi mostrò un’espressione sicura di sé mentre continuava: “E allora? Anche se è un Prediletto di Dio, probabilmente è stato scoperto dalla Sacra Chiesa solo di recente, altrimenti sarebbe stato famoso già da molto tempo. Sua altezza non ha bisogno di temere un debole Prediletto di Dio dalle deboli fondamenta. Questa opportunità…”

L’espressione di Balesi divenne terrificante e gelida. Anche se non aveva finito la sua frase, era chiaro quali fossero le sue intenzioni.

Voleva… uccidere il sovrano di Chambord.

Tra i molti Prediletti di Dio, solo uno poteva sedersi sul supremo trono della Sacra Montagna. C’erano molti rivali e diverse organizzazioni nella Sacra Chiesa lottavano tra di loro per ottenere il potere. Queste competizioni causavano molte vittime.

La morte di un Prediletto di Dio non era rara. In effetti, l’attuale papa Sepp Blatt era riuscito ad ottenere la sua carica calpestando i cadaveri di più di una decina di Prediletti di Dio.

Nel continente governato dalla legge della giungla, Balesi pensava che sarebbe stato normale per Kaka usare il suo potere e la sua influenza per uccidere un potenziale futuro viale.”

“Maestro, è troppo pieno di intento omicida.” Kaka sospirò mentre scuoteva la testa.

Anche Balesi sospirò.

“Sua altezza, è troppo gentile e ingenuo. Ha viaggiato per il continente e ha visto ogni tipo di scena cruenta e orribile in questo mondo, eppure si rifiuta ancora di credere che il mondo è crudele. A parte questo… sua altezza, deve ricordarsi che è uno dei Prediletti di Dio più brillanti. Il suo fato è stato determinato al momento della sua nascita, e la gentilezza e la compassione non possono aiutarla. Potrà tranquillizzarsi solo dopo che si sarà seduto su quel trono.”

Kaka si limitò a sorridere; non rispose.

Balesi poté solo sospirare di nuovo e smise anche lui di parlare.

Avevano ripetuto molte volte questo tipo di conversazione negli ultimi anni.

Anche se Balesi non aveva mai convinto questo Prediletto di Dio, non si sarebbe mai arreso.

Finché ci fosse stata un’opportunità, Balesi avrebbe cercato di fare capire a Kaka quanto erano crudeli i conflitti interni della Sacra Chiesa. Era certo di avere ragione. Un Prediletto di Dio che era troppo gentile non sarebbe mai sopravvissuto nella Sacra Chiesa che aveva numerosi piccoli gruppi feroci, non importava quanto fosse potente.

Balesi pensava di doverlo convincere.

Il suo fato si era legato a quello di Kaka da quando era diventato il suo sacerdote accompagnatore.

“Sua altezza, per favore permetta a me di decidere stavolta. Questa donna di nome Angela è troppo importante per il suo futuro. La otterrò per lei ad ogni costo.” Disse con serietà Balesi come se avesse fatto una decisione.

“Non offendere il sovrano di Chambord.” Kaka guardò l’anziano testardo di fronte a lui e disse: “È spaventoso e diventerà ancora più spaventoso in futuro.”

“Per questo dobbiamo ucciderlo subito.” Balesi non era disposto a cedere.

Quando Kaka fu sul punto di dire qualcosa, impallidì. Anche Balesi che era di fronte a lui rimase scioccato.

Prima che i due potessero dire qualcosa, risuonò un lieve ronzio. Una spada corta sottile e corta aveva trafitto la vettura magica ed era apparsa di fronte a Balesi in un istante. Con un lampo gelido, mirò verso la gola di Balesi.

Un assassino!

Questo era un cambiamento inaspettato!

Nessuno pensava che qualcuno avrebbe osato assassinare le figure chiave della Sacra Chiesa. Inoltre nessuno credeva che un assassino si sarebbe potuto introdurre nella carrozza magica ed eseguire un assassinio senza che nessuno se ne accorgesse.

Fortunatamente per lui, Balesi era potente e aveva una discreta prontezza.

Durante questo momento critico, il sacerdote dai capelli bianchi mantenne la calma. Rimase seduto e una fiamma bianca apparì nella sua mano destra. Il suo Potere Sacro divampò mentre afferrava la spada dell’assassino con la mano destra.

“Muori!” Ruggì Balesi mentre toccava la lama.

Quando fu sul punto di contrattaccare, impallidì e mostrò uno sguardo scioccato. La sua mano potenziata dal Sacro Potere e quindi più dura dell’acciaio non era riuscita ad afferrare la spada nera. Il suo palmo era stato tagliato e gli stava provocando un forte dolore.

Questa spada corta era un’arma davvero potente; poteva trafiggere perfino Sacro Potere!


<em>Boom!</em>

Di fronte ad un pericolo mortale, Balesi ruggì di nuovo. Un Potere Sacro terrificante divampò dal suo corpo come uno tsunami e fiamme bianche riempirono l’interno della carrozza magica d’argento. La vettura fu ridotta a pezzi dall’esplosione di energia!

Anche l’assassino fu scaraventato via.

Sotto l’impatto del Sacro Potere, anche i cavalieri che stavano proteggendo la vettura furono respinti via insieme ai loro cavalli, non avevano avuto il tempo di reagire e ora sembravano deboli formiche.

“Ahahah, non sapevo che il signor sacerdote fosse un membro d’élite di classe lunare!”

Risuonò una risata roca e folle. L’assassino scaraventato via era tornato a precipitarsi su Balesi ancora più velocemente. Come un serpente pericoloso, la lama nera trapassò le fiamme bianche e mirò al cuore di Balesi. Questo colpo era così potente e disperato che sembrava che volesse ucciderlo anche a costo della vita.




