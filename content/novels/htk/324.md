---
weight: 324
title: Capitolo 324 - Agilità
pubDate: 2024-05-23T20:41:47.913Z
tags:
    - htk
---

Era per via di tutti questi strani e inaspettati metodi di combattimento che l’assassino stava mettendo in difficoltà Balesi. Per un momento, il membro d’élite di classe lunare si mise sulla difensiva.

In quel momento, tutti i cavalieri circondarono con attenzione il Prediletto di Dio Kaka per proteggerlo.

Balesi, che era a mezz’aria, sembrava essere stato imprigionato da tutte queste frecce. Come una barchetta in un fiume in tempesta, Balesi era protetto solo dal suo Sacro Potere. Tuttavia la sua energia era sufficiente. Numerosi strati di Sacro Potere bianco apparirono ad un metro da lui e tutti i dardi feroci furono fermati da questa linea difensiva.

Era ovvio che questo misterioso assassino non potesse competere con Balesi in termine di forza.

Finché Balesi avesse avuto un momento di tregua, l’assassino misterioso sarebbe passato in svantaggio.

Presto anche l’assassino se ne rese conto, un secondo dopo cambiò il suo metodo d’attacco.

Rimase fermo, ma il grosso arco dalla forma strana grosso il doppio di un normale arco scomparì. Al suo posto riapparì un giavellotto lungo circa due metri dalle estremità taglienti. La sua asta liscia e priva di simboli sembrava una linea sottile da lontano.

L’assassino strinse con forza il giavellotto. Dopo uno scatto in avanti, il suo corpo si inclinò all’improvviso in avanti. Con un ruggito, lanciò il giavellotto verso Balesi.

Questo lancio sembrava ordinario, ma in realtà era potente.

Non appena il giavellotto lasciò la mano dell’assassino, era già apparso di fronte a Balesi; sembrava che l’arma ignorasse lo spazio-tempo.

Scudi di energia bianca continuarono ad apparire di fronte a Balesi, ma queste protezioni non potevano fermare il giavellotto così facilmente come avevano fatto con le frecce.

In un solo secondo, il giavellotto ruppe più di una decina di scudi e arrivò a meno di un centimetro di distanza dal cuore di Balesi.

In quel momento risuonò un rumore lungo e acuto nelle orecchie della gente. Era il suono del giavellotto, stava viaggiando ad una velocità sonica, e per questo era arrivato dopo.

Fortunatamente per lui, Balesi aveva altro Sacro Potere a disposizione attorno a lui.

Dopo che il giavellotto trafisse numerosi strati di scudi di energia, smise di avanzare. Il suo potere era limitato dalla forza di questo assassino.

Mentre la gente pensava che il giavellotto stesse per cadere, accadde un imprevisto. Terrificanti elementi magici divamparono nel giavellotto e gli scudi di fronte a Balesi si frantumarono come vetro. Il giavellotto superò tutte le difese del sacerdote e puntò di nuovo verso di lui.

“È pericoloso!”

“Stia attento signor Balesi!”

Gridarono istintivamente i cavalieri a terra.

L’assassino aveva troppe tecniche imprevedibili. I cavalieri a terra erano terrorizzati. Se fossero stati presi di mira loro invece di Balesi, sarebbero morti più di cento volte.

<em>Rip!</em>

A Balesi si rizzarono i capelli. Durante quel momento critico, il suo corpo si era mosso inaspettatamente e aveva schivato l’attacco; aveva dimostrato il potere e la dignità di un membro d’élite di classe lunare.

Il potere del fulmine di questo giavellotto non aveva ferito Balesi, ma aveva squarciato il suo abito pieno di toppe. L’area sotto l’ascella era stata lacerata e la maglia bianca sotto era stata bruciata dal fulmine, diventando marrone giallastra.

Era una scena spaventosa.

“Devo ammettere che la tua forza è impressionante, ma la tua esibizione ora finisce qui.” L’espressione di Balesi divenne calma dopo che schivò questo attacco letale.

A questo punto si era già calmato e non era più arrabbiato come lo era all’inizio. Questo assassino aveva rivelato un livello di potere rispettabile, doveva essere almeno un guerriero ad otto stelle.

Fu in quel momento che Balesi si era reso conto di un piccolo problema che aveva ignorato all’inizio.

L’assassino era qui per uccidere lui!

Un po’ di minuti fa, molti avevano pensato istintivamente che fosse qui per uccidere Kaka.

Dopotutto ogni assassinio a cui avevano dovuto rispondere in questi anni avea il Prediletto di Dio come obiettivo. L’identità di Kaka era nobile e aveva un potenziale illimitato. Era un ottimo candidato per il trono del papa e aveva molti nemici. Nessun assassino aveva mai preso di mira qualcun altro.

Stavolta era diverso.

Balesi si era reso conto che l’assassino misterioso stava prendendo di mira lui fin dall’inizio, non aveva mostrato nessun segno di voler attaccare il bel Prediletto di Dio Kaka, che stava ancora sorridendo in quel momento.

Balesi cominciò a riflettere, aveva un sospetto, ma non era sicuro di aver indovinato.

<em>’Che quel tipo sia così audace?’</em>

Anche se Balesi stava riflettendo, i suoi movimenti non rallentarono.

Il Sacro Potere argentato riempì l’intera valle.

Un secondo dopo, numerose lance fatte di energia apparirono nel cielo. Erano tutte dirette verso l’assassino ed emanavano un bagliore metallico.

A questo livello, Balesi avrebbe potuto distruggere facilmente questa valle se o avesse voluto.

La gente nella valle percepì la pressione ed ebbe la sensazione che fosse arrivato il giorno del giudizio.

“Inginocchiati e arrenditi. Non ti ucciderò se lo farai.” Disse con fare maestoso Balesi. I suoi capelli e la sua barba bianchi svolazzavano al vento e dava la sensazione di essere connesso alla natura e imbattibile.

“Arrenditi sto ca**o!”

L’assassino lo derise con noncuranza. Poi fece un cenno e nuvole di fiamme rosse emersero da lontano con un ronzio. Queste nubi di fuoco danzarono nell’aria e si fusero l’una con l’altra. Presto divennero una cosa sola e si trasformarono in una figura che aveva lo stesso aspetto dell’assassino.

Anche il suo abito, la sua arma e la sua espressioni facciali erano identiche.

“Cosa?”

“Un clone? O teletrasporto? Quale dei due è quello vero?”

I due “assassini” erano a dieci metri di distanza, ma sembravano uguali. Tutti spalancarono gli occhi, ma non riuscirono ad individuare una differenza.

Anche Balesi impallidì. Si concentrò e due lampi di luce fuoriuscirono dai suoi occhi. I bagliori avvolsero le due figure mentre il sacerdote cercava di trovare il vero assassino.

“Cosa? Sono uguali? Nemmeno i miei Occhi Divini possono capire qual è quello falso?”

Balesi era scioccato. Ma dopo un secondo non sembrava più in difficoltà. Aprì i palmi e mirò verso entrambi gli “assassini”.

Tutte le lance che fluttuavano nel cielo si trasformarono in lampi argentei e sfrecciarono verso gli obiettivi.

Il vento sollevato dal colpo emise un ululato simile a lamenti di fantasmi e ruggiti di dei.

L’assalto di un membro d’élite di classe lunare sembrava proprio devastante.

I cavalieri e i Servi Divini della Sacra Chiesa spalancarono gli occhi; volevano tutti vedere come questo potente, ma sfortunato assassino sarebbe morto. Tutti credevano che fosse la fine per lui. Non credevano che sarebbe stato possibile schivare questo colpo, figuriamoci contrattaccare.

Come avevano immaginato, uno degli assassino scoppiò come una bolla dopo essere stato colpito da più di una decina di lance. Era scomparso.

Era un fantasma!

Anche se questo fantasma era stato abbastanza astuto da ingannare gli Occhi Divini di Balesi, non poteva evitare di venire distrutto da questo attacco letale.

Il collasso del fantasma rappresentava la morte del vero assassino.

I cavalieri e i Servi Divini non avevano nessun dubbio.

Tuttavia ciò che accadde ridefinì il significato di “agilità” per loro.

Sotto la raffica di attacchi, l’assassino cominciò a correre. Non era veloce, né lento, ma sembrava che stesse danzando. A volte avanzava o indietreggiava, altre volte si spostava a sinistra o destra, faceva anche delle mosse ridicole.

Sembrava un miracolo! L’assassino aveva schivato ogni lancia.

<em>Whoosh! Whoosh! Whoosh! Whoosh!</em>

Le enormi lance del drago erano circondate da fiamme argentate e prendevano di mira la testa dell’assassino usando il Sacro Potere e la pressione. Sotto il controllo di Balesi, tutte le lance stavano mirando verso il nemico.

Numerose lance sfiorarono le spalle, la vita, le gambe, la schiena e la testa dell’assassino. Era ovvio che le stesse schivando per un pelo.

Ogni volta che i cavalieri e i Servi Divini pensavano che stesse per essere colpito, l’assassino mostrava un nuovo modo di spostarsi, schivando gli attacchi ed evitando il bacio del cupo mietitore.

I cuori di tutti stavano battendo all’impazzata e nessuno sapeva cosa aspettarsi.



