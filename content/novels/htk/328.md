---
weight: 3280
title: Capitolo 328 - Davvero Fortunato
pubDate: 2024-05-24T00:41:47.914Z
tags:
    - htk
---

La battaglia era stata davvero intensa.

Fei aveva usato la modalità assassino all’inizio, ma era solo al livello 66, l’equivalente di un guerriero a sette stelle. Dopo aver incorporato le tecniche speciali dell’assassino, Fei poteva uccidere guerrieri ad otto e nove stelle. Anche se era riuscito ad avvicinarsi a Balesi, era stato scoperto.

Avrebbe dovuto mantenere un certo vantaggio, ma l’enorme divario di forza glielo aveva fatto perdere.

Dopo che era stato scaraventato via, Fei si era reso conto che il suo assassino era troppo debole per ferire un membro d’élite di classe lunare, così era passato alla modalità amazzone.

Le amazzoni erano specializzate in diversi campi come il tiro con l’arco e del giavellotto. Questo personaggio era abile negli attacchi a distanza e anche con la magia.

Fei si era anche preparato adeguatamente la notte prima.

Si era allenato duramente nel mondo di Diablo e aveva usato i punti esperienza accumulati e le risorse per fare arrivare l’amazzone al livello 68. Poi acquistò molti oggetti rari di livello 6 per migliorare le capacità combattive dell’amazzone.

In effetti l’amazzone aveva messo sotto un po’ di pressione Balesi.

Fei aveva usato una serie di abilità come Colpo Potente, Dardo Fulminante e Freccia Esplosiva. Anche quando aveva affrontato la tecnica di Balesi, la pioggia di lance sacre, Fei era riuscito ad usare Esca per disperdere le lance del drago e Schiva ed Evadi per evitare l’assalto letale del membro d’élite di classe lunare.

Sfortunatamente il divario tra di loro era troppo vasto.

Il solo errore che Fei aveva fatto era non aver previsto quanto sarebbe stato forte Balesi.

Alla fine Fei aveva dovuto usare uno scudo raro di livello 6 che dava una difesa +90, ma era stato premuto a terra dai colpi di Balesi.

Perciò aveva dovuto usare il suo asso nella manica: la modalità Negromante.

Quando Balesi era sfrecciato nella fossa con due ali formate da Sacro Potere, Fei lo stava già aspettando. Non appena si affrontarono, Fei usò una delle maledizioni: Terrore.

Terrore era simile all’Ululato del Barbaro. Incuteva paura in potenti avversari per pochi secondi e diminuire la loro velocità di reazione.

Il Terrore di Fei non aveva potuto spaventare un membro d’élite di classe lunare come Balesi, ma aveva rallentato i suoi tempi di reazione.

Poi aveva lanciato velocemente altre due maledizioni Visione Oscura e Riduci Resistenze.

Queste due maledizioni avrebbero impedito a Balesi di guardarsi attorno e avrebbero abbassato le sue capacità difensive.

Non appena Balesi stava per riprendersi da Terrore, Fei attivò velocemente Confusione.

Confusione aveva spinto Balesi a lanciare incantesimi a caso e aveva abbassato ulteriormente i suoi tempi di reazione.

Poi Fei usò tutti i suoi piccoli sporchi trucchi.

Sfruttando il fatto che le abilità del mondo di Diablo non avevano bisogno di tempo per essere attivate. Prima di esaurire il suo mana, lanciò una serie di maledizioni come Amplifica Danno, Fanciulla di Ferro, Furto Vitale e Indebolimento. Aveva usato tutte le maledizioni che aveva imparato.

Il potere del negromante era chiamato energia della morte nel mondo di Diablo ed era chiamato magia dei nonmorti nel continente di Azeroth. In effetti, il potere dei nonmorti del negromante era nella sua forma più pura ed era il nemico naturale del Sacro Potere. Forse solo il papa avrebbe potuto competere con lui in quanto a purezza di energia.

Per questo Fei sarebbe stato sempre in vantaggio.

Questo era il motivo per cui Fei aveva potuto ribaltare la situazione.

Dopo che Balesi aveva percepito la serie di maledizioni, aveva capito chi stava affrontando e cos’erano le energie gelide nel suo corpo. Aveva urlato con rabbia e paura mentre percepiva il drastico calo nelle sue condizioni.

Questo era stato il grido che Kaka e gli altri avevano sentito a terra.

Usando questa opportunità, Fei aveva tracannato una bottiglietta di pozione del mana e aveva evocato una Corazza d’Ossa per iniziare ad attaccare.

Scelse uno dei veleni e degli incantesimi: Lancia D’Ossa. Questo incantesimo aveva una potente forza penetrante e infliggeva molti danni. Balesi, che era stato maledetto ed era in pessime condizioni, non era più al livello di un membro d’élite di classe lunare. Per scappare dalla fossa, era stato trafitto da sei Lance d’Ossa. Tuttavia era riuscito ad usare l’impatto e il suo debole Sacro potere per volare fuori.

Tutti avevano visto cos’era successo dopo.

Balesi era stato trapassato al petto da una Lancia D’Ossa ed era svenuto immediatamente.

Fei era stato davvero fortunato a vincere quel combattimento.

Se non fosse stato per il vantaggio dell’energia della morte, Fei non avrebbe vinto facilmente contro Balesi. Se avesse dovuto affrontare un membro d’élite di classe lunare che non era della Sacra Chiesa, avrebbe potuto contare solo sulla modalità del barbaro per avere qualche possibilità di vincere.

Era una fortuna per Fei che il cuore di Balesi fosse esploso. Adesso nemmeno gli dei avrebbero potuto salvarlo.

La morte di Balesi significava che il suo piano aveva avuto successo.

Fei aveva calcolato ogni passo e aveva usato il Portale Cittadino per non venire sospettato. Nessuno nell’impero Zenit aveva mai sentito di oggetti simili. Anche se gli imperi più grandi avessero avuto oggetti simili, erano difficili da usare; non poteva rimanere nascosti come il Portale Cittadino. Perfino un membro d’élite di classe lunare avrebbe dovuto volare per almeno due ore per coprire una distanza di 250 chilometri. Finché Fei si fosse mostrato di fronte a tutti i regni affiliati, non sarebbe diventato un sospettato.

Naturalmente, correre un rischio così grande non era in linea con il suo principio di arricchirsi silenziosamente, ma in questo caso ne valeva la pena e non lo rimpiangeva.

Se fosse potuto tornare indietro, avrebbe comunque distrutto il cuore di Balesi.

Quando il vecchio aveva chiesto ad Angela di unirsi al Santuario del Coro, Fei era rimasto sorpreso. Come se stessero per derubarlo di qualcosa di ancora più prezioso della sua vita, un incontrollabile intento omicida aveva riempito all’istante la sua mente.

Fei non voleva più provare quella sensazione.

Dopo aver ripensato all’intero processo ed essersi assicurato che non fossero rimaste tracce o scappatoie nel suo piano, aprì la tenda e uscì con un grosso sorriso. Voleva godersi la luce del mattino brillante.

Nell’area del campo, tutti lo videro comparire.

…..

Il suono profondo e fragoroso di un corno riecheggiò al centro del campo.

Sotto gli sguardi di 50.000-60.000 persone, i sette guerrieri più potenti apparirono sul palco per stabilire l’ordine degli incontri tramite il sorteggio. I primi sette erano il Pugno Dominatore di Chambord, la Dea del Tiro con L’arco Elena, Una Spada, il Bastone del Fulmine e del Vento Kanort, lo Spadaccino d’Argento, la Dea Numero uno, la principessa magica CIndy e lo speciale principe fortunato, Shevchenko.

Tutti rimasero in silenzio in quel momento.

Volevano tutti sapere qual era il risultato del sorteggio.

Con il passare del tempo, nomi apparirono sullo schermo cristallino a destra del palco.

Il Pugno Dominatore, re di Chambord VS la Dea Numero Uno Cindy.

La Dea del Tiro con l’Arco, Elena VS il Bastone del Vento e del Fulmine Kanort.

Una Spada dal basso profilo VS il più arrogante Spadaccino d’Argento.

Il Principe Fortunato Shevchenko… passò alla prossima fase senza un avversario.

…..

Risuonarono sussulti e mormorii tra il pubblico. A parte esprimere entusiasmo per le tre battaglie del giorno, stavano anche questionando la fortuna di quel principe. Era un tipo di fortuna troppo rara! Che questo principe fosse il figlio della Dea del Destino o del Dio della Guerra? Era il solo che non aveva dovuto combattere nelle ultime tre fasi per arrivare ai primi quattro posti.

Perfino Fei si incuriosì un po’ riguardo a questo principe di nome Shevchenko.




