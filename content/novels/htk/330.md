---
weight: 3300
title: Capitolo 330 - Formazione di spade della gioia e della tristezza
pubDate: 2024-05-24T02:41:47.914Z
tags:
    - htk
---

L’energia di spada nebbiosa sembrava avesse vita propria. Si espandeva in modo irregolare nell’aria. Si spostava verso l’alto, verso il basso, a sinistra e a destra silenziosamente. Mentre lasciava una serie di immagini residue nell’aria, si avvicinò allo Spadaccino d’Argento che stava ancora parlando. In pochi momenti, l’intero spazio dentro la formazione protettiva si riempì di spiriti di spada.

“Eh? Vuoi davvero…” Gridò con rabbia lo Spadaccino d’Argento.

Come un coniglio spaventato, il giovane corse in giro per schivare l’energia di Una Spada. Anche se i suoi movimenti sembravano caotici, riuscì a schivare ripetutamente gli attacchi. Continuò a correre e a gridare, quasi perse le scarpe mentre scappava. Era davvero divertente e il pubblico iniziò a ridere.

<em>’Come può qualcuno di così arrogante essere così pessimo?’</em> Pensarono tutti.

Tuttavia Una Spada non sorrise nemmeno.

Il suo sguardo gradualmente diventò sempre più brillante e arricciò lievemente le labbra.

Sollevò la spada arrugginita. Dopo un lieve tremito, gli spiriti della spada sul palco divennero più feroci. Proprio come una lieve pioggia in primavera, gli spiriti erano piccoli come gocce, ma ovunque. Gli spiriti avrebbero potuto uccidere con il solo tocco.

Vedendo la pioggia luminosa, ma che lasciava segni di spada per il palco, il pubblico capì quanto erano potenti questi spiriti della spada.

“Ehi, sei troppo feroce! Possiamo parlarne… Ehi, questo è un agguato! …Accidenti, il mio sedere…”

Lo Spadaccino d’Argento fu colto di sorpresa. Mentre cercava di fare del suo meglio per evitare la pioggia di spiriti sul palco, non smise di parlare e di provocare l’avversario. Tuttavia una sottile scia di spiriti riuscì a trafiggere l’armatura e ferirlo al posteriore.

“Non costringermi a sconfiggerti!” Lo Spadaccino d’Argento saltellava attorno mentre lo stava minacciando.

Tuttavia questo tipo di contrattacco era inutile contro Una Spada.

La lama arrugginita nelle mani di Una Spada cominciò a tremare violentemente e la pioggia di spiriti sul palco divenne più sottile e compatta. Sembrava che potessero tagliare perfino la luce del sole e il pubblico ebbe la sensazione che stesse piovendo dentro il palco.

Solo lo Spadaccino d’Argento poteva davvero sperimentare quanto erano terrificanti gli spiriti e finì in condizioni sempre peggiori mentre veniva ferito.

“Dannazione! Non mi tratterrò più!”

Lo Spadaccino d’Argento corse in giro e gridava come un coniglio messo all’angolo. Proprio quando tutti pensavano che avrebbe perso, questo “coniglio” mostrò le zanne.

Proprio com’era accaduto l’altro giorno mentre stava combattendo contro Cech, la sua armatura emanò un brillante bagliore argenteo. Era una luce così accecante che il pubblico chiuse gli occhi. Quando li riaprì, gli spiriti sul palco erano scomparsi…

“Questo guerriero arrogante ha davvero distrutto gli spiriti di Una Spada?” Fei che stava guardando la battaglia dall’area dei VIP ne fu un po’ sorpreso.

Il sovrano non capiva davvero come lo Spadaccino d’Argento era riuscito a trapassare la rete degli spiriti e non aveva visto chiaramente cosa fosse quella luce argentea. Tuttavia si era agitato un po’, come se tutti i momenti felici e tristi che aveva sperimentato nella sua vita si fossero ripetuti vividamente nella sua mente.

Una tecnica così strana!

“Ahah, ho contrattaccato la tua tecnica! Il tuo nome è Una Spada e non colpiresti mai due volte lo stesso avversario! Dato che non sei riuscito a sconfiggermi con un solo attacco, non è il momento di arrendersi?” Lo Spadaccino d’Argento mise le mani sui fianchi ridendo fragorosamente. Era davvero orgoglioso, sembrava quasi che la persona che aveva corso per il palco un po’ di secondi fa non fosse lui.

“Non ho davvero usato la mia lama.” Una Spada scosse lentamente la testa mentre sorrideva.

Un sorriso? Era molto raro che Una Spada sorridesse.

“Cosa? Ti rimanerai davvero la parola?” Lo Spadaccino d’Argento si arrabbiò dopo aver sentito queste parole.

“È solo una diceria. Quando un avversario merita un altro colpo, attaccherò un’altra volta.” Sembrava che Una Spada fosse incredibilmente paziente oggi. Invece che ignorare i discorsi dell’avversario, continuò a spiegare: “Inoltre non ho davvero attaccato prima, stavo solo allenando i nuovi spiriti della spada che ho ottenuto.”

“Tu… io…” Lo Spadaccino d’Argento rimase un po’ senza parole. Non poté trattenere la rabbia e disse: “Mi hai costretto a farlo. Eheh, non rimpiangerlo!”

Mentre stava parlando, una luce bianca brillò sul palco.

Un momento dopo, uno scrigno argentato apparì di fronte allo Spadaccino d’Argento. Era lungo circa 1,6 metri, e ampio e alto meno di 30 centimetri.

Il contenitore aveva uno stile simile all’armatura dello Spadaccino d’Argento. Era raffinato e c’erano molte rune e formazioni magiche incise sulla sua superficie. Eccetto per molti animali e simboli di piante decorativi, c’erano più di cento gemme incastonate nello scrigno. Sembrava appariscente sotto il sole.

Tutti potevano capire quanto era prezioso con una sola occhiata.

Che arma era questa?

Bam!

Lo Spadaccino d’Argento rise e diede un colpo al lato dello scrigno. Dopo una serie di rumori di meccanismi che giravano, lo scrigno si aprì e tre scatti di luce argentata sfrecciarono dal contenitore, stendendosi come la coda di un pavone.

In quel momento, lo Spadaccino d’Argento si sporse in avanti e afferrò il bagliore argentato in mezzo. Scosse il polso e il bagliore nella sua mano si scontrò con le altre due correnti argentate.

<em>Tink! Tink!</em>

Risuonarono due clangori.

A quanto pareva nella sua mano c’era una spada d’argento dall’aspetto lussuosa; nell’impugnatura e nella guardia erano incastonati rubini. Anche le altre due correnti argentate respinte dal giovane erano spade d’argento lussuose dai motivi differenti.

Mentre le due spade viaggiavano nell’aria, lasciarono una serie di immagini residue.

<em>Tink! Tink!</em>

Una di esse atterrò a cinque metri a sinistra e l’altra atterrò a cinque metri a destra di Una Spada. Metà delle loro lame si infilzò nelle profondità del palco e l’altra metà stava ancora vibrando lievemente nell’aria.

<em>Whoosh! Whoosh! Whoosh!</em>

Con questa spada argentata in mano, lo spadaccino sembrava un’altra persona; non sembrava più noncurante e imprudente. La sua espressione sembrava seria mentre le lame argentate cominciavano a vibrare. Iniziarono ad apparire fiamme argentate e lo spadaccino cominciò a cantilenare un incantesimo che sembrava una canzone d’amore straziante.

“Avvicinarsi a causa della gioia, separarsi a causa della tristezza. Il fato è imprevedibile… Formazione di spade della gioia e della tristezza!”

Le due spade argentate a terra cominciarono a reagire. Le loro lame emisero scie di luce.

Come se i bagliori avessero vita propria, non puntarono verso Una Spada, ma tracciarono un cerchio di dieci metri di diametro attorno a lui. Guardando dall’alto, Una Spada era proprio al centro.

Nel frattempo, si diffuse un’atmosfera desolata nel palco. Sembrava che fosse arrivato l’autunno e tutto stesse cadendo e morendo.

Anche il pubblico ne fu influenzato! Le loro espressioni si spensero mentre provavano solitudine e tristezza.

Fei fu molto incuriosito da questa mossa.

Era davvero sorpreso dal guerriero che si era comportato in modo così arrogante. La dimostrazione dello Spadaccino d’Argento aveva fatto stringere gli occhi a molti esperti. Anche se la formazione della gioia e della tristezza non aveva mostrato il suo vero potere, aveva già scioccato molte persone. Pareva che avesse un effetto sulle anime e sull’umore della gente; era davvero strano.

Una Spada stava affrontando una mossa senza precedenti sul palco.

Le due spade argentate ai lati stavano vibrando lievemente e le decorazioni e le gemme su di esse stavano tintinnando. Il rumore era davvero rinfrescante alle orecchie della gente, ma per Una Spada sembravano ruggiti demoniaci.

Questi suoni lo scossero. Tutte le emozioni che aveva sperimentato durante la sua vita si agitarono nella sua mente come le onde dell'oceano e il percorso della coltivazione pulito e concentrato nella sua mente fu macchiato da queste nuvole di “polvere”.

Gradualmente non riuscì più a vedere l’ambiente attorno e provò dolore.

Le sue orecchie sentivano solo tuoni.

“Una Spada ha chiuso gli occhi… cosa sta facendo? Crede di poter sconfiggere lo Spadaccino d’Argento ad occhi chiusi?”

“Aspetta, sembra che sia stato disturbato da qualcosa…”
Il pubblico era sorpreso. Chiacchierava mentre cercava di capire la situazione. Perché le due persone che stavano per combattere sembravano molto diverse? Erano l’una al lato opposto dell’arena e stavano ferme, come se nessuno volesse attaccare per primo. Il comportamento di Una Spada era particolarmente strano.




