---
weight: 333
title: Capitolo 333 - Tre Colpi
pubDate: 2024-05-24T05:41:47.914Z
tags:
    - htk
---

“Secondo incontro nei quarti di finale… il vincitore è Una Spada!”

Dopo che l’arbitro si avvicinò allo Spadaccino d’Argento e lo esaminò, si alzò e annunciò i risultati. Inoltre fece cenno al regno di Polo e gli fece segno di mandare qualcuno a salvare il loro principe.

Anche se lo Spadaccino d’Argento era gravemente ferito e aveva perso i sensi, non era ancora morto.

Un po’ di persone balzarono sul palco, una di loro era un uomo sulla cinquantina. Sembrava forte e maestoso, e indossava una corona dorata; era ovvio che fosse il sovrano di Polo.

Sfrecciò velocemente verso lo Spadaccino d’Argento e ordinò ai dottori e ai maghi di iniziare a guarire suo figlio.

Una Spada invece rinfoderò lentamente la spada nella guaina appesa alle sue spalle. Dopo aver scosso la mano ed essersi sbarazzato del sangue, si voltò verso l’area VIP e fissò Fei: “Perché ti sei intromesso?” Chiese all’improvviso.

“Mi ha lodato, così l’ho salvato.” Fei rise. “Proprio come hai fatto tu quando hai cercato di ucciderlo perché ti ha deriso.”

Fei non provò a nasconderlo affatto.

“Questa è una competizione organizzata dall’Imperatore Yassin in persona. Come osi intrometterti?” Continuò a chiedere con pazienza Una Spada.

“Sono intervenuto solo dopo che il risultato era già deciso. Così tecnicamente non mi sono intromesso nel vostro incontro.” Anche Fei rispose con pazienza.

Naturalmente, se prima aveva detto parole ragionevoli, ciò che disse dopo fu del tutto diverso: “E anche se mi fossi intromesso, cosa potresti fare?”

L’espressione di Una Spada cambiò, ma non aggiunse altro.

“Tu…” Una Spada mostrò rabbia, ma poi la sua espressione scomparì velocemente. Guardò Fei dall’alto del palco e scosse la testa: “Sei solo un idiota irragionevole. Ti ho sopravvalutato.”

Dopo aver detto questo, si girò e se ne andò.

Temeva che avrebbe perso il controllo e avrebbe estratto la spada se fosse rimasto ulteriormente.

Doveva ammettere di non essere calmo come sembrava.

Era una sensazione davvero strana. Quando era il guerriero numero uno tra tutti i regni affiliati, poteva trattare tutti quanti con calma. Era come la montagna più alta e tutte le altre vette erano inferiori a lui.

Con quel senso di superiorità, nonostante il suo aspetto ordinario e la sua spada arrugginita, era ancora il re senza nome dall’equipaggiamento dorato agli occhi degli altri.

Chiunque avesse sentito il suo nome doveva lodarlo e guardarlo con ammirazione.

Tuttavia era cambiato tutto dopo la comparsa del sovrano di Chambord.

Il Pugno Dominatore… Sarebbe rimasto un posto per lui, Una Spada?

Una montagna non poteva ospitare due tigri! La comparsa del sovrano di Chambord aveva distrutto le sensazioni di superiorità di Una Spada. Specialmente dopo che il re di Chambord era diventato più famoso e aveva mostrato la sua potenza, sempre più persone pensavano che fosse lui il numero uno.

All’inizio Una Spada aveva pensato di poter ignorare tutti i commenti e i giudizi degli altri; aveva creduto di poterli ignorare, ma non era stato così. Non era sicuro di quando fosse successo, ma aveva già iniziato ad accumulare ostilità nei confronti del re di Chambord anche se non si erano mai incontrati.

Mentre il sovrano di Chambord diventava più potente e tirannico, l’ostilità di Una Spada aumentava.

Le emozioni contrastanti di Una Spada erano già emerse durante il suo ultimo incontro quando aveva combattuto contro Torres. Il suo intento omicida gli aveva mostrato che non poteva più mantenere la calma. La comparsa di Fei lo aveva trascinato giù dal settimo cielo come un’enorme mano.

Se fosse voluto tornare nel suo solito posto, avrebbe dovuto tagliare questa mano.

…..

Il secondo incontro terminò tra i mormorii della folla.

La prossima battaglia era la più attesa. Anche se il sovrano di Chambord e la principessa magica non avevano iniziato a combattere, tutte le persone attorno al palco sentirono il sangue ribollire per l’entusiasmo.

Il sovrano di Chambord, un nuovo guerriero che non temeva nemmeno il palazzo dei Cavalieri della Giustizia, e un giovane sovrano dalle storie miracolose. C’era qualcuno capace di fermarlo? Molti pensavano che sarebbe diventato il numero uno della competizione.

Cindy, la principessa del potente e ricco regno Bulan. Il suo splendido viso e il suo aspetto altero aveva conquistato molti ammiratori fin dall’inizio, e il suo potere magico, i suoi incantesimi e la sua sicurezza avevano perfino spinto Matt Razi a dire che era allo stesso livello del re di Chambord e di Una Spada.

Il sovrano e la principessa… chi sarebbe passato alle semifinali?

Decine di migliaia di persone si avvicinarono molto al palco perché volevano assistere attentamente a questo incontro. Perfino i maghi reali che erano qui per riparare il palco numero uno danneggiato dall’incontro precedente non se ne andarono; rimasero tutti attorno all’arena.

Questi maghi che indossavano abiti rossi dai ricami dorati erano rimasti qui per due motivi. Primo, per impedire che il pubblico rimanesse ferito se la battaglia fosse diventata troppo accesa. Secondo, anche loro volevano guardare lo scontro tra l’energia da guerriero e il potere magico. Dopotutto la magia della principessa Cindy aveva colpito perfino questi maghi reali.

Mentre gli elementi magici si agitavano, la dea numero uno dal lungo abito nero iniziò a volare. Sembrava una bella farfalla con le sue ali create dagli elementi magici del vento. Partì dall’area VIP e atterrò lentamente sul palco.

Il modo in cui si muoveva fece sanguinare il naso a molti uomini.

La principessa Cindy sembrava maestosa e impeccabile.Tuttavia quasi ogni uomo aveva istinti malvagi che avrebbero voluto distruggere quello splendore e quella purezza. Per questo il loro sangue stava ribollendo.

Si diceva che la bellezza della principessa Cindy avesse attirato l’attenzione di alcune figure influenti.

Molte organizzazioni potenti a San Petersburg avevano porto visita al vecchio re di Bulan a chiedere la mano della donna; volevano tutti creare un’alleanza con loro. Anche se la principessa Cindy era potente, forse non sarebbe potuta resistere alle pressioni politiche.

Fei si limitò a sorridere.

Da quando questa principessa aveva ucciso la Doppia Lama di Sangue, Fei aveva avuto una buona impressione di lei. Naturalmente non era amore, Fei aveva solo notato la moralità di questa principessa fredda e aveva ammirato la sua determinazione.

Dopo aver chiamato Torres e avergli dato una bottiglietta di pozione curativa, Fei gli disse di passarla al regno di Polo per salvare la vita allo Spadaccino d’Argento. Poi batté il bracciolo del suo trono di pietra e apparì in un lampo sul palco.

Dopo che l’arbitro annunciò l’inizio dell’incontro, luci blu brillarono e una “tenda d’acqua” coprì il palco in ogni direzione, avvolgendo completamente l’arena e tenendo al sicuro il pubblico.

La formazione protettiva era stata alterata e ora poteva difendersi perfino dai colpi di un guerriero ad otto stelle.

Tutte le acclamazioni all’esterno erano state bloccate e il palco divenne completamente silenzioso. I due contendenti si guardarono mentre l’incontro stava per iniziare.

Questa era la prima volta che fei era così vicino alla principessa Cindy.

Anche se non aveva ancora rivelato il suo potere magico, Fei poteva percepire ancora la terrificante quantità di potere dentro il corpo snello di questa ragazza. Sembrava una bomba nucleare che poteva esplodere da un momento all’altro; bella ma pericolosa.

“Hai interferito prima?” Chiese piano la principessa magica mentre si toglieva il velo.

Il suo viso era liscio come la più bella porcellana ed emanava un bagliore bianco, tutti i suoi lineamenti erano perfetti. Non sembrava pura come Angela, non era valorosa come Elena, né saggia quanto Tanasha o seducente quanto Paris; ma aveva un suo fascino. Era silenziosa e indipendente come un’orchidea.

“Sì.” Fei non cercò di nasconderlo.

“Una Spada non può competere con te.” Mentre ripensava all’aura superiore che Fei aveva mostrato quando aveva salvato lo Spadaccino d’Argento, dopo un momento di silenzio, lei disse: “Nemmeno io posso competere con te.”

Fei si limitò a sorridere in risposta.

L’istinto di questa ragazza era troppo acuto. Quando Fei aveva salvato frettolosamente lo Spadaccino d’Argento, aveva usato un potere vicino a quello di un guerriero a nove stelle per distruggere l’attacco assassino di Una Spada.

Aveva mandato un piccolo coltello verso la lama di Una Spada. Anche se il coltello era stato scaraventato via dalla spada, si era anche ridotto in polvere perché non era riuscito a tollerare il potere esplosivo di Fei. Il sovrano pensava che nessun altro a parte Una Spada l’avesse notato. Sembrava che anche la principessa magica l’avesse visto e che avesse fatto un confronto. L’impressione che Fei aveva di lei migliorò ulteriormente.

“Tuttavia non mi arrenderò. Il mio maestro mi ha detto che posso fare progressi solo combattendo contro altre persone potenti. Voglio sapere quanto sei forte, così determiniamo il risultato dello scontro in tre colpi."

Dopo aver detto questo, strinse l’enorme bastone. I suoi capelli iniziarono a svolazzare mentre il suo corpo cominciava a librarsi lentamente nell’aria.



