---
weight: 336
title: Capitolo 336 - Due lettere
pubDate: 2024-05-24T08:41:47.915Z
tags:
    - htk
---

Dopo che l’arbitro annunciò il risultato dell’incontro, i maghi della corte reale smisero di iniettare potere magico nella formazione protettiva.

Rimossero la tenda d’acqua con un gorgoglio.

Un po’ di figure sfrecciarono velocemente verso il palco.

Erano il vecchio re e i tre principi di Bulan.

“La ringrazio sua maestà!” Il vecchio sovrano di Bulan era magro e canuto, ma sembrava energico. Dopo aver guardato Fei, si inchinò e lo ringraziò per non aver infierito.

Un giovane di bell’aspetto dai capelli ricci prese nervosamente la principessa Cindy dalle braccia di Fei. Sembrava valoroso e un po’ altero, probabilmente era il fratello minore di Cindy.

Anche se la principessa aveva perso, la gente del regno di Bulan fu molto cortese e rispettosa nei suoi confronti.

Sapevano tutti che la principessa Cindy aveva cercato di usare incantesimi che andavano oltre le sue possibilità senza badare alle conseguenze. Se il sovrano di Chambord non l’avesse fermata, questa giovane splendida ma talentuosa sarebbe stata uccisa dal contraccolpo magico.

I membri del regno di Bulan se ne andarono velocemente mentre il pubblico mormorava.

“Viva il re di Chambord! Viva il re di Chambord! Viva il re di Chambord!”

Qualcuno iniziò ad acclamare. Gradualmente tutto il pubblico attorno al palco cominciò ad unirsi al coro. Questa battaglia di alto livello aveva colpito e soddisfatto molte persone. Dopotutto i cittadini ordinari vedevano raramente combattimenti di questo livello.

Il sovrano di Chambord aveva anche mostrato la generosità di un re.

In confronto ad Una Spada, che aveva provato ad uccidere lo Spadaccino d’Argento, la galanteria di Fei sembrava molto più eroica per la gente.

In quel momento, molti degli ammiratori di Cindy stavano acclamando il re di Chambord e alcuni stavano perfino pensando: <em>’Forse solo un potente re come lui è adatto ad una maga talentuosa come la principessa.’</em>

Dopo questa battaglia, furono decisi i primi quattro posti in classifica. Il sovrano di Chambord e la dea del tiro con l’arco avevano occupato due posizioni e anche i progressi di Una Spada rientravano nelle aspettative. In confronto, il principe fortunato Shevchenko era considerato il più debole. Quasi tutti pensavano che non sarebbe riuscito ad entrare in finale.

Non importava quanto fosse fortunato, non sarebbe passato alla fase successiva stavolta.

La fortuna era inutile di fronte alla forza.

…..

Dopo che gli incontri finirono, era già pomeriggio.

Quando Fei tornò nel campo di Chambord, la domestica di nome Autunno lo raggiunse e annunciò che la principessa aveva invitato Angela, e che era stata accompagnata dalle altre tre domestiche, Primavera, Estate e Inverno.

Fei si accigliò lievemente e annuì.

Autunno era una delle ragazze che la Lama di Sangue gli aveva donato. Fei le aveva salvate dalla crudele punizione del palazzo imperiale dei cavalieri e aveva permesso che diventassero cittadine di Chambord dato che non potevano più trovare le loro famiglie. Angela aveva provato compassione per loro e aveva lasciato che diventassero le sue domestiche visto che erano adorabili e intelligenti.

Fei allora però aveva pensato ad un film famoso della sua vita precedente che si chiamava “Flirting Scholar” e aveva dato loro i nomi delle quattro domestiche nel film.

Anche se nessuno aveva capito il suo senso dell’umorismo e tutti pensavano che fossero nomi strani, le quattro domestiche erano state onorate dal fatto di aver ricevuto un nome dal re.

Così la gente aveva iniziato a chiamarle Primavera, Estate, Autunno e Inverno.

Mentre Fei si stava chiedendo perché Tanasha avesse invitato di nuovo Angela, si avvicinò alla tenda centrale.

Tuttavia vide una splendida donna stesa sul tappeto di pelliccia bianca di bestia demoniaca; era il tappeto sotto il trono di pietra su cui si sedeva sempre Fei. La ragazza si stava mettendo in bocca un chicco d’uva viola e sembrava molto rilassata. I suoi lunghi capelli argentati erano sopra il tappeto morbido e il suo abito bianco che non poteva coprire completamente le sue gambe bianche avrebbero fatto provare desiderio a moltissimi uomini.

“Ah, sua maestà, è tornato… Io… io…”

La ragazza divenne terrorizzata quando lo vide entrare. Balzò velocemente dal tappeto fatto dalla pelliccia di leopardo delle nevi di sesto livello, ma batté la testa sul tavolo sopra. Anche se provò dolore e le venne un bernoccolo, continuò a guardare Fei con un’espressione spaventata mentre cercava di trovare le sue scarpe. Aveva le lacrime agli occhi e i suoi capelli erano scompigliati.

“Cavoli, ti piace stare comoda ed essere pigra. Così sei una vera principessa, uh?” Fei era un po’ irritato, ma lo trovò anche divertente. Perciò mantenne un’espressione severa e la rimproverò.

“Ah, io… ero qui per portare un po’ di frutta… Sua altezza Angela… mi ha detto di farlo prima di partire.” Questa ragazza cercò velocemente di spiegarsi mentre si copriva il bernoccolo; non osava guardare in faccia Fei.

“Va bene, ora vattene.” Gridò apposta Fei con un’espressione severa e la ragazza si precipitò velocemente verso la tenda. Tuttavia inciampò accidentalmente nel suo abito e mostrò ancora di più le gambe mentre cadeva. Dopodiché urlò mentre si rialzava velocemente e scappava fuori dalla tenda come un coniglietto.

Fei scosse la testa con un sorriso pieno di amarezza.

Era una delle ragazze che Lampard aveva salvato dalla Lama di Sangue durante quella notte. Non parlava la lingua di Zenit, ma era intelligente e lo aveva imparato velocemente; dopotutto i sistemi linguistici di questo continente erano tutti simili.

Dopo aver parlato con lei, aveva detto che il suo nome era Victoria e che era la principessa di un impero di livello 4. Aveva spiegato i motivi per cui era stata catturata e perché al momento non poteva tornare a casa, perciò aveva chiesto a Fei di proteggerla temporaneamente.

Fei aveva intuito che la sua identità non doveva essere comune visto che la sua aura era diversa e sembrava molto bella. La sua struttura ossea era diversa da quella della gente di Zenit e i suoi capelli argentei erano ancora più rari. Inoltre aveva accennato ad informazioni di cui la gente di Chambord non sapeva nulla.

Mentre le aveva permesso di rimanere nel suo accampamento, Fei aveva ordinato ai suoi uomini di indagare sulle origini di questa Victoria.

Tutti i suoi piccoli difetti erano stati rivelati completamente mentre diventava familiare con la gente di Chambord. Era pigra e le piaceva stare confortevole. Era anche impetuosa e le piacevano i tesori. Tuttavia il suo problema peggiore era la sua tendenza a spettegolare. Qualsiasi cosa sentisse si sarebbe diffusa per Chambord e nell’area del campo in dieci versioni diverse.

Dopo aver tollerato il suo comportamento per un po’ di volte, Fei aveva deciso di punirla facendola diventare una domestica proprio come Primavera, Estate, Autunno e Inverno. Dopo essere stata rimproverata e punita, era migliorata molto. Tuttavia le sue cattive abitudini erano ancora rimaste.

Quello che era successo prima era ovvio. Dopo aver visto che non c’era nessuno, si era stesa sulla pelliccia della bestia demoniaca di sesto livello. Aveva desiderato questa pelliccia da molto tempo e aveva deciso di fare finta di essere una principessa per un po’. Tuttavia si era distratta troppo e non aveva nemmeno notato che Fei era entrato.

Il re scosse di nuovo la testa e pensò: <em>’Questa ragazza è proprio particolare’.</em>

Aveva capito che questa ragazza sapeva quali erano i suoi limiti e che alla fine non era una cattiva persona, ed era per questo che le aveva permesso di rimanere.

Dopo un’ispezione, Fei si accertò che Victoria aveva solo toccato la pelliccia del Leopardo della Nuvola e aveva preso un po’ di acini d’uva; non aveva toccato i documenti confidenziali tenuti nel retro della tenda.

…..

Fei si sedette sul trono e appoggiò la testa su una mano. Sapeva che ormai la Sacra Chiesa doveva aver reagito dopo l’assassinio di Balesi. Dopotutto la comparsa di un mago dei nonmorti era scioccante.

Anche se la Sacra Chiesa non sapeva chi fosse l’assassino, sarebbe stato nella lista dei sospetti. A questo punto lo staranno già osservando.

Mentre stava riflettendo, Torres riferì all’improvviso che era arrivato un soldato della pattuglia imperiale. L’uomo entrò e consegnò con attenzione una lettera a Fei. C’era una rosa rossa sulla busta e c’era la firma di Paris.

Dopo aver congedato il soldato, Fei la aprì e la lesse.

Paris voleva informarlo che alcune persone misteriose erano apparse nel campo attorno alle dieci di stamattina. Dopo che la pattuglia imperiale aveva indagato, aveva scoperto che stavano tutti spiando Fei.

Paris non si era preoccupata all’inizio perché c’erano fin troppe organizzazioni che stavano monitorando Chambord. Tuttavia dopo aveva scoperto per caso che provenivano dalla Sacra Chiesa, così lo aveva avvertito velocemente di nascosto.

Dopo che Fei finì di leggere la lettera, la appallottolò, la lettera profumava come Paris.

Rientrava tutto nelle sue aspettative, così scosse la mano e ridusse la lettera in polvere.

Qualcosa attirò l’attenzione di Fei, che aprì un portale blu da cui uscì una persona. Questa persona gli consegnò una lettera e tornò indietro.

Fei aprì la busta e scoprì che il contenuto della missiva era simile a quello di Paris.

Ne fu rassicurato.




