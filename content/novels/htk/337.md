---
weight: 337
title: Capitolo 337 - Incontro Finale
pubDate: 2024-05-24T09:41:47.915Z
tags:
    - htk
---

Dalle due lettere, Fei capì che la Sacra Chiesa non voleva rendere pubblico l’assassinio. Il fatto che volesse tenere segreto l’omicidio di Balesi lo calmò un po’. In tal caso, sarebbe stato l’unico a sapere di questo assassinio a parte gli altri membri della Sacra Chiesa. Dato che tutte le tecniche che aveva usato provenivano dal mondo di Diablo, non temeva le indagini.

Dopo averci pensato, Fei si rese conto che era ancora piuttosto presto. Decise di insegnare tecniche di combattimento ad Inzagi e agli altri.

Dopo essere stato istruito da quel misterioso maestro, la comprensione di Fei della coltivazione era aumentata di molto; non era più un debole guerriero che cercava di studiare da solo usando la modalità Assassino. Grazie alle sue conoscenze in più, poteva fornire spiegazioni migliori ai suoi studenti e fare buone analogie; a questo punto era diventato un buon maestro.

Di fronte alla tenda centrale, Inzagi e i suoi compagni Kawani, Michael, Gonzalez e David stavano tutti allenando tecniche elementari di assassinio sotto ordine di Fei.

Inzagi era stato un mercenario prima e aveva un po’ di esperienza. Essendo il più grande del gruppo, era l’assassino più forte. Sembrava che fosse nato per essere un assassino. Questo giovane magro e dalla pelle scura aveva un’ottima comprensione delle tecniche insegnate da Fei e il suo fisico era stato potenziato dalla pozione Hulk. Combinato con l’abilità furtiva con cui era nato, poteva affrontare con facilità un guerriero a tre stelle.

Michael era un ragazzo adorabile con gli occhi grandi e le sopracciglia spesse. Aveva solo dodici anni e sembrava un po’ timido con i suoi capelli corti e biondi. L’arma che aveva scelto era una lancia che non era usata comunemente dagli assassini, ma sembrava a suo agio nell’usarla e la sentiva adatta al suo stile.

Anche David era un bel ragazzo biondo e usava una lama argentata.

Kawani era un po’ alto per la sua età. Anche se aveva solo 13 anni, era già alto 1,7 metri. Come Inzagi, aveva scelto un coltello tagliente. Per qualche motivo a Fei piaceva proprio questo piccoletto; anche se non era bello e non aveva un grande talento, lavorava sodo e per la maggior parte del tempo rimaneva in silenzio.

Gonzalez era diverso da Micheal a suo modo. Anche se era un assassino, gli piaceva indossare abiti bianchi. Usava una spada sottile con agilità. Nonostante non fosse bello come David, era intelligente e talentuoso come lui.

Questi ragazzini provenivano tutti dal ghetto della Porta delle Sorgenti Termali e avevano avuto un’infanzia sofferta. I loro genitori erano morti in guerra e avevano assistito a molti eventi tragici quando lo zio York e la piccola Tina erano stati uccisi di fronte a loro. A causa di queste esperienze, apprezzavano il fatto di poter rimanere a fianco di Fei e studiare la coltivazione per cambiare la loro vita. Fei era come un fratello maggiore e un padre per loro, e tenevano a lui con la stessa intensità di Pierce e Drogba.

Solo i ragazzini che avevano sperimentato tragedie potevano apprezzare ciò che avevano.

I ragazzini non avevano deluso Fei. Il sovrano non voleva davvero che questi giovani uccidessero per lui; voleva che facessero qualcosa per rendere le loro vite più significative. La coltivazione era fondamentale in questo continente Azeroth che era governato dalle leggi della giungla e anche cercare di vendicare i loro cari era un obiettivo importante.

La luce dorata del sole illuminò lo spiazzo vuoto dell’accampamento, e Pierce e Drogba si stavano allenando con dei Cavalieri dello Zodiaco e dei Poliziotti. Non troppo lontano, Torres stava praticando le sue tecniche di tiro con l’arco con instancabilità e Robbin stava insegnando ad una squadra di Cavalieri dello Zodiaco ad usare le loro lame in modo più efficace. Eccetto per Peter-Cech che era ancora privo di sensi nella sua tenda, tutti a Chambord avevano qualcosa da fare.

Mentre la gente di altri regni passava vicino al loro campo, guardavano i chambordiani con invidia. Erano particolarmente gelosi dei cinque ragazzini istruiti personalmente dal sovrano di Chambord. Fei era già un maestro agli occhi degli altri e venire aiutati da un maestro del genere era un sogno per molti guerrieri.

Quando il sole stava per sorgere, il regno di Polo aveva mandato un emissario nel campo; aveva portato una lettera e una pozione. Dopo che lo Spadaccino d’Argento si era svegliato, aveva mandato subito qualcuno ad aiutare Cech a svegliarsi.

La maggior parte delle persone non sapeva come lo Spadaccino d’Argento fosse sopravvissuto al fendente di Una Spada visto che avevano conversato da vicino tra di loro, ma lo Spadaccino d’Argento aveva percepito qualcosa. Aveva inviato il suo emissario subito dopo dopo che il vecchio sovrano di Polo gli aveva riferito la conversazione tra Una Spada e il re di Chambord.

Fei aprì la busta e lesse la lettera. Dopodiché si rese conto che la sua ipotesi era corretta. La tecnica dello Spadaccino d’Argento non aveva effetto sull’anima di una persona, proprio come la sua spada della gioia e della tristezza, della separazione e del raduno e quella senza nome influenzavano le emozioni. Le tecniche dello Spadaccino d’Argento erano davvero miracolose, ma finalmente Fei aveva capito come svegliare Cech.

Fei ringraziò l'emissario e gli chiese come stava lo Spadaccino d’Argento. A quanto pareva, nonostante il giovane arrogante fosse gravemente ferito, non era in pericolo di vita dopo aver consumato la pozione curativa che Fei gli aveva mandato ed era sotto le cure dei dottori del regno di Polo.

Dopo che l’inviato se ne andò, era già calata la sera.

In quel momento Fei si rese conto che le legioni accampate attorno all’area dei regni affiliati avevano iniziato a muoversi, moltissime truppe si stavano radunando verso San Petersburg.

“È successo qualcosa al fronte? Arshavin ha incontrato dei nemici potenti?”

Fei ebbe un brutto presentimento.

Dopo aver riflettuto, mandò alcuni Poliziotti intelligenti fuori dal campo a radunare informazioni.

Anche se Fei non provava un senso di appartenenza nei confronti di Zenit, Chambord sarebbe stata in pericolo se l’impero fosse stato conquistato.

Il tempo passò e l’oscurità avvolse il continente.

I Poliziotti che erano andati a raccogliere informazioni presto tornarono. Non era successo ciò che temeva Fei. Invece il Grande Guerriero dell’impero Spartax, Lkunta, era arrivato a San Petersburg; avrebbe duellato con il Grande Guerriero di Zenit, Krasic, tra cinque giorni.

Era una battaglia programmata da molto tempo.

Dato che i due imperi erano in guerra, questo incontro era ancora più importante. Un Grande Guerriero era come l’anima del paese ed era la persona più stimata dai soldati. Anche se un Grande Guerriero non avrebbe avuto privilegi o potere ufficiale, veniva venerato da molti cittadini ed era trattato come un idolo.

Il risultato dello scontro tra Krasic e Lkunta avrebbe determinato quale impero aveva i guerrieri migliori.

Se un Grande Guerriero avesse perso, il suo impero non avrebbe più avuto persone per difendersi dal Grande Guerriero del paese nemico. Anche se fossero intervenute le truppe, avrebbero dovuto affrontare enormi rischi. In guerra, i maestri di massimo livello avevano un’influenza incredibile e avevano il potenziale per ribaltare la situazione.

Il Grande Guerriero di Spartax teneva un basso profilo e il suo gruppo non aveva attirato l’attenzione. Naturalmente non nascondeva nemmeno la sua identità. In poche ore, le notizie dell’arrivo di Lkunta si diffusero nell’area. Anche se gli ufficiali di Zenit avevano fiducia nel Grande Guerriero Krasic, le tre lezioni si erano riposizionate nel caso la situazione fosse volta al peggio.

“Capisco.” Fei rifletté.

Non vedeva l’ora di assistere alla battaglia. Tuttavia non sapeva se ci fossero delle restrizioni riguardo a chi potesse presentarsi e osservare. Ma non importava quali fossero le regole, Fei era determinato a guardare questo incontro tra i guerrieri più potenti dei due imperi.

L’atmosfera nel campo stava cambiando lentamente.

Quando alcuni dei guerrieri e dei nobili delle regioni meridionali di Zenit sentirono dell’arrivo di Lkunta, si diressero tutti verso la sua residenza e cominciarono a denunciare l’invasione e le provocazioni dell’impero Spartax.

…..

Era mezzanotte e Angela non era ancora tornata da San Petersburg.

Tanasha aveva mandato qualcuno al campo di Chambord per fare sapere a Fei che c’era un’enorme festa dove si sarebbero presentate tutte le figure influenti di Zenit. Aveva detto che Angela sarebbe rimasta a dormire da lei e che sarebbe tornata il giorno dopo.

Fei si accigliò, ma non disse nulla.

Di notte, entrò nel mondo di Diablo per uccidere mostri e salire di livello.

Stavolta scelse il barbaro. Dopo una notte di massacri, aveva quasi completato tutte le missioni della terza mappa del Porto di Kurast. Quando lui ed Elena raggiunsero il secondo piano della Prigione dell’Odio, arrivò quasi allo scadere del tempo del giorno.

Fei aveva deciso che non avrebbe affrontato il boss finale Mephisto della mappa senza essere pienamente preparato e tornò nel Campo delle Ranger. Apprese nuove conoscenze sotto la guida di Akara e Cain, e poi chiese loro quanti progressi avevano fatto nel decodificare il libro della stanza misteriosa. Dopo aver sentito che presto avrebbero avuto successo, fece del suo meglio per trattenere la curiosità e uscì dal mondo di Diablo.

Ora il suo barbaro era al livello 76.

…..

Gli incontri del regno continuarono a procedere il giorno dopo.

Dopo il sorteggio, era stato determinato che Fei ed Elena si sarebbero affrontati, e il principe fortunato Shevchenko avrebbe dovuto combattere contro Una Spada.

Questo fu un po’ deludente per Chambord perché avrebbe perso per forza uno dei suoi guerrieri. Una Spada era stato molto fortunato ad essere stato appaiato con il principe fortunato. Decine di migliaia di persone tra il pubblico sapeva che Una Spada avrebbe potuto sconfiggere facilmente il suo avversario e che sarebbe passato alle finali.

Sembrava che presto si sarebbe tenuto lo scontro tra Una Spada e il sovrano di Chambord. Erano come acerrimi nemici e pareva che la loro battaglia fosse stata decisa dal fato.




