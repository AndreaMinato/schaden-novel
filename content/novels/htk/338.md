---
weight: 3380
title: Capitolo 338 - Semifinali
pubDate: 2024-05-24T10:41:47.916Z
tags:
    - htk
---

Dato che si sarebbero svolti solo due incontri oggi, non si sarebbero tenuti uno dopo l’altro. Uno sarebbe stato alla mattina mentre l’altro di pomeriggio.

Lo scontro tra Una Spada e il principe fortunato Shevchenko era di mattina. Anche se non c’era molta suspence, erano delle semifinali dopotutto. Attirò molto pubblico, c’erano almeno 60.000-70.000 persone attorno al palco numero uno. Mentre la folla era ammassata, il calore corporeo teneva tutti caldi.

Dato che Angela non era ancora tornata a San Petersburg, Fei era un po’ preoccupato. Aveva mandato Torres, il guerriero più calmo, a San Petersburg per capire cosa stava succedendo e non era dell’umore di guardare l’incontro tra Una Spada e il principe fortunato Shevchenko. Decise di rimanere nella tenda centrale e aspettare di ricevere nuove informazioni.

Fei non pensava che il principe fortunato potesse vincere e Matt Razi, che era noto per le sue capacità di valutazione, non aveva fatto molti commenti riguardo a Shevchenko. Fei rifletté per un po’ e si rese conto che era impossibile che il principe fortunato vincesse e così aveva perso ogni interesse ad assistere allo scontro.

Dopo che risuonò il rumore forte e fragoroso di un corno, una luce blu brillò in direzione dell’arena numero uno e la folla iniziò ad esultare. Era ovvio che la formazione protettiva si fosse attivata e l’incontro fosse iniziato.

Invece di sprecare tempo, Fei si diresse verso uno spiazzo vuoto nel campo di Chambord e cominciò ad istruire Inzagi e quattro piccoli draghi riguardo a tecniche assassine.

Non troppo lontano, Cech stava facendo qualche esercizio di recupero; finalmente si era svegliato dopo che Fei lo aveva curato seguendo le istruzioni mandate dallo Spadaccino d’Argento. Mentre si muoveva e si stiracchiava, stava istruendo Pierce e Drogba su come condurre soldati e controllare squadre.

Dopo che Cech aveva perso i sensi, Fei si era reso conto che gli mancavano generali. Ne aveva solo due, uno era Cech e l’altro era Brook. Robbin era appena diventato parte del loro gruppo e Fei lo contava come un mezzo talento.

Eccetto per queste tre persone, gli altri erano interessati tutti in altri campi: Lampard era potente, ma non gli piaceva il settore militare, né la politica; era solo interessato a coltivare. Pierce e Drogba erano due uomini forzuti bravi a combattere e privi di intelligenza; erano buoni guerrieri, ma comandanti terribili. Quando Cech era finito in un sonno profondo, il campo era diventato piuttosto caotico; una notte avevano perfino confuso il programma e nessuno aveva pattugliato il campo per sei ore. Perciò, subito dopo che Cech si era svegliato, Fei aveva ordinato a Pierce e a Drogba di apprendere le basi da Cech.

Anche se ai due non piaceva studiare questo tipo di argomenti, dovevano fare del loro meglio dato che il sovrano aveva già dato loro l’ordine.

“Eh? L’incontro sta ancora continuando dopo dieci minuti?”

Fei guardò istintivamente verso l’arena numero uno e si rese conto che era ancora affollata. La gente stava acclamando e gridando, e sembrava che Una Spada non avesse sconfitto Shevchenko in pochi secondi.

<em>’Maledizione! Non mi aspettavo che questo principe fortunato sarebbe resistito più di dieci minuti. Dev’essere dura.’</em> Pensò Fei. Questo principe doveva essere proprio straordinariamente fortunato per poter resistere così a lungo.

Dopo altri dieci minuti…

“Eh? Sta ancora continuando? Cos’è successo?” Fei fu scioccato nello scoprire che c’era ancora gente attorno al palco. Anzi, sembrava che il pubblico fosse aumentato mentre sempre più persone si stava affollando vicino all’arena da ogni direzione.

“Che Una Spada non possa sconfiggere il principe fortunato Shevchenko?”

Fei rimase davvero scioccato stavolta. Non poteva credere che sia lui che Matt Razi, il poeta itinerante numero uno di Zenit, si fossero sbagliati sul principe Shevchenko.

Dopo aver chiuso gli occhi, Fei rilasciò lentamente il suo potere spirituale. Percepì all’istante due forti energie vitali combattere tra di loro. Una di loro sembrava un’enorme spada che ascendeva al cielo e l’altra era ferma e densa come un’enorme montagna.

Fei era molto familiare con la “spada”.

Tuttavia quell’energia ferma e densa come una montagna era molto nuova per lui. Stava combattendo contro la “spada” e non era in svantaggio.

Fei impallidì. “Che sia l’energia di Shevchenko?”

Fei chiamò Robbin e gli disse di andare nel palco numero uno con un cristallo Divy per registrare l’intero scontro. Se non si sbagliava, Una Spada doveva essere in difficoltà.

Proprio quando Robbin lasciò il campo, arrivò una vettura magica appariscente trascinata da quattro Bestie del Fuoco Ruggenti. C’era il simbolo di Chambord sulla carrozza, era la vettura che Fei aveva acquistato per Angela quando erano ancora nella Porta delle Sorgenti Termali.

Presto la vettura entrò nel campo di Chambord.

Dopo aver visto questo, la “principessa decaduta” Victoria si precipitò fuori dalla tenda delle domestiche per salutarla. Finché Angela fosse stata qui, non avrebbe temuto Fei che la rimproverava sempre con serietà.

Dopo che Primavera, Estate, Inverno ed Emma aprirono le tende della carrozza e scesero, aiutarono Angela, che era ancora un po’ rossa in faccia, a scendere.

“Cos’è successo?”

Fei si accigliò mentre si avvicinava. Si era reso conto che Angela era ancora un po’ brilla perché sentì profumo di vino provenire da lei. Tuttavia il suo aspetto alticcio era un po’ seducente.

“Sua maestà.” Le domestiche salutarono velocemente Fei. Primavera, che stava indossando un abito verde e aveva i lunghi capelli neri legati, rispose velocemente: “Sua maestà, sua altezza ha bevuto un po’ troppo la scorsa notte. Inoltre alcuni nobili sono venuti a porgere visita alla principessa stamattina e ha tenuto un’altra piccola festa. Sua altezza Angela…”

“Oh.” Rispose Fei accigliandosi. Poi fece un cenno e continuò: “Sono sicuro che siete molto stanche dopo esservi prese cura di Angela tutta la notte. Andate a riposare… Emma, anche tu devi riposare. Hai le occhiaie. Sembri un panda.”

Anche se non sapeva cos’era un panda, Emma era proprio stanca. Voleva rispondere, ma era troppo stanca e invece sbadigliò. Dopodiché sporse la lingua verso Fei e andò a riposare insieme alle tre domestiche.

Fei prese in braccio Angela e la riportò nella tenda centrale. Dopo averla posata sul letto morbido, la coprì con una coperta e le pulì il viso con un asciugamano pulito e umido.

Scosse la testa mentre la guardava di nuovo. Angela beveva raramente. Solo guardandola, Fei capì che doveva aver bevuto molto nelle ultime ventiquattro ore. Fei si addolorò, non capiva perché avrebbe bevuto così tanto. Tuttavia era una fortuna che non avesse bevuto così tanto da dover vomitare.

Fei usò le mini formazioni magiche incise sulla struttura metallica della tenda per aggiustare la temperatura in modo da renderla piacevole. Dopo spostò la coperta e si assicurò che avvolgesse completamente Angela, mostrò un sorriso gentile mentre fissava il suo adorabile visino; il suo amore era evidente.

Fei rimase seduto accanto al letto e la fissò. Quando si sporse in avanti istintivamente e le sistemò i capelli, notò all’improvviso una scatola magica rossa e dorata sul comodino accanto ad Angela. Fei la aprì e vide i tre fossili a forma ovale che sembravano delle uova.

Fei ripensò a quando li aveva comprati dal “vecchio imbroglione”. In effetti aveva comprato molta roba da lui dopo che gli aveva detto che proveniva tutto da Rovine Mitiche. Queste tre “uova” erano parte dei regali che le aveva comprato.

Fei ne afferrò uno, era piuttosto caldo.

Fei sorrise e si ricordò di aver ipotizzato con Angela che potessero essere uova di potenti Bestie Demoniache e che se fossero stati abbastanza fortunati si sarebbero schiuse. Angela probabilmente lo aveva preso sul serio e aveva creato questa scatola magica dell’elemento fuoco per provare ad “incubarle”.

Dopo aver riposato “l’uovo” nella scatola, Fei posò nuovamente la scatola sul comodino. Mentre Fei stava per andarsene, ancora addormentata, Angela sporse la mano e in qualche modo gli afferrò la mano: “Alexander, eh… Non andare… Non voglio bere, ma… abbracciami.” Mormorò.

Fei scosse la testa e salì sul letto. Tenne la ragazza tra le braccia e provò un forte senso di calma.

Aveva una bellezza tra le braccia e poteva sentirne il profumo, ma non aveva pensieri osceni. Era molto comodo e ogni suo pensiero ingarbugliato era scomparso.

…..

Due ore dopo.

Fei aprì gli occhi assonnati e provò a stringere istintivamente tra le braccia Angela. Non trovò nessuno e si svegliò all’istante. Guardò accanto e si rese conto che Angela si era già alzata.

“Alexander, sei sveglio?”

Mentre Fei si stava chiedendo dov’era la sua amata, Angela entrò nella tenda con un vassoio con una scodella di porridge.

“Per quanto tempo mi sono addormentato?” Chiese Fei mentre si finiva velocemente il porridge.

“Sono passate già due ore. Il tuo incontro sarà tra mezz’ora.” Rispose con un sorriso Angela.

“Così tanto?”

Fei scosse la testa. Durante questo periodo, aveva partecipato agli incontri di giorno e si era allenato nel mondo di Diablo di notte. Aveva dormito solo tre-quattro ore a notte, ma il sonnellino di due ore lo aveva rinvigorito.

Ogni volta che trascorreva tempo da solo con Angela, poteva dimenticare ogni problema e godersi la vita.

Mentre stava per chiederle perché si era ubriacata, Torres riferì che Robbin era tornato.

“Cosa? Una Spada… ha perso?” Fei rimase scioccato dopo aver parlato con Robbin.



