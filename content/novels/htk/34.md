---
weight: 340
title: Capitolo 34 – Cambiamento Inaspettato
pubDate: 2023-06-10T13:54:16.364Z
tags:
    - htk
---


Capitolo regolare (quello di ieri, scusate),
0 capitoli in coda, 0/5
-Schadenfreude

Questa missione era complicata, ma era molto importante per la trama del mondo di Diablo. Questo perché, dopo aver salvato l'osceno Cain dallo spazio misterioso di nome Tristram, il vecchio avrebbe accompagnato il giocatore ovunque fosse andato e gli avrebbe dato ogni tipo di missione per fare procedere la trama di Diablo.

Prima di iniziare la missione, Fei ricontrollò i suoi oggetti e i dettagli della missione.

Non era troppo difficile per lui nelle sue attuali condizioni. Dopo aver calcolato quanto tempo aveva a disposizione, pensò di poter completare la missione in due ore se tutto fosse andato liscio. Avrebbe avuto del tempo in più per sistemare alcune questioni prima di venire cacciato via. Fei decise di partire e cercare l'albero di Inifuss.

Prima di lasciare l'accampamento, guardò la mercenaria attraente che lo stava seguendo silenziosamente. Gli venne in mente un'idea e andò dal fabbro Charsi. Spese circa 1.000 monete d'oro e acquistò un buon arco, un'armatura, un paio di stivali di cuoio pesante e un cappello di ottima qualità fatto per i personaggi femminili.

"Ehi bellezza, puoi usare questi oggetti, vero?"

Fei mostrò un sorriso radioso e disse ad Elena: "Se puoi usarli, allora indossali. Mentre affronteremo mostri e demoni, avere un po' più di forza aumenterà le nostre possibilità di sopravvivere."

"Questi... questi sono per me?" Elena ne fu sorpresa; non se lo aspettava affatto. Sembrava davvero incredula.

"Credi che sia così malato da indossare abiti da donna?" Fei aveva la sensazione che la mercenaria attraente di fronte a lui fosse davvero entusiasta. Ne fu un po' confuso; questi oggetti che valevano circa 1.000 monete d'oro non erano così buoni per gli standard di Fei. Era come paragonare un po' d'erba ad un grande albero una volta che fossero stati paragonati alle armi e all'armatura di Fei.

"Perché sei così entusiasta?" Fei non capì.

"Grazie giovane guerriero." Dopo aver confermato che quegli oggetti erano per lei, Elena si calmò. Si inchinò e ringraziò Fei, poi portò gli oggetti nella tenda dietro Charsi.

Si poteva sentire che si stava cambiando lì e Fei desiderò proprio di avere la vista a raggi x.

Dopo circa 20 secondi, Elena uscì dalla tenda. Gli occhi di Fei brillarono. Il suo nuovo abbigliamento era davvero ottimo. L'armatura di cuoio pesante coperta di luce blu faceva risaltare le curve del suo fisico perfetto. Con l'arco in mano e la faretra appesa sulla schiena, sembrava la dea della guerra.

"Ahah, ti sta perfettamente. Andiamo!"

Fei aveva la sensazione che il suo naso fosse sul punto di sanguinare. Fece finta di niente, si girò e iniziò a camminare verso l'entrata dell'accampamento.

Il motivo per cui Fei aveva comprato questi oggetti da mercenario non era principalmente per la sua perversione; Elena era un'ottima combattente. Il suo aumento di forza lo avrebbe aiutato a completare la sua missione velocemente.

Elena sorrise, ma un secondo dopo tornò alla calma. Si limitò a seguire in silenzio Fei.

.....

.....

"Woosh!"

Tre sciamani caduti gridarono mentre si accasciavano a terra.

"Tink!"

Un oggetto magico blu cadde dal suo cadavere. Fei era entusiasta. Lo raccolse e vide un anello dalla forma particolare. Non era identificato, così non sapeva quali fossero le sue proprietà.

Dopo aver usato la pergamena, Fei scoprì che era un Anello Brillante, +8 Risorsa (Furia), +5 al Raggio d'Illuminazione. Non era troppo utile per un barbaro che faceva scontri ravvicinati, ma Fei lo indossò; era meglio di niente.

Elena si guardò attorno con attenzione, mantenendo la piena allerta mentre Fei stava raccogliendo gli oggetti. Sorprendentemente per lui, sembrava che la mercenaria non potesse vedere i tesori che cadevano dai mostri. La donna lo guardava in modo strano quando lo faceva, come se fosse un mimo.

'Che i residenti nel mondo di Diablo come Elena non possano vedere gli oggetti dei mostri?' Intuì Fei. 'Così questo significa... Che in questo mondo sono il solo che può ottenere oggetti uccidendo mostri?'

Questa ipotesi sorprese Fei. Pensò di aver scoperto qualcosa di importante, ma che non potesse comprenderne a fondo le conseguenze.

.....

.....

Era a corto di tempo. Fei ed Elena si spostarono velocemente per la mappa.

Nelle profondità del Campo di Pietra connesso alle Pianure Gelate, Fei guidò Elena attraverso un portale che li portò nel Passaggio Sotterraneo.

Una volta entrati, si ritrovarono nell'oscurità.

Il passaggio era privo di luce e vento freddo soffiava contro di loro.

Le urla acute e spaventose dei mostri riecheggiavano dalle profondità della via. Il passaggio era permeato da un odore orribile e lo faceva sembrare ancora più terrificante.

"Sta attenta! Rimani dietro di me. Ricorda, non andare mai di fronte a me." Ordinò Fei dopo essersi girato.

Era un barbaro, che aveva per natura più vita e armatura. Poteva fare da scudo e bloccare tutti i danni che provenivano dai nemici di fronte. Elena invece era un'arciera magica. Infliggeva più danni, ma aveva meno vita e difesa. Sarebbe stato pericoloso per lei rimanere vicino ai nemici.

Elena ne fu sbalordita. Non si aspettava che il giovane viandante di fronte a lei avrebbe fatto una decisione del genere. Era completamente diverso dai miti spaventosi tramandati nel Campo delle Ranger, dove i viaggiatori avrebbero cercato di approfittarsi il più possibile dei loro mercenari. Prima Elena pensava che il suo fato sarebbe stato uguale a quello delle esploratrici di 60 anni fa; essere usata come esca per attirare i mostri e come scudo. ma...

Mentre la mercenaria era ancora scioccata, Fei aveva già iniziato la sua carica.

"Roaaar!!"

Fei usò Ululato mentre muoveva la sua enorme ascia.

Menò tre colpi d'ascia con facilità e fece a pezzi i tre uomini capra che si stavano precipitando verso di lui.

Fei si girò e, mentre continuava ad avanzare, disse "Avanti! Dobbiamo muoverci velocemente!" Presto scomparì nell'oscurità; finalmente Elena reagì e lo inseguì.

Numerosi mostri e demoni si precipitarono verso Fei. Avanzò e fu sul punto di colpire quando sentì un sibilo provenire da dietro di lui. Delle frecce blu volarono oltre di lui e infilzarono le teste di quattro mostri. La magia nei dardi causò un'esplosione e li ridusse in statue di ghiaccio; le creature non mostravano più segni di vita.

"Fico!"

Fei le mostrò il pollice in su.

Questa esploratrice non era solo una bella ragazza. Le sue capacità di tiro erano sbalorditive. Aveva colpito con precisione gli agili mostri in un ambiente così oscuro; aveva dimostrato il suo valore a Fei.

Elena non reagì affatto al complimento.

Continuò a sparare frecce: "Whoosh, whoosh, whoosh..." Altri tre dardi mandarono all'inferno altri tre uomini capra.

Fei scoprì che questa mercenaria attraente era un'arciera magica dell'elemento ghiaccio. Tutti i dardi che sparava non erano solo potenti, ma rallentavano i nemici e la loro velocità d'attacco. Era letteralmente la migliore mercenaria di supporto che poteva sperare di avere come compagna di viaggio.

Continuarono a procedere.

Il passaggio sotterraneo era come un labirinto. C'erano molte curve e biforcazioni, era molto facile perdersi. I mostri facevano agguati da angoli nascosti. Era simile alla versione più facile dell'inferno; soffiava vento freddo e le creature ululavano.

Fei aveva fatto abbastanza massacri e aveva fatto abbastanza esperienza da non esserne influenzato.

Anche Elena sembrava aver già visto scene del genere e non si spaventò nemmeno lei.

Ogni volta che tirava una freccia, uccideva un mostro. Naturalmente ci sarebbero voluti più colpi per Corrotti Sfigurati, Ragni Giganti, Yeti Mannari, mostri di livello superiore. Senza l'aiuto di Fei, avrebbe avuto bisogno di tre dardi per abbatterli. Inoltre doveva mantenere la distanze dai mostri per poter sfruttare pienamente il suo arco.

Dopo circa 20 minuti, divennero sempre più coordinati. Come se sapessero esattamente cosa stava per fare l'altro, parlavano a stento mentre combattevano, ma si stavano adattando sempre di più l'uno allo stile dell'altra. Fei usava la sua ascia e distruggeva tutti i mostri vicini, mentre Elena si sbarazzava dei mostri più lontani. Il ritmo con vui avanzavano aveva superato le aspettative di Fei.

"Se continuiamo così, potremo arrivare nella Foresta Oscura e trovare quella maledetta pergamena sotto l'albero di Inifuss in meno di mezz'ora!"

Fei stava diventando sempre più ottimista riguardo alla missione.

In quel momento accadde qualcosa di inaspettato.

"AHHH!!!"

Inaspettatamente la mercenaria attraente dietro di Fei gridò. Fei sentì il panico, la rabbia e la tristezza che trasparivano dall'urlo; sembrava che fosse successo qualcosa di terrificante.


