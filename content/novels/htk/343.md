---
weight: 343
title: Capitolo 343 - Il vincitore assoluto
pubDate: 2024-05-24T15:41:47.916Z
tags:
    - htk
---

“Eh?”

Fei percepì qualcosa e sorrise; all’improvviso mosse l’indice.

<em>Pa!</em>

Dopo un lieve tonfo, apparì una piccola nuvola di polvere.

Questo rumore non era nulla in confronto alle acclamazioni attorno e nessuno tra la folla notò cos’era successo.

Tuttavia gli esperti di Spartax di fronte all’edificio rimasero scioccati. Il giovane a capo del gruppo stava provando così tanto dolore che gli si era imperlata di sudore la fronte. Ora c’era un buco ampio un pollice nella sua spalla e il suo sangue stava schizzando come una fontana. Dietro di lui c’era un foro delle stesse dimensioni nel muro di pietra alle sue spalle.

“Eh… fratello. Come stai?” Chiesero velocemente tutti i guerrieri accanto.

Solo loro sapevano cos’era successo.

Questo guerriero di nome Barton aveva cercato di provocare il cosiddetto esperto numero uno di tutti i regni affiliati per fare vedere ai cittadini di Zenit che era debole.

Perciò Barton aveva lanciato una roccia verso Fei ed era stato il suo modo per umiliare Zenit.

Tuttavia non sapevano che questo esperto numero uno tra tutti i regni affiliati era di gran lunga superiore al loro livello. Fei non aveva solo notato questo agguato, ma aveva anche usato una tecnica inimmaginabile per rimandare la pietra indietro.

Il lancio era stato ancora più potente di quello delle frecce magiche tirate dalle balestre d’assedio. Così Barton, che era il più forte tra questi guerrieri, era stato colpito e la forza residua aveva trapassato anche il muro dietro di lui.

Una forza terrificante!

Barton era un guerriero a sei stelle di massimo livello, ma non aveva potuto fare nulla contro questa roccia. Era una fortuna che Fei non avesse voluto ucciderli, altrimenti sarebbero già morti.

“Presto! Presto! Torniamo indietro!” I guerrieri di Spartax aiutarono il loro fratello Barton a tornare nell’edificio.

Non temevano la morte. Erano i giovani più talentuosi nell’impero Spartax ed erano tutti discepoli del Grande Guerriero Lkunta. Credevano nella loro forza ed erano disposti a morire per il loro impero. Ma di fronte ad un guerriero così potente, sarebbero stati uccisi come formiche; non ne avrebbero ricavato nulla se avessero sfidato quell’uomo.

“Quest’uomo è troppo terrificante!”

Barton guardò la vettura magica per poi entrare nell’edificio e vide l’uomo con l’Armatura Dorata sorridergli con fare scherzoso. In quel momento non sentì più dolore, invece era così terrorizzato da diventare fradicio di sudore.

…..

Quello che era successo era stato un gioco da ragazzi per Fei.

L’agguato di un guerriero a sei stelle non era nulla per lui e aveva contrattaccato senza nemmeno usare la sua forza a nove stelle.

Se non avesse temuto di offendere il Grande Guerriero Lkunta e di causare guai a Zenit che era già in una posizione precaria, avrebbe ucciso all’istante quei guerrieri di Spartax dalle intenzioni ostili.

Tuttavia si diceva che il Grande Guerriero di Spartax fosse iperprotettivo e Fei non voleva farsi coinvolgere nella battaglia tra due Grandi Guerrieri. Dopotutto Fei capiva di non essere al livello da poter affrontare con facilità una figura del genere.

Dopo circa mezz’ora, la vettura magica tornò nel palco della spada numero uno.

C’erano altre persone rispetto all’inizio del giorno; stavano tutti aspettando che iniziasse la cerimonia di premiazione.

Finalmente la cerimonia iniziò.

Era un processo lungo e complicato. Anche se i sacerdoti della Sacra Chiesa non stavano partecipando, il secondo principe Dominguez e i maghi della corte reale si erano presentati. Tutti i sovrani dei 244 regni affiliati erano stati invitati a partecipare.

Ci volle un’ora per concluderlo.

Dopodiché finalmente arrivò l’evento che tutti stavano pensando: la distribuzione delle ricompense! A causa dello scoppio da guerra, i premi erano migliori rispetto agli anni precedenti.

Anche questo processo durò a lungo.

Chambord era stata la più grande incognita e senza dubbio la vera vincitrice.

Il sovrano di Chambord aveva dominato su tutti gli altri maestri ed era diventato il campione nella competizione individuale, e i suoi soldati avevano vinto facilmente contro gli altri guerrieri. Secondo il piano prestabilito, così Chambord divenne un regno affiliato di primo livello! Un grosso salto dal sesto! Il sovrano di Chambord divenne anche un nobile di secondo livello di Zenit! Un grosso miglioramento per un piccolo nobile privo di grado!

Dopo essere diventato un regno affiliato di primo livello, sia il suo territorio che la sua popolazione sarebbero aumentati drasticamente.

I sei regni affiliati attorno a Chambord, come Blackstone e Chishui avevano perso il loro grado nobile a causa delle loro scarse prestazioni, e i loro territori e cittadini erano diventati tutti proprietà di Chambord. Inoltre Zenit l’aveva anche ricompensata con pergamene di allenamento, di magia, tesori e armi.

Si poteva dire che Blackstone e Chishui avessero ottenuto ciò che meritavano. Se non avessero provocato Chambord e i loro guerrieri più potenti non fossero stati uccisi durante il conflitto, non avrebbero combattuto così male.

A parte questo, un regno di primo livello era stato declassato al secondo, quattro paesi di secondo livello erano stati degradati al terzo, sette regni di grado 3 erano finiti al quarto, 11 regni affiliati di livello 11 erano passati al quinto e 25 paesi di sesto avevano perso ogni titolo ed erano diventati clan ordinari.

Naturalmente c’erano state anche delle promozioni.

I posti che prima appartenevano ai regni di grado superiore si erano riempiti di paesi che inaspettatamente si erano fatti valere nella competizione. Chambord ne era un esempio e anche altri regni come Bulan, Gudong e Polo erano stati promossi.

Gli spazi vuoti per i regni affiliati di livello 6 si erano riempiti di piccole famiglie di nobili e di guerrieri che avevano molti meriti militari. Diventarono nuovi sovrani e avrebbero acquisito una certa influenza dopo aver accumulato abbastanza territorio e potere.

La cerimonia non finì qui.

Dopo, tutti i guerrieri e i soldati dei regni affiliati avrebbero dovuto partecipare alla guerra contro il regno Spartax; sarebbe stato quello il vero campo di battaglia. Per ordine dell’imperatore Yassin, i regni affiliati che avevano accumulato abbastanza meriti militari potevano essere promossi di nuovo.

Dopo che i regni furono ricompensati, fu il momento di dare i premi ai maestri della competizione individuale.

Gli esperti dal ventesimo al cinquantesimo posto diventarono tutti nobili di livello 6 e furono nominati comandanti di squadre. Potevano servire in una qualsiasi delle dieci legioni o potevano decidere di lavorare per il nuovo esercito composto solo da soldati e guerrieri dei regni affiliati.

I maestri dalla 19esima all’11esima posizione furono nominati tutti nobili di grado 5 e divennero comandanti di battaglione.

I guerrieri dal decimo al quarto posto divennero nobili di livello 4 e ricevettero la carica di comandanti di brigata.

Dato che Una Spada non era interessato allo scontro che avrebbe determinato la terza e la quarta posizione, non si presentò nemmeno allo scontro con Elena, così Elena e il principe fortunato Shevchenko divennero vice comandanti e furono nominati nobili di terzo livello.

Fei, in quanto guerriero numero uno tra i regni affiliati, aveva ricevuto la carica di comandante della legione e la posizione di nobile di secondo livello.

La struttura militare di Zenit era relativamente semplice. Ogni legione aveva cinque brigate, ogni brigata aveva quattro battaglioni, ogni battaglione aveva cinque squadre e ogni squadra comprendeva 100 soldati.

Dopo discussioni animate tra gli ufficiali del quartier generale di Zenit, la nuova legione sarebbe stata chiamata Zanna di Lupo e tutte le provviste sarebbero state fornite dal quartier generale militare di Zenit.

In quanto comandante, Fei poteva scegliere membri d’élite da qualsiasi regno affiliato per completare la formazione della legione Zanna di Lupo e poteva scegliere uno qualsiasi dei primi cinquanta esperti in classifica per occupare posizioni di grado inferiore al suo.

Si poteva dire che fosse solo Fei ad avere il compito di completare la formazione della legione.

Dopo che Dominguez annunciò tutte le ricompense, quasi tutti non riuscirono a credere alle loro orecchie, incluso Fei.

Anche se Zenit aveva detto che avrebbe costruito una nuova legione, nessuno si aspettava che concedesse dei privilegi del genere. Sembrava che questo nuovo esercito fosse stato costruito per il sovrano di Chambord! Il re di Chambord avrebbe avuto il pieno controllo della legione Zanna di Lupo!

“Che intenzioni hanno gli ufficiali?”

Nessuno capiva cosa stava succedendo. Tutti guardarono storditi Fei. L’ascesa di questa nuova stella era troppo rapida! Dopo aver ottenuto il controllo della nuova legione, il sovrano di Chambord sarebbe diventato uno degli uomini più potenti di Zenit! Con una legione piena di potenti esperti di ogni regno affiliato, perfino le vecchie truppe di Zenit non avrebbero potuto competere con lui!

“L’impero non teme che nessuno potrà fermare il re di Chambord in futuro?”

“O forse l’imperatore Yassin non si è reso conto che il suo ordine potrebbe creare un enorme tumore per Zenit in futuro?”



