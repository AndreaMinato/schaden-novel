---
weight: 3470
title: Capitolo 347 - Battaglia al Picco (3)
pubDate: 2024-05-24T19:41:47.917Z
tags:
    - htk
---

Dopo che le decine di esperti della montagna del Grande Guerriero scortò il gruppo qui, tornarono immediatamente indietro. Poi altri due guerrieri più giovani vestiti di bianco apparirono di fronte a loro e li salutarono. Sorrisero al gruppo come se fossero abituati a questa reazione e dissero alla folla sorpresa: “L’area degli spettatori è appena di fronte. Per favore seguiteci.”

Tutti si scambiarono delle occhiate sorprese; nessuno si aspettava che la cima del picco più alto fosse così. Era pieno di energia adatta alla coltivazione.

Dato che i due giovani stavano facendo loro strada, la folla si limitò a seguirli stordita.

Il nome del Grande Guerriero era come una montagna irraggiungibile e un monumento. Il suo titolo era impresso nella mente di ogni guerriero di Zenit e perfino esperti arroganti come lo Spadaccino d’Argento seguirono le guide come docili cagnolini.

Naturalmente Fei sapeva che era dovuto al rispetto e non alla paura.

Il Grande Guerriero Krasic risiedeva in questa montagna da 26 anni, mantenendo la pace a Zenit. Anche se i nobili dell’impero erano corrotti, i cittadini più miseri e poveri si erano resi conto che era stato questo Grande Guerriero a dare loro pace.

Nei libri di storia, era un primato importante. Proprio quando l’impero Zenit era stato fondato, era ancora debole ed era stato invaso dal suo acerrimo nemico Spartax. L’Imperatore Yassin aveva condotto personalmente le sue truppe per affrontare nemici sia a sud che a nord, e molti regni affiliati avevano cercato di ribellarsi a Zenit sotto l’istigazione dei nemici. Per un po’ c’era stato il caos a Zenit. Molte colture si erano trasformate in terra bruciata, avvenivano omicidi e furti ovunque, e i cittadini dell’impero avevano sofferto.
Allora il Grande Guerriero si era infuriato. Aveva viaggiato per decine di chilometri in tre giorni e aveva ucciso le famiglie reali dei 36 regni ribelli e le 18 organizzazioni di banditi. Aveva scioccato l’intero impero usando i suoi metodi brutali.

Dopodiché le ribellioni si erano fermate e nessun regno affiliato aveva più osato rivoltarsi contro l’impero negli ultimi 26 anni. Zenit si era riappacificata, la famiglia reale diventò impeccabile e la montagna del Grande Guerriero era diventata una terra sacra agli occhi degli esperti e dei cittadini di Zenit.

Il passato tormentato dell’impero aveva creato la gloria del Grande Guerriero Krasic.

Anche se il paesaggio della montagna era splendido come un dipinto, aveva un’aura solenne e sacra; faceva provare un senso di rispetto e di paura alla gente. Perfino Fei rispettava molto questo Grande Guerriero che non aveva mai incontrato.

“L’area degli spettatori è proprio qui. Per favore attendete qui senza muovervi in giro.”

Dopo dieci minuti di camminata, il gruppo vide uno spiazzo. C’era più di una decina di sedie di pietra su cui erano sedute delle persone e c’erano ancora molti uomini in piedi. Ce n’erano più di 70 e potevano essere divisi in una decina di gruppi più piccoli dalla loro posizione.

Queste persone alzarono gli sguardi quando notarono i nuovi arrivi.

C’erano molte persone con cui Fei era familiare; Tanasha, Paris, Ziene, Dominguez, Chrystal e Beyonce, Fei notò anche il direttore del gruppo di mercanti Soros, Rednkapp e sua figlia Shirley.

Vide anche dei volti nuovi.

C’erano dieci figure ad un lato dello spiazzo. Fei intuì la loro identità guardando le loro divise; non avevano bisogno di presentazioni. Gli abiti bianchi e neri da sacerdote e le armature argentate dai mantelli corti e rossi con delle croci mostravano chiaramente che appartenevano alla Sacra Chiesa.

Sei sacerdoti e quattro cavalieri; erano i pochi selezionati dalla Sacra Chiesa abbastanza fortunati da poter guardare questo scontro. Un Anziano dall’aspetto caloroso e dai capelli bianchi era al centro del gruppo; era ovvio che avesse la posizione più importante tra di loro. Fei notò che doveva essere almeno negli stadi inferiori delle Sette Stelle e che fosse un potente esperto.

Gli altri sacerdoti e cavalieri accanto a lui erano molto più giovani e il più vecchio del gruppo era più giovane di 30 anni. Nonostante questo però nessuno di loro era debole.

C’erano cinque estranei vicini alla Sacra Chiesa; dalle loro divise chiaramente non provenivano da Zenit. C’era un uomo di mezz’età dall’aspetto determinato e dalla corporatura robusta. I suoi capelli corti e biondi erano dritti, e legati da una fascia dorata. Le sue guance soffici e i suoi occhi erano incavati. Inoltre aveva un naso grosso ed era molto peloso. Da lontano pareva una scimmia. Era seduto su una sedia di pietra occupando molto spazio e teneva gli occhi chiusi. Con una mano teneva la spada che aveva appoggiato sulle ginocchia e sembrava avere pieno controllo sul resto del mondo.

Quest’uomo era lo spadaccino numero uno dell’impero Jax, Huntelaar.

Ai quattro uomini dietro di lui erano state sequestrate armi e armature. Indossavano semplici sotto maglie e lunghi pantaloni rimboccati negli stivali. Molti dei loro muscoli erano esposti e sembrava quasi che fossero stati scolpiti da coltelli da quanto erano definiti. Al contrario di Huntelaar, stavano dritti come lance e si guardavano attorno con attenzione.

Fei aveva ricevuto un rapporto dall’Ufficio delle Lettere riguardo ai tre gruppi di emissari degli imperi. Si ricordava chiaramente delle caratteristiche dello spadaccino numero uno dell’impero Jax e riuscì a riconoscerlo all’istante. Tuttavia Fei non si immaginava che quest’uomo sarebbe potuto venire qui con la sua spada argentata; questo la diceva lunga sulla sua posizione.

Istintivamente, Fei cercò di usare il suo potere spirituale e la sua percezione acuta da barbaro per osservare Huntelaar. Tuttavia, si rese conto che la sua energia cambiava rapidamente; a volte aumentava, altre volte si abbassava, a volte era potente e altre volte debole. Come una sorgente che scorreva a caso, non era regolare. Fei rimase sorpreso quando notò quanto era forte.

In quel momento, Huntelaar sembrò percepire qualcosa e aprì gli occhi. Una luce fredda brillò nel suo sguardo mentre guardava Fei, poi si girò e chiuse di nuovo gli occhi.

Fei non reagì; stava guardando in un’altra direzione.

Su una sedia di pietra a dieci metri da Huntelaar c’era un vecchio sulla cinquantina.

Indossava un’armatura da comandante rosso scuro e il suo stile era davvero semplice. Tuttavia emanava un’aura assassina, come se il colore cremisi della sua armatura fosse composto da macchie di sangue. I suoi capelli folti e bianchi erano ben pettinati e la sua faccia quadrata sembrava energica visti i suoi occhi brillanti. Era chiaro che era stato un bell’uomo quando era giovane e la sua aura pareva ferma come una montagna.

“Dev’essere Costakarta, il generale numero uno dell’impero di livello 3: Eindhoven.”

Fei ripensò alle informazioni che aveva e presto giunse ad una conclusione.

C’erano tre potenti guardie dietro Costakarta e indossavano tutte armature di metallo nere. Era presente anche una donna con lo stesso equipaggiamento. Era bella, ma la sua pelle era scura, come se fosse rimasta costantemente risposta al sole. Le sue sopracciglia erano taglienti come coltelli ed emanava un’aura assassina che si vedeva raramente in una femmina.

Doveva essere una persona importante visto che aveva potuto ottenere un posto per assistere alla battaglia tra Grandi Guerrieri.

Non troppo lontano da Costakarta, un uomo di mezz’età dall’armatura appariscente e un mantello dorato era seduto sulla terza sedia di pietra. Era davvero bello e aveva un paio di occhi affusolati che lo rendevano davvero attraente.

Fei non aveva mai incontrato un uomo dagli occhi affusolati e pensava che sarebbe sembrato un po’ ridicolo. Tuttavia, quando vide questa persona, si rese conto che gli si addicevano perfettamente. I suoi occhi affusolati, i suoi lunghi capelli castani e il suo sorriso naturale l’avrebbero reso perfetto agli occhi delle nobildonne.

Quest’uomo di bell’aspetto non aveva portato guardie, ma quattro splendide ragazze.

Erano tutte diverse, una era seducente, una era altera, l’altra era adorabile e l’ultima era fredda. Sarebbero state trattate come bellezze impareggiabili in qualsiasi altro posto, ma ora sembrava che per loro esistesse solo quest’uomo e non badavano alle persone attorno. Sembrava che la battaglia tra Grandi Guerrieri non avesse nessuna rilevanza per loro. Si limitavano a stare accanto a quest’uomo e servirlo con frutta e vini.

“Quest’uomo di bell’aspetto dev’essere il principe ereditario Girano dell’impero San Germain. Ho sentito che è estremamente licenzioso e promiscuo. Sembra che le dicerie siano vere…”

Fei scosse la testa, trovò un posto più vicino al confine del campo e si sedette sull’erba insieme ai guerrieri di Chambord come Elena e Cech. In confronto agli esperti degli altri regni affiliati, Chambord era un gruppo più grande.

Le ultime persone ad arrivare furono dieci giovani dell’esercito di Zenit. Dato che appartenevano all’esercito, non c’erano dubbi sulle loro origini ed erano completamente leali all’impero; avevano ricevuto il permesso di tenere le loro armature e le loro armi.



