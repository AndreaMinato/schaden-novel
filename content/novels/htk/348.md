---
weight: 3480
title: Capitolo 348 - Battaglia sul Picco (4)
pubDate: 2024-05-24T20:41:47.917Z
tags:
    - htk
---

A parte queste persone, gli altri erano membri della famiglia reale di Zenit e famiglie nobili nella capitale.

Quando i maestri dei regni affiliati arrivarono, attirarono molta attenzione, specialmente Fei.

Dato che Fei era il campione della competizione e aveva ottenuto il controllo della legione Zanna di Lupo, era una nuova stella politica a Zenit; c’erano molte persone che stavano cercando di capire le preferenze e le caratteristiche del sovrano. Per un momento, ogni genere di sguardo puntò su di lui, sorpreso, geloso, intimo, ostile…

La principessa era seduta su uno dei pochi posti di pietra e annuì verso Fei, era accompagnata dalla guardia vestita di viola Ziene.

Anche Ziene che di solito era molto fredda annuì e salutò Fei.

“Eheh, Alexander, sei in ritardo!” Risuonò una risata civettuola e Paris si avvicinò ancheggiando con fare seducente.. Senza esitazione, posò il suo splendido indice sul petto di Fei e sorrise: “Stavo giusto parlando di te con sua altezza Oka…”

Messo in difficoltà, Fei dovette rispondere in modo rigido.

Sembrava che questa ragazza adorasse flirtare sempre di più con lui. Trascinò Fei da Dominguez e cominciò a parlare con loro. Dominguez aveva lasciato una buona impressione a Fei e chiacchierarono intimamente per un po’. Dopodiché Fei tornò dov’erano i maestri dei regni affiliati.

Tuttavia ciò che accadde fu frainteso dagli altri. Dato che il re di Chambord aveva mostrato familiarità con Dominguez e Paris, molte persone avevano pensato che fosse sicuramente dalla parte del secondo principe.

Molti guardarono la principessa.

Sapevano che la principessa era dalla parte di Arhsavin in questa battaglia per il trono.

Tuttavia non notarono nessuna espressione di disappunto nella Dea dell’Intelligenza. Mentre i nobili favoriti dal primo principe erano al suo fianco, lei era seduta sulla sedia di pietra coperta da una pelliccia nera e stava leggendo un vecchio libro con più di mille pagine.

I nobili attorno alla principessa però guardavano Fei con ostilità.

Come se avesse capito la situazione, Ziene si accigliò e si avvicinò a Fei, sorprendendo tutti. Dopo aver mormorato qualcosa nell’orecchio di Fei, indicò la principessa seduta lontano.

Fei non sapeva come sentirsi e annuì, accettando i suoi suggerimenti.

Questa scena confuse un po’ la gente attorno. “Che il re di Chambord abbia un buon rapporto anche con la principessa che con il primo principe? Altrimenti perché la guardia del corpo Ziene è così vicina a questo sovrano?”

I giovani nobili accanto a Tanasha erano scioccati! La freddezza di Ziene era nota a San Petersburg; aveva perfino rifiutato la proposta di matrimonio del quarto principe Chrystal. “Perché è così vicina al re di Chambord?” Si chiesero molti.

L’espressione di Chrystal si incupì subito vedendo questo.

…..

Il tempo passò lentamente in questa strana atmosfera e la gente che aveva guidato tutti nell’area degli spettatori scomparì.

Ma tutti sapevano che la montagna del Grande Guerriero era strettamente sorvegliata. Anche se sembrava tutto calmo, se qualcuno avesse osato muoversi senza permesso, sarebbe finito nei guai. Fei aveva già percepito tutte le aure nascoste dei potenti guerrieri nelle vicinanze.

Presto il sole sarebbe tramontato.

Secondo le dicerie, era il momento in cui si sarebbe dovuta svolgere la battaglia tra Grandi Guerrieri, tuttavia non c’era ancora nessuno dei due contendenti.

Fei aveva osservato i dintorni con attenzione.

Il gruppo si trovava in uno spiazzo d’erba e non era il posto più alto in questo picco centrale. A 100 metri di distanza c’era un pilastro di pietra a forma cilindrica alto circa cento metri e di cinquanta metri di diametro. Svettava tra le nuvole ed era la parte più alta della montagna del Grande Guerriero.

Se Fei non si sbagliava, i due Grandi Guerrieri avrebbero combattuto lì.

La zona in cui era il suo gruppo adesso aveva una visuale ottima e non si sarebbero dovuti preoccupare di venire ferite dalle forze residue della battaglia.

Mentre continuava ad osservare, Fei girò inavvertitamente la testa e vide il quarto principe Chrystal parlare con altri giovani nobiluomini. Stavano ridendo e chiacchierando mentre indicavano Fei con sguardi sdegnosi.

Fei scosse la testa visto che non sapeva cosa pensare di questo principe.

Dopo la nascita dell’Ufficio delle Lettere, Fei aveva ottenuto una comprensione migliore di Zenit. Sapeva che questo quarto principe non era disposto a venire messo in ombra dal primo e dal secondo principe, e che anche lui voleva combattere per il trono. Anche se credeva di essere il prescelto, gli mancava talento. Pensava di essere un figlio degli dei e il futuro imperatore di Zenit, ma non si rendeva conto di essere un pagliaccio agli occhi degli altri.

…..

Le persone in questo spiazzo aperto avevano tutte una posizione onorabile. In confronto, i 22 maestri della competizione erano umili. Furono discriminati da alcuni nobili; venivano indicati nei casi migliori e non era raro che venissero derisi. Gradualmente, gli esperti dei regni affiliati così potenti iniziarono ad arrossire.

Alcuni di loro cercarono di usare questa opportunità per intrattenere rapporti amichevoli con dei nobili più importanti, ma fallirono. Eccetto per quanto riguardava qualche maestro di massimo livello, la maggior parte di loro non ottenne nemmeno risposta visto che quelle figure non li consideravano nemmeno al loro livello.

Fei sorrise; aveva già previsto questo risultato.

In quel momento risuonò una serie di passi. Tre esperti della montagna del Grande Guerriero che indossavano abiti marroni e portavano spade in spalla stavano conducendo un gruppo di più di dieci persone nell’area.

Fei vide dei volti familiari; erano i guerrieri di Spartax che aveva incontrato durante la parata. Uno di loro gli aveva lanciato una roccia e la sua spalla era stata trapassata da Fei dopo che gliel’aveva rimandata indietro. A quanto pareva questo esperto si era ripreso completamente, era pieno di vitalità e non sembrava affatto ferito.

Tuttavia sembrava che il Grande Guerriero Lkunta di Spartax non fosse con loro.

“La gente di Spartax è qui…”

“Sono le persone che erano con il Grande Guerriero di Spartax. Come osano venire qui questi bastardi?”

“Non fermatemi! Lasciate che uccida questi maledetti macellai!”

La gente di Zenit si emozionò vedendo i guerrieri di Spartax. Sia i nobili che gli esperti dei regni affiliati si infuriarono. In quel momento i cittadini di Zenit mostrarono la loro unità.

Tuttavia furono tutti bloccati dagli esperti della montagna del Grande Guerriero.

L’atmosfera divenne tesa. Tuttavia i guerrieri di Spartax continuarono a mostrare arroganza. Un po’ di guerrieri in capo al gruppo dissero molte provocazioni e risero spudoratamente…

Fei si accigliò lievemente.

Elena e Fei erano sempre in sintonia. Lei capì all’istante cosa stava pensando Fei e si avvicinò ai guerrieri di Spartax: “Il re Alexander vuole che stiate zitti!”

“Ehi, una bellezza?”


“Ehi bellezza, chi è il sovrano Alexander? Chiamalo e fammi vedere.”

Dopo aver visto lo splendido volto e il fisico seducente di Elena, iniziarono ad avere idee oscene. Dato che erano tecnicamente nemici, un po’ di guerrieri di Spartax provarono perfino a flirtare con lei e la fecero arrabbiare.

“State cercando me?” Fei apparì dietro di lei e le impedì di attaccare.

“È lui?”

I guerrieri di Spartax si irrigidirono e tremarono: “È la persona che ha ferito all’istante il fratello Barton? Cavoli! Perché è di nuovo qui?” Pensarono.

Dopo che comparì Fei, questi guerrieri di Spartax si calmarono e se ne andarono via velocemente; non osarono dire altro.

Molti lo videro e alcuni maestri dei regni affiliati guardarono Fei con venerazione. Spaventare i nemici con una frase! Questa era l’aura del guerriero numero uno tra tutti i regni affiliati! Perfino i nobiluomini che avevano guardato Fei con ostilità ora sembravano molto più amichevoli.

In quel momento…

“Presto! Guardate! È… il signor Grande Guerriero!”

Gridò qualcuno e indicò qualcosa nel cielo, tutti seguirono la direzione del suo dito e videro due figure in silenzio sull’enorme pilastro di pietra. Sembrava che fossero lì da sempre e che gli spettatori non li avessero notati fino ad ora.

Il sole era tramontato e la luna stava iniziando a sorgere.

I due Grandi Guerrieri stavano per combattere.

Stava per giungere la sera e la luna era solo al livello del picco centrale. Le due figure risaltavano chiaramente davanti all’enorme luna. Sembravano delle divinità mentre i loro abiti svolazzavano al vento e venivano illuminati dalla luce lunare. Era una scena splendida.

Il Grande Guerriero Lkunta era alto e grosso come una montagna. Indossava un’armatura di cuoio ordinaria e aveva le braccia incrociate al petto. Mentre i suoi lunghi capelli si muovevano al vento, emanava un’aura incredibilmente potente.

Dall’altra parte…

Fei rimase scioccato quando vide quella figura. Era a bocca spalancata, non poteva credere che il Grande Guerriero Krasic di Zenit fosse lui!



