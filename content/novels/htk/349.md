---
weight: 3490
title: Capitolo 349 - Battaglia sul Picco (5)
pubDate: 2024-05-24T21:41:47.918Z
tags:
    - htk
---

In cima alla vetta della spada centrale, Fei scoprì che la figura magra che fronteggiava Lkunta era l’uomo misterioso che lo aveva istruito nel campo di battaglia delle montagne Moro.

Il Grande Guerriero di Zenit: Krasic!

Un nome onorabile e glorioso! Questo nome rappresentava una leggenda, un’era.

Fei si era chiesto chi fosse. L’Imperatore Yassin? Un esperto nascosto? O quel misterioso capitano dei cavalieri della giustizia, Akinfeev? Sapeva che doveva essere potente visto che aveva libero accesso alla libreria reale e poteva prendere le note scritte dall’imperatore Yassin in persona.

Tuttavia Fei non si sarebbe mai aspettato che fosse il Grande Guerriero di Zenit!

Fei si alzò istintivamente e gridò: “Anziano!”

“Eh.” Krasic guardò giù verso Fei e annuì lievemente. Il vento forte scompigliava i suoi lunghi capelli e la sua aura sembrava frenetica mentre l’energia da guerriero girava in cerchio attorno a lui. Il suo potere emanava un’enorme pressione, come se fosse arrivata una vera divinità nel continente.

L’umore di Fei migliorò un po’ dopo aver ricevuto la risposta.

A Fei non importava dell’identità di Krasic, ma dell’attenzione che questo Anziano silenzioso, ma protettivo gli dava.

Quando quell’assassino misterioso lo aveva preso di mira, era stato il Grande Guerriero Krasic ad aiutarlo. Anche se non lo aveva salvato direttamente, aveva inseguito quell’assassino e aveva combattuto contro di lui nelle montagne Moro. Dopo che Krasic lo aveva sconfitto e aveva creato l’enorme voragine del campo di battaglia, se n’era andato silenziosamente senza prendersi alcun merito. Dopodiché era apparso ogni notte ad istruire Fei e gli aveva anche dato delle note scritte dall’imperatore Yassin.

Nonostante le lezioni non fossero continuate per più di 20 giorni, avevano solidificato le fondamenta della coltivazione di Fei. Era riuscito a ristrutturare le tecniche dei suoi personaggi nel mondo di Diablo e ne aveva aumentato l’efficacia sfruttando ciò che gli aveva insegnato Krasic.

Per Fei, Krasic non era un pezzo grosso, ma una figura paterna e un ottimo maestro.

Provava solo gratitudine e rispetto nei confronti di questo Grande Guerriero di Zenit.

Si stava chiedendo quando avrebbe incontrato di nuovo quest’uomo misterioso e il fato aveva creato velocemente questa occasione.

Fei sapeva che preoccuparsi troppo in questo momento era inutile, ma non poté che gridarlo perché era ansioso: “Anziano, faccia attenzione!”

“Eh.” Krasic sembrò rimanere freddo e si limitò ad annuire.

Tuttavia questi due “eh” furono sufficienti a fare rimanere a bocca aperta le persone attorno a Fei, specialmente i nobili. Anche se era raro per loro vedere il Grande Guerriero, avevano sentito parlare di lui. Si diceva che il Grande Guerriero fosse davvero freddo e che non avesse risposto nemmeno al famoso vescovo Sergiyeli della chiesa regionale di Zenit quando gli aveva fatto ben tre domande. In confronto, anche se il sovrano di Chambord era famoso, era ad un livello di gran lunga inferiore. “Perché è così favorito dal Grande Guerriero?” Pensavano tutti.

Per un momento, sia Tanasha che Paris lo guardarono scioccate.

Il quarto principe Chrystal e i suoi amici nobili erano ancora più sbalorditi. Le labbra di Chrystal fremettero come se avesse commesso un grave errore e non sapesse come avrebbe potuto rimediare.

Tuttavia il secondo principe Dominguez non era sorpreso. Come se non avesse sentito nulla, continuò a giocare con il cagnolino di nome Oka tra le sue braccia. Il cagnolino continuava a leccargli le guance e guardava con affetto il suo padrone.

Il Grande Guerriero Lkunta sull’alto pilastro di pietra all’improvviso si accigliò e chiese: “Questo giovane è il tuo discepolo?” I suoi occhi diventarono rossi e feroci.

“No.” Krasic scosse la testa e non si preoccupò dello strano sguardo di Lkunta.

“Maestro, è stato lui a ferire il fratello Barton!” Gridò all’improvviso un guerriero di Spartax nell’area degli spettatori.

“Uh?” Lkunta ne fu sorpreso e guardò intentamente Fei, che ebbe la sensazione di venire illuminato da un faro.

Era quasi sera e il cielo era buio. Di conseguenza il suo sguardo luminoso era ancora più terrificante.

Il Grande Guerriero di Spartax aveva un’aura strana e le luci dei suoi occhi sembravano due potenti lampi rossi. Il suo sguardo era così intenso che i più deboli furono costretti ad inginocchiarsi. Anche se alcuni ruggirono e cercarono di rialzarsi, non ci riuscirono.

Fei era stato avvolto completamente da queste due luci.

All’improvviso a Fei venne in mente un’idea e iniziò ad insultare Lkunta: “Ahahah, vecchio, credi di essere un faro? Che stai guardando?” Rimase a schiena dritta e scatenò lentamente la sua forza fisica. Strati di energia invisibile si espansero attorno e un po’ del suolo e dell’erba secca iniziarono a volare lentamente come se non fossero più influenzati dalla forza di gravità.

“Uh?” Dopo essersi reso conto che questo guerriero di Zenit osava resistere alla sua pressione, il Grande Guerriero di Spartax rimase un po’ sbalordito. Poi tracciò un’immagine nell’aria e disse: “Idiota! Dato che hai spezzato un braccio al mio discepolo Barton, farò lo stesso a te.”

Dopo che Lkunta finì di disegnare nell’aria, le nuvole cambiarono forma e il vento cambiò direzione. Un raggio rosso apparì dal nulla e puntò verso il braccio destro di Fei, più veloce della luce.

Il Grande Guerriero di Spartax stava attaccando il sovrano di Chambord?

“Perché ha provocato un vero Grande Guerriero? Vuole suicidarsi!”

Anche il più debole tra i presenti aveva sentito quanto era potente Lkunta. Anche se non avevano visto il colpo di dito, avevano percepito quanto era letale. Gli esperti che apprezzavano il re di Chambord erano tutti scioccati, ma non riuscirono a reagire in tempo  per avvertirlo.

Sembrava che quel guerriero di Spartax che aveva urlato si fosse aspettato una reazione del genere e che non vedesse l’ora che il suo maestro desse una lezione a questo “arrogante” guerriero di Zenit.

Tuttavia…

Boom!!!!!!!

Anche i movimenti di Fei furono più veloci della luce. Le sue braccia lasciarono una serie di immagini residue e c’era già un sottile strato di fiamme trasparenti attorno al suo pugno destro. Anche se sembrava che questo strato stesse per esplodere da un momento all’altro, bloccò completamente il raggio rosso che emanava quella sensazione davvero pericolosa.

“Bleah! Puoi usare solo un dito? Chi pensi di spaventare con quel fuocherello?” Fei sogghignò e continuò a provocarlo.

Rimase fermo sul posto con uno sguardo sdegnoso. Scatenò il suo potere da barbaro di livello 84 dal suo pugno destro e distrusse il raggio di luce di Lkunta con l’abilità Colpo con un grosso rimbombo.

Il picco piombò nel silenzio.

Numerosi sguardi scioccati puntarono su Fei.

Il secondo principe Dominguez che si era alzato all’istante dopo aver visto quel contrattacco si risedette lentamente con un’espressione strana.

Alla principessa era caduto il libro a terra, ma non se n’era nemmeno accorta.

Paris si sistemò istintivamente i capelli mentre era profondamente scioccata.

Invece tutti i guerrieri di Spartax rimasero a bocca aperta e strabuzzarono gli occhi!

“Uh? Maledetto! Rifiuto di Zenit! Muori!”

Lkunta non si aspettava che questo guerriero di Zenit fosse così potente e dopo un breve momento di stupore si infuriò. Aveva la sensazione che il suo onore da Grande Guerriero fosse stato insultato, come un enorme drago che era stato umiliato da un cagnolino.

Energia del fuoco divampò dal suo corpo, sembrava che il suo corpo si fosse trasformato in una giada rossa.

Anche il cielo cambiò colore.

Mentre Lkunta stava per usare tutta la sua forza per battere questo guerriero di Zenit, fu fermato.

“Sono io il tuo avversario.”

Krasic alzò la voce e mostrò il palmo che era dietro la sua schiena. Poi lo premette in avanti silenziosamente come se stesse rimuovendo un po’ di polvere. Un momento dopo apparirono fiamme verdi che condensarono un enorme palmo ampio più di venti metri che cercò di schiacciare spietatamente Lkunta.

“Ahahah, ottimo!!! Krasic, ora ti ucciderò di fronte a questa gente di Zenit! Farò vedere loro quanto sei misero! Ucciderò dopo quell’insetto!”

Lkunta rise mentre alzava anche lui una mano.

Un enorme palmo rosso delle stesse dimensioni apparì e si scontrò con quello verde. Per un momento risuonò un forte rimbombo e la montagna tremò. I due attacchi si annullarono a vicenda e le fiamme d’energia si dispersero nell’area.

Questo significava l’inizio dello scontro!

In quel momento, tutti a San Petersburg, nel campo e quasi tutti gli abitanti di Zenit volsero lo sguardo verso il picco della spada. Pregavano tutti mentre guardavano le fiamme verdi e rosse, desideravano che fosse il Grande Guerriero Krasic a ridere per ultimo.

Fei invece tirò un sospiro di sollievo.

Aveva osservato con attenzione la battaglia e sperava che il suo intervento fosse stato utile per il Grande Guerriero di Zenit, Krasic.




