---
weight: 350
title: Capitolo 350 - Battaglia sul Picco (6)
pubDate: 2024-05-24T22:41:47.918Z
tags:
    - htk
---

Fei in modalità barbaro era al livello di un guerriero a nove stelle e il Grande Guerriero Lkunta era almeno un membro d’élite di classe lunare. Tuttavia la gente di Zenit non sapeva a che livello fosse.

Dato che c’era un enorme divario tra di loro, Fei era sicuro di non poter sopportare nemmeno dieci colpi di Lkunta.

Era una fortuna che Fei avesse accumulato un po’ di esperienza nell’affrontare membri d’élite di classe lunare quando aveva combattuto contro Balesi e Lkunta non avesse attaccato a tutta forza prima. Per questo era riuscito a resistere a due attacchi.

Inoltre il motivo per cui Fei aveva insultato e provocato Lkunta non era perché fosse un idiota e volesse vantarsi, ma perché voleva farlo agitare e fargli perdere momento.

In un duello tra esperti di livello simile, sia lo stato mentale che la concentrazione erano molto importanti.

La stabilità dello stato mentale avrebbe determinato se un guerriero avrebbe potuto usare tutta la sua forza in battaglia. I veri maestri avrebbero cercato di mantenere uno stato mentale ideale e avrebbero meditato; questo era il solo modo per avere pieno controllo di sé stessi.

Il momento era come il morale.

Era intangibile, ma era davvero importante accumulare slancio in modo che la battaglia filasse liscia.

I veri esperti avrebbero cercato di accumulare slancio prima di colpire. Anche se era un concetto difficile da capire, esisteva. Fei pensò ad una storia che aveva letto quando era sulla terra. Nella storia “le strategie militari di Cao Gui”, si menzionava di come il morale dei soldati sarebbe stato al picco del suo livello ad inizio battaglia; sarebbe diminuito se non fosse stato usato e si sarebbe esaurito se non ci fosse stata azione per molto tempo. Il morale dei soldati era come il momento dei guerrieri.

Una persona avrebbe osato fare di tutto quando era arrabbiata, ma non l’avrebbe fatto una volta che si fosse calmata.

Anche la rabbia delle persone ordinarie era simile al momento di guerrieri come Lkunta.

Fei era certo che sia Krasic che Lkunta avessero impiegato molto tempo per prepararsi a questa battaglia. Il loro stato mentale e momento dovevano essere al picco e non appena lo scontro fosse iniziato, sarebbe scoppiato un inferno.

La provocazione di Fei aveva influenzato un po’ lo stato mentale di Lkunta. Inoltre, finché l’avesse attaccato, non importava con che tecnica e fino a che punto, ma parte del suo momento si sarebbe scaricata.

Queste erano tutte informazioni contenute nelle note scritte dall’imperatore Yassin. Fei aveva cercato di sfruttarle in modo creativo e sperava che il suo intervento fosse stato utile.

Fei non aveva la certezza che fosse stato rilevante. Sapeva solo che aveva avuto un brutto presentimento da quando si era svegliato oggi e aveva la sensazione che avrebbe perso un suo caro. Non aveva capito il motivo di questa sensazione finché non aveva incontrato Krasic.

“Che sia a causa del Grande Guerriero Krasic?”

Si chiese Fei, ma poi sorrise. Non poteva intervenire in una battaglia del genere e si sarebbe dovuto concentrare solo ad osservare.

…..

Boom!!!!!

Boom! Boom!! Boom!!!

Le fiamme verdi e rosse sfrecciavano nella notte buia come fuochi artificiali ed erano incantevoli.

“Colpo di spada!”

Risuonò un grido freddo mentre Krasic muoveva lievemente le mani. Apparì una spada lunga più di venti metri e piena di rune. Onde di cerchi verdi si espansero attorno, sembrava che lo spazio stesse per lacerarsi.

“Creazione del Fuoco!”

I lunghi capelli di Lkunta svolazzarono al vento, e fiamme rosse fluttuarono fuori dal suo corpo. Un enorme scudo di fuoco che assomigliava alla testa di un demone apparì subito dopo.

Whoosh!

La spada verde superò all’istante i limiti dello spazio-tempo e apparì di fronte a Lkunta.

“Avanti!” Gridò Lkunta e lo scudo di fuoco si scontrò con la punta tagliente della lama verde.

Boom!

L’intero picco tornò a tremare.

Numerose fiamme calarono dalla montagna come granate distruttive.

Durante il momento della collisione, lo scudo di fuoco iniziò a creparsi. Dopo che la luce della lama verde divenne fioca e poi si riaccese, sfrecciò verso Lkunta ancora più velocemente. In un attimo di secondo, attraversò il suo corpo.

“È finita?”

Molti strabuzzarono gli occhi vedendo cos’era successo. Perfino il Dio della Guerra sarebbe rimasto gravemente ferito dopo essere stato trapassato, figuriamoci un Grande Guerriero di Spartax. Tuttavia, perché questo Grande Guerriero era così debole?

Fei provò gioia solo per un secondo. Dopodiché si rese conto che l’enorme lama era solo passata attraverso un’immagine residua. Visto che Lkunta era troppo rapido, l’immagine residua realistica aveva ingannato tutto il pubblico.

Fei spostò lo sguardo attorno e cercò di individuare dov’era davvero Lkunta.

Proprio mentre i suoi occhi brillavano, risuonarono numerosi clangori.

Tink! Tink! Tink! Tink! Tink!

Videro una scena peculiare.

Krasic era fermo sul posto, ma numerose spade di fuoco erano apparse attorno a lui. Non aveva modo di schivare. Tuttavia, quando queste lame che rappresentavano ognuna l’attacco a tutta potenza di un guerriero a sei stelle arrivarono a cinque centimetri da lui, non riuscirono più ad avanzare. Uno scudo traslucido color verde era apparso sul corpo di Krasic, proteggendolo.

“Ahahah, ottimo! Dopo 26 anni, la tua forza ancora non mi delude!”

Tutte le spade di fuoco esplosero e tutte le fiamme rilasciate accesero il cielo. Lkunta apparì tra di esse, proprio di fronte a Krasic sul picco. Con un’espressione piena di sete di combattere, i suoi occhi cremisi e lucenti si fissarono sul suo avversario.

Krasic rimase in silenzio. Con un’espressione calma, fece un cenno e spense tutto il fuoco nell’aria.

I due esperti avevano usato solo pochi attacchi negli ultimi secondi, ma il pubblico era ammaliato dallo scontro.

Questi erano veri esperti! Questa era una battaglia tra Grandi Guerrieri. Era uno scontro leggendario e ipnotico. Sembrava che perfino lo spazio sarebbe stato fatto a pezzi da queste tecniche super e le onde di energia invisibili rendevano impossibile avvicinarsi a chiunque non fosse un membro d’élite di classe lunare.

Il pubblico era sbalordito.

Tutti i guerrieri percepivano l’aura tirannica nell’aria. Percepire aure speciali da membri d’élite di classe lunare avrebbe potuto ispirare guerrieri e farli avanzare di stadio.

Lo spadaccino numero uno dell’impero Jax, Huntelaar, chiuse gli occhi e sfregò la sua sottile spada d’argento. A volte si accigliava e altre volte si rilassava, sembrava essere stato ispirato da qualcosa.

Il generale numero uno di Eindhoven, Costakarta, era ancora seduto sulla sua sedia di pietra mentre fissava i due Grandi Guerrieri. Manteneva un’espressione seria e nessuno sapeva a cosa stesse pensando.

Il principe ereditario di San Germain, Girano, si stava ancora godendo la compagnia delle sue quattro serve. Con del vino delizioso e bellezze attorno, sembrava che i due Grandi Guerrieri lo stessero solo intrattenendo. Tuttavia il fatto che Girano fosse stato disposto a dare quattro posti alle sue quattro serve spiegava perché fosse conosciuto per la sua promiscuità.

I guerrieri di Chambord come Drogba e Pierce stavano cercando di percepire le aure dei due Grandi Guerrieri. Non avevano abbastanza esperienza e non avevano mai assistito allo scontro tra veri maestri; questa era una grande occasione per loro.

Tutto questo invece era solo noioso per Elena. La sua forza poteva aumentare solo uccidendo mostri nel mondo di Diablo e non poteva usare le pergamene e le tecniche di questo mondo. Perciò i due Grandi Guerrieri erano come dei potenti boss ai suoi occhi.

Fei stava monitorando con attenzione la battaglia.

Era determinato ad intervenire all’istante non appena Krasic avesse mostrato segno di difficoltà. Non teneva a molte persone in questo mondo, ma Krasic era sicuramente una di loro. Fei aveva già pianificato le sue mosse ed era sicuro di poter causare almeno qualche problema al Grande Guerriero Lkunta.

L’unico aspetto che lo consolava era il fatto che dal suo ultimo attacco Krasic sembrava in vantaggio.

Krasic non si era mosso fin dall’inizio, ma Lkunta era stato costretto già a spostarsi. Quando uno di loro attaccava, l’altro difendeva, e viceversa. Sembrava che l’aura priva d’emozione di Krasic e i suoi attacchi dominassero completamente Lkunta.

Questa scoperta rilassò un po’ Fei, ma sapeva che non avrebbe dovuto cantare vittoria troppo presto. All’inizio di uno scontro tra esperti, entrambe le parti non avrebbero attaccato a tutta forza, per capire a che livello fosse l’avversario. I membri d’élite di classe lunare avevano una quantità di energia incredibile e le loro tecniche di combattimento finali probabilmente non erano così facili da usare!

In effetti il risultato dello scontro era ancora tutto da decidere.


