---
weight: 351
title: Capitolo 351 - Battaglia sul Picco (7)
pubDate: 2024-05-24T23:41:47.918Z
tags:
    - htk
---

“Ahahah, ho aspettato per troppo tempo…” Lkunta mostrò un’espressione frenetica. La sua armatura di cuoio blu era stata fatta a pezzi dalla sua energia da guerriero ed era a petto nudo.

Fei scorse il tatuaggio di una bestia feroce sul corpo di Lkunta e ripensò all’improvviso alle dicerie riguardo ai percorsi di coltivazione dei guerrieri di classe lunare.

“Krasic, oggi ti ucciderò in questa montagna! Finché verrai ucciso, anche quel cosiddetto Dio della Guerra di Zenit verrà annientato facilmente. L’impero di Spartax muoverà tutte le sue truppe a Zenit e vi conquisterà facilmente! Dopo che uccideremo tutti a San Petersburg, mi assicurerò di usare il teschio di quel ribelle Yassin come una coppa di vino in memoria ai precedenti imperatori della nostra Spartax!”

Mentre l’espressione di Lkunta si inferociva, la fiamma rossa attorno al suo corpo diventava sempre più brillante; il fuoco sembrava stesse uscendo dai suoi pori.

Tutto il pubblico sentì il calore e si era seccata perfino l’erba sotto i loro piedi. I capelli di alcuni dei guerrieri più deboli si erano bruciati e il colore dei loro abiti era diventato giallo carbonizzato. Avevano la sensazione che ci fosse un altro sole molto vicino a loro.

Tutti usarono la loro energia da guerriero e cercarono di difendersi da questo calore folle.

Ziene creò una barriera attorno a lei e a Tanasha e il secondo principe Dominguez e Paris furono protetti dalle guardie vicine. Lo spadaccino numero uno di Jax, Huntelaar, strinse la spada, che emanò un lampo di energia argentata, proteggendo lui stesso e le sue quattro guardie. Il generale numero uno di Eindhoven, Costakarta, e le persone dietro di lui non si mossero; sembrava che non sentissero nemmeno il calore. Il principe ereditario di San Germain, Girano, fu il più noncurante. Posò un bastone magico a terra di fronte a lui e una sfera di energia rinfrescante avvolse lui e le sue quattro serve.

Sul picco della montagna centrale a forma di spada.

Krasic rimase ancora immobile di fronte ad una carica del genere. I suoi capelli svolazzavano al vento e la sua calma mista alla sua aura simile ad una montagna contenevano una magia indescrivibile!

Teneva le mani dietro di sé, ma iniziò a risuonare il ruggito di un drago dal suo corpo. Poi un’enorme spada dall’aspetto antico lunga due metri apparì dietro di lui. Come se avesse vita propria, fluttuava dietro Krasic e ronzava lievemente; questa lama sembrava un bambino viziato che piangeva per ricevere attenzione.

Lo sguardo di Fei si accese vedendolo.

Aveva capito che la spada dietro Krasic non era fatta da energia da guerriero; era una vera arma fatta di metallo. Ed era uscita dal suo corpo, facendolo sembrare una guaina. Era davvero strano!

<em>Aspetta! È un’Arma Stellare!</em>

<em>Nota traduzione: letteralmente sarebbe “arma da combattimento” 斗兵 (“combat weapon” in inglese) ma visto che nemmeno le altre armi nel racconto sono da esposizione, ho optato per Arma Stellare.</em>

Tutti si erano resi conto di cos’era, solo le leggendarie Armi Stellari potevano essere tenute nel corpo per salire di livello.

Quando un guerriero raggiungeva la classe lunare, aveva molte alternative.

C’erano tre vie principali.

La prima era continuare ad allenarsi. La maggior parte dei guerrieri che sceglievano questa opzione avevano origini umili e non erano sostenuti da organizzazioni potenti. Dato che tipicamente queste persone volevano rimanere indipendenti, non avrebbero avuto accesso ad Armi Stellari e a Bestie Demoniache; avrebbero potuto coltivare solo usando i loro corpi e provando a massimizzare il loro potenziale.

La seconda era usare bestie demoniache. Firmando un contratto dello spirito con una potente bestia demoniaca, i guerrieri delle bestie spirituali avrebbero potuto utilizzare una forza di gran lunga superiore alla loro. A volte avrebbero potuto aumentare il loro potenziale di crescita e del loro sangue, e ottenere poteri soprannaturali che non appartenevano agli esseri umani. Naturalmente il livello della potenza di una persona sarebbe dipeso da quanto era formidabile la bestia demoniaca.

Nel continente Azeroth, la maggior parte delle persone appartenenti a famiglie reali e a grandi organizzazioni preferivano usare bestie demoniache. Era una scorciatoia e avrebbero potuto risparmiare una decina di anni di duro lavoro. Finché le loro famiglie avessero speso risorse e catturato potenti Bestie Demoniache, avrebbero trovato modi per costringere queste creature ad accettare contratti spirituali. Ottenendo forza e potere all’istante, una persona ordinaria poteva perfino diventare un esperto!

…..

“Roaaaar!!!!!”

Risuonò un ruggito fragoroso e terrificante, alcune delle rocce e delle piante caddero dal picco mentre la montagna tremava violentemente. Elementi di energia del fuoco si agitarono nell’aria e una bestia demoniaca alta più di dieci metri simile ad un orso apparì dietro Lkunta, da lontano pareva un antico demone del fuoco!

“Un orso di fuoco della distruzione!!” Gridò qualcuno.

“Così è un guerriero delle bestie spirituali?” Anche se l’aveva già immaginato, Fei ne fu comunque sorpreso. L’orso di fuoco della distruzione era speciale. La maggior parte delle bestie demoniache che assumevano la forma di un orso usavano l’elemento terra e primeggiavano in quanto a forza fisica, ma gli orsi di fuoco della distruzione erano di tipo fuoco e possedevano poteri magici. La maggior parte di essi era di alto livello fin dalla nascita e questa apparsa sul picco sembrava di decimo livello.

Una bestia demoniaca di decimo livello era l’equivalente di un membro d’élite di classe lunare.

Vista la sua stirpe, la sua longevità, la sua resistenza e la sua sensibilità naturale nei confronti della magia, questo orso da solo era più potente di un membro d’élite di classe lunare di basso livello.

A quanto pareva questo duello sarebbe diventato uno scontro tra un guerriero che usava bestie spirituali e uno che usava armi stellari.

“Buzz!!!!!”

Il grido di spada risuonò nel cielo.

“Roar!!!!”

Anche i ruggiti selvaggi e tirannici dell’orso riecheggiarono nell’area.

“Ahahah, Krasic! Il risentimento di 26 anni fa, il collasso di Zenit ora… risolviamo tutto con questa battaglia! Mi riprenderò ciò che mi appartiene e oggi morirai!!”

Lkunta rise fragorosamente, sembrava un po’ folle. Mentre urlava, l’orso del fuoco della distruzione ruggì e caricò verso Krasic come una meteora bruciante. Anche se sembrava lento vista la sua altezza, in realtà era molto agile.

“Ah!”

Dopo un grido freddo, Krasic fece un passo indietro e formò un sigillo con una mano. L’antica spada dietro di lui si mosse. Come un pavone che mostrava le piume, l’arma si trasformò in cento spade, che formarono un muro indistruttibile.

<em>Boom!</em>

La bestia demoniaca ruggì mentre impattava contro il muro di spade e la “meteora di fuoco” sembrò un po’ barcollante. L’orso fu respinto dalla forza repulsiva, ma il muro di spade alto solo quattro metri non tremò nemmeno.

“Attacca!”

Krasic formò un altro sigillo con la mano e la spada si mosse di nuovo.

Dopotutto era un Grande Guerriero e sapeva come cogliere l’occasione alla perfezione. Dopo un grido e un clangore metallico, il muro di spade tornò ad assumere la forma di un’enorme lama e sfrecciò in avanti.

<em>Boom!</em>

La spada fu veloce come un fulmine! Ignorò l’orso che stava arretrando e invece prese di mira Lkunta.

Il sangue schizzò nel cielo.

Anche se Lkunta si stava muovendo nell’aria usando una tecnica strana e ogni tanto il suo corpo scompariva, non riuscì a schivare la spada veloce. Quando stabilizzò il suo corpo, c’erano quattro ferite profonde fino all’osso sulle sue spalle, sul suo addome, sulle braccia e sul collo.

Sangue schizzava dalle ferite.

Quando il sangue cadde a terra, emanò vapore; sembrava che anche il sangue di Lkunta fosse incredibilmente caldo.

“Mi hai ferito? Ahah, ottimo! Finalmente sento dolore dopo 26 anni! Per quanto ho aspettato questo momento…”

Lkunta sembrava ancora più folle dopo essere rimasto ferito. Nuvole di fuoco apparirono sulle sue ferite e scie di energia da guerriero verde furono spinte via dalle lesioni; era l’energia che Krasic aveva lasciato nel suo corpo. Dopo che il fuoco bruciò, tutte le ferite di Lkunta erano guarite senza lasciare traccia.

“Ah, che peccato che la tua spada non possa uccidermi all’istante. Se non potrai farlo, posso guarire molte volte. Tu invece non puoi guarire così velocemente. Oggi morirai! Ahahah, dopo che ho perso contro di te 26 anni fa, ho rischiato la vita e ho catturato a fatica questo orso del fuoco della distruzione di livello 10. Finalmente oggi posso vedere i risultati del mio duro lavoro!”

Anche se Lkunta era ferito e aveva perso molto sangue, sembrava ancora più potente dopo essersi ripreso.

Tutti gli spettatori rimasero scioccati.

Questa era una delle abilità terrificanti dei guerrieri delle bestie spirituali. L’orso del fuoco della distruzione aveva condiviso con lui la tecnica di guarigione speciale, la velocità di recupero e la sua vitalità, facendolo diventare quasi invincibile!

Ferite del genere avrebbero diminuito all’istante la forza di un normale membro d’élite di classe lunare, ma per Lkunta non era affatto un problema.

“Parli troppo!” Krasic strinse la spada e disse con calma: “Si chiama Spada Celeste. Non hai desiderato la tecnica dei Tre Colpi della Spada Celeste in questi ultimi 26 anni? Guarda bene allora! Primo colpo, Condanna dal Cielo!”



