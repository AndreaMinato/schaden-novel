---
weight: 353
title: 'Capitolo 353 - Battaglia sul Picco, Improvviso Cambiamento'
pubDate: 2024-05-25T01:41:47.918Z
tags:
    - htk
---

L’attacco improvviso sbalordì tutti quanti, non potevano credere ai loro occhi.

Era stato Huntelaar, lo spadaccino numero uno dell’impero Jax a lanciare l’assalto.

Questo spadaccino robusto simile ad una scimmia si era già alzato dalla sedia di pietra e la sua altezza di 2,3 metri metteva sotto pressione le persone attorno. La sottile spada argentata ampia un pollice e lunga due metri stava tremando e ogni volta che tremava emanava un lampo di luce nel cielo.

“Cosa stai facendo?”

“Me**a! Come osi intrometterti in uno scontro tra Grandi Guerrieri?”

“Ah! Il signor Krasic è ferito!”

Le grida del pubblico risuonarono nello spiazzo; nessuno si aspettava che Huntelaar, che era stato trattato come un onorabile ospite di Zenit, avrebbe lanciato un agguato al Grande Guerriero a fine battaglia.

Era proibito. Intromettersi nello scontro tra due Grandi Guerrieri era come ignorare l’onore e la dignità dei guerrieri di Zenit. Ciò che Huntelaar aveva fatto avrebbe iniziato un’altra guerra, una volta che questa notizia si fosse diffusa per il resto dell’impero, Zenit avrebbe dichiarato guerra contro Jax! Nel continente Azeroth, nessun impero sarebbe rimasto a guardare mentre il suo Grande Guerriero veniva attaccato di sorpresa durante un duello.

“Umpf!” Risuonò uno sbuffo freddo. Krasic, a mezz’aria, all’improvviso smise di tremare. Brandendo la Spada Celeste, menò un colpo verso il basso e un’energia verde sfrecciò fuori dalla sua lama e distrusse i 33 lampi argentati.

L’energia verde era ancora potente e continuò a puntare verso Huntelaar.

Huntelaar non osò affrontare direttamente questo colpo. Si girò e il suo corpo robusto schivò agilmente questa spada verde. Poi calpestò il suolo. Dopo un rimbombo, apparì un enorme buco nel terreno. Un secondo dopo, era già apparso a tre metri da Krasic.

La sottile spada argentata danzava all’impazzata nella sua mano.

Quasi non sembrava una lama, ma una frusta.

Mentre risuonavano altri sibili, la spada mirò verso Krasic da strane angolazioni. In un secondo, Huntelaar aveva già attaccato cento volte.

Krasic sembrava pallido. Coprendo la ferita con la mano sinistra e brandendo la Spada Celeste con la destra, si muoveva rapidamente attorno alla spada. Ogni volta che si spostava, la Spada Celeste avrebbe bloccato un colpo di Huntelaar come uno scudo.

Scintille schizzarono nella notte oscura come fuochi d’artificio.

“Ahahah, Krasic! Te l’avevo detto che oggi saresti morto!”

Il Grande Guerriero di Spartax, Lkunta, che era ancora un po’ terrorizzato dal Perdono dal Cielo, all’improvviso rise fragorosamente. Quando guardò la pioggia di sangue causata dall’orso del fuoco della distruzione, il suo sorriso divenne feroce. Mentre il fuoco iniziava ad apparire tra dalla carne e dalle ossa della bestia demoniaca di decimo livello, Lkunta spostò lo sguardo verso il pubblico e gridò: “Muoviti!”

Prima che finisse di parlare, ci fu un movimento.

Costakarta all’improvviso si alzò dalla sua sedia di pietra. La sua armatura metallica rosso scuro emise dei clangori mentre le placche di metallo si scontravano l’un l’altra e questo suono faceva sembrare che decine di migliaia di soldati fossero apparsi sul picco centrale. Un intento omicida terrificante si espanse attorno, era l’intento omicida unico che questo famoso generale aveva accumulato dopo numerosi anni di battaglie e guerre. Proprio come con il Dio della Guerra Arshavin, non era qualcosa contro cui poteva competere un normale guerriero.

Boom!

Costakarta estrasse la lama dal fodero appeso alla sua vita e lanciò un attacco. All’istante un’enorme lama di energia rossa lunga più di cinquanta metri apparì nel cielo.

Era un attacco pieno di quell’intento omicida unico e il suo obiettivo era il Grande Guerriero di Zenit, che non era ancora in svantaggio nonostante stesse affrontando due nemici.

Boom!

Krasic non riuscì a schivare visto che era bloccato dai due avversari e fu scaraventato via per cinquanta metri dopo aver affrontato il colpo.

Nessuno si aspettava che questo generale silenzioso, ma degno di fiducia avrebbe fatto qualcosa di così disonorevole; aveva rinunciato ad ogni onore che aveva accumulato fino ad ora e aveva attaccato un Grande Guerriero ancora impegnato in un duello… E la mano con cui stava tenendo la sua lama non tremò nemmeno; era stato molto deciso e fermo.

“Tu… Ca**! Muori!”

Fei si era destato dall’enorme shock. Non era più preoccupato di nascondere la sua forza e fece gesto di afferrare qualcosa. Le lame della Sacra Carica e il Guardiano Tribale di Bul-Kathos apparirono nelle sue mani e usando l’Abilità Balzo si trasformò in una tempesta di lame.

Le energie verdi e rosse sembravano sul punto di lacerare lo spazio e le due spade puntarono verso Costakarta come due draghi inferociti.

“Stai indietro!” Le quattro guardie dietro Costakarta brandirono le loro armi e attaccarono Fei, quattro lampi di energia rosso scuro sfrecciarono verso di lui.

<em>Tink! Tink! Tink! Tink! Tink!</em>

Dopo una serie di clangori, le quattro lame nelle mani delle guardie furono ridotte a metà. Lampi verdi e rossi brillarono e tre teste volarono via.

Queste guardie erano troppo deboli per Fei. Dopo un colpo, aveva ucciso tre guerrieri, era sopravvissuta solo la donna un po’ più forte, ma solo perché Costakarta era più vicino a lei ed era riuscito a proteggerla.

Dopo un attacco, Fei si avvicinò ancora di più.

<em>Whoosh! Whoosh! Whoosh!</em>

Brillarono tre luci blu.

Elena, che era lontana, aveva sparato le sue frecce. Mentre la temperatura nell’area calava drasticamente, tre dardi sfrecciarono oltre le orecchie di Fei e mirarono ai punti vitali di Costakarta come il cuore e la gola.

Dopo aver passato molto tempo insieme ad uccidere mostri nel mondo di Diablo, Fei ed Elena si leggevano nel pensiero. Con una coordinazione perfetta, le due lame di Fei e le frecce di Elena arrivarono allo stesso tempo.

Il famoso generale dell’impero Eindhoven non era affatto spaventato. Impassibile, mosse la sua lama e respinse le tre frecce. Tuttavia l’energia gelida penetrò nella sua spada e perfino il suo braccio fu coperto da energia blu.

“Uh?”

Costakarta si accigliò, non si aspettava che i dardi di Elena contenessero un’energia così strana. Anche se il suo braccio destro era congelato, reagì velocemente. Afferrò velocemente la spada della guerriera che aveva appena salvato e la usò per bloccare con sicurezza le due spade di Fei.

Boom!

L’ondata di energia terrificante si disperse nell’area. Costakarta non riuscì a rimanere fermo e arretrò velocemente. Allo stesso tempo, Fei fece due passi indietro, intorpidito e respinto dalla forza della collisione.

“Anche questo vecchio bastardo è un membro d’élite di classe lunare?”

Fei capì all’istante il livello del suo avversario.

Anche se era rimasto sorpreso dalla forza di questo generale, era più preoccupato per Krasic. Guardò Krasic che stava combattendo contro due nemici contemporaneamente e capì che se la sarebbe cavata finché avesse potuto trattenere Costakarta.

Mentre Fei si girava e stava per dire a Cech e agli altri maestri dei regni affiliati di ritirarsi prima di rimanere coinvolti in questo caos, spostò gli occhi verso il principe ereditario di San Germain, Girano.

Servito dalle quattro splendide donne, quest’uomo bello e promiscuo stava guardando lo scontro a mezz’aria con uno strano sorriso.

<em>’Ci sono rappresentanti dei tre imperi qui e sia Huntelaar che Costakarta hanno attaccato. Chissà se anche quest’uomo farà la sua mossa?’</em>

Pensò all’improvviso Fei, che rimase ancora più scioccato.

Proprio in quel momento, il principe ereditario di San Germain finì il suo vino, lanciò il bicchiere a terra e afferrò il bastone nero di fronte a lui. Iniziò a mormorare una serie di incantesimi misteriosi e rune magiche dorate apparirono attorno a lui. La gente attorno iniziò ad avere difficoltà a respirare vista la pressione degli elementi magici.

“Maledizione! Sta per attaccare!”

Fei divenne ansioso. A giudicare dagli elementi attorno, capì che il principe ereditario di San Germain era quasi al livello lunare.

Stava preparando sicuramente un incantesimo di livello proibito e nessuno sapeva come avrebbe potuto influenzare la situazione. Anche se Krasic era potente, era ferito, stava affrontando due potenti guerrieri allo stesso tempo ed era a corto di energia dopo aver usato i Tre Colpi della Spada Celeste.

<em>‘Com’è successo? Questi emissari hanno ricevuto il permesso di assistere allo scontro, perché proverebbero ad uccidere Krasic allo stesso tempo?’

‘Cosa sta accadendo?’

‘Come?’</em>

Fei si fece tutte queste domande, ma si trasformarono in un solo pensiero dopo una frazione di secondo <em>’Devo impedire a Girano di lanciare quell’incantesimo!’</em>

Prima che Fei potesse fare qualcosa, qualcuno intervenne al suo posto.

Apparirono fiamme di energia viola e una lama sottile come le ali di un’ape attaccò il principe ereditario di San Germain.
