---
weight: 3540
title: 'Capitolo 354 - Battaglia sul Picco, Impossibile'
pubDate: 2024-05-25T02:41:47.919Z
tags:
    - htk
---

Era stata la guardia di Tanasha ad attaccare.

Mentre gridava, la sua spada dalla forma strana attaccò il principe ereditario. Avvolta da fuoco viola, sembrava che l’attacco di Ziene fosse al picco delle sei stelle.

La lama fu spietata.

Teoricamente, i maghi erano deboli in uno scontro ravvicinato. Questo tipo di attacco da Ziene avrebbe dovuto almeno interrompere la cantilena anche se non avesse potuto ferirlo.

Tuttavia…

Buzz!

Quando la lama arrivò a tre metri di distanza dall’uomo, rallentò come un cavallo al galoppo caduto in una palude. La spada tremò mentre continuava ad avanzare per un altro metro. Dopodiché non riuscì più ad avanzare.

Il principe ereditario di San Germain rimase impassibile. Continuò a cantilenare in modo misterioso, ma potente.

La situazione era pericolosa.

Ziene lo guardò gelidamente. Scosse la testa e aprì appena la bocca per mordere la sua coda di cavallo viola, valorosa come non mai. Dopo aver posato l’altra mano sull’impugnatura della spada, fece apparire una fiamma ancora più forte. Emanò un’aura potente mentre la sua spada affondava in avanti.

<em>Whoosh! Whoosh! Whoosh! Whoosh!</em>

L’arma colpì più di cento volte in pochi secondi, mirando sempre ai punti vitali di Girano. Tuttavia, visto che era protetto da un potente scudo magico, il principe ereditario continuò a cantilenare.

“Lascia che provi io!” Fei balzò e attaccò Girano usando le due lame.

“Devo fermarlo!” A giudicare dalle rune dorate sotto i suoi piedi, Fei sapeva che Girano stava preparando un incantesimo terrificante. Una volta che l’avesse completato, Krasic sarebbe stato in grave pericolo.

<em>Boom!</em>

Un lampo di energia rossa colpì le spade di Fei e interruppe la sua carica.

Era il generale di Eindhoven, Costakarta.

In quanto esperto generale, sapeva che Krasic non era in svantaggio contro quei due avversari e sapeva che la situazione non sarebbe migliorata di molto se si fosse unito alla battaglia. Il punto di svolta sarebbe stato l’incantesimo che stava preparando Girano. Se l’avesse completato, ci sarebbero state buone possibilità di poter uccidere Krasic e scappare prima che arrivassero gli altri guerrieri di massimo livello di Zenit.

Tra tutti, Fei era il solo a poter minacciare Girano.

Perciò Costakarta doveva fermarlo.

Durante lo scontro feroce e mortale, l’energia cremisi, verde e rossa si stavano scontrando a mazz’aria e a volte avrebbero lasciato crepe nella montagna. Di fronte all’assalto pieno di furia di Fei, Costakarta che era un membro d’élite di classe lunare non poteva fare molto.

“Proteggete la principessa!”

“Proteggete il secondo principe!”

L’area degli spettatori era nel caos e i nobili vicini ad Arshavin e a Dominguez gridarono. Le battaglie attorno a loro stavano arrivando al culmine e i guerrieri non potevano più controllare con precisione il loro potere. Qualsiasi onda d’urto collaterale avrebbe potuto uccidere all’istante, un po’ di nobili sfortunati erano stati ridotti in foschie di sangue dopo essere stati colpiti da energie di spada.

Tanasha spinse via il guerriero di fronte a lei mentre ordinava: “Non preoccupatevi per me! Aiutate il sovrano di Chambord ad uccidere Costakarta.”

Anche se la situazione era davvero caotica mentre gli ospiti potenti facevano le loro mosse, la Dea dell’Intelligenza di Zenit Tanasha mantenne la calma e ordinò alle guardie di uccidere il generale di Eindhoven. Forse a causa della rabbia, ma il suo viso naturalmente pallido sembrava arrossato.

“Riduceteli in poltiglia!” Ordinò anche Paris alle guardie.

Questa donna diabolica stava indicando i guerrieri di Spartax e gli esperti muscolosi che erano venuti con Huntelaar. Sentendo il suo ordine, le guardie dalla parte di Dominguez non osarono esitare e caricarono contro i nemici.

Iniziarono battaglie all’ultimo sangue sul picco della spada centrale.

Anche se erano avversarie, sia Tanasha che Paris erano estremamente intelligenti e coordinarono i loro ordini in un secondo. Fu in quel momento che si scambiarono un’occhiata e scoprirono sorpresa l’una negli occhi dell’altra. Lo stupore non era dovuto all’agguato, ma al fatto che Fei era capace di affrontare Costakarta, che era un membro d’élite di classe lunare di lunga data!

Tra i guerrieri di Zenit che caricavano i nemici, c’era il secondo principe Dominguez.

La sua spada era macchiata di sangue e la sua spalla era rimasta ferita. Senza badare alle ferite che avrebbe ricevuto, aveva combattuto e ucciso un guerriero di Spartax da solo.

I guerrieri di Zenit accanto a lui lo notarono e si misero a proteggerlo terrorizzati. Temevano che questo principe legato a metà delle forze politiche e alle grandi famiglie di Zenit sarebbe stato ucciso qui, e sapevano anche che al momento era un sostegno morale per Zenit.

Anche se tutti sapevano che dalla parte del nemico c’erano quattro membri d’élite di classe lunare che potevano uccidere tutte le persone sul picco nel giro di pochi secondi, nessuno si ritirò. Perfino i nobili caricarono con coraggio contro i nemici.

Tutto quello che stava accadendo era stata una vergogna per Zenit.

Una derisione insopportabile.

Il Grande Guerriero di Zenit era stato attaccato a sorpresa dalle persone che avevano trattato come ospiti!

Erano ospiti malvagi che stavano cercando di uccidere il loro Grande Guerriero! Se Krasic fosse morto, l’intero impero sarebbe stato umiliato! Zenit sarebbe diventato lo zimbello del continente Azeroth!

Un Grande Guerriero ucciso era come perdere il proprio impero.

Tutti sulla montagna sarebbero stati disposti a scambiare le loro vite per un momento di esitazione dei nemici.

Anche se fossero tutti morti, nessuno avrebbe rimpianto le loro decisioni.

L’onore dell’impero e la gloria del gruppo riempiva di sete di sangue tutti i guerrieri di Zenit.

<em>Boom! Boom! Boom!

Puff! Puff! Puff!

Bam! Bam! Bam!

“Aaaaa!”

“Uccidere…”

“Ahahah, ne è valsa la pena! Ho scambiato la mia vita con la tua…”

Il sangue pioveva ovunque e arti venivano tagliati mentre brillavano luci fredde. Una decina di corpi divennero cadaveri… Sotto i feroci attacchi dei guerrieri di Zenit, i membri di Spartax furono uccisi e anche le quattro guardie dello spadaccino di Jax furono ridotte in poltiglia.

Dalla parte di Zenit, erano morti quattro guerrieri e cinque erano gravemente feriti.

Mentre gli altri stavano affrontando gli avversari più deboli, i guerrieri di Chambord stavano aiutando Ziene ad attaccare il principe ereditario di San Germain. Le quattro splendide serve di Girano erano attorno al loro padrone e formavano una formazione magica a quattro punte tenendo bastoni tra le mani. La formazione aveva creato quattro muri di luce che proteggevano alla perfezione loro stesse e Girano.

Anche se erano ferite e il sangue scorreva dalle loro labbra, mantenevano espressioni ferme mentre proteggevano il loro padrone come Valkyrie.

Sotto la luce brillante del fuoco e dei fendenti, i quattro splendidi visi pallidi suscitavano compassione.

Tuttavia i guerrieri di Chambord non esitarono. Per ordine di Dita Distruttive Cech, usarono le loro tecniche finali e attaccarono i muri di luce.

Le pareti lucenti tremarono e altro sangue colò dalle labbra delle quattro bellezze. Le serve tremarono ed era chiaro che non sarebbero potute resistere a lungo.

Mentre la formazione stava per rompersi…

“Elementi magici… fessure spaziali… per favore sfogate la vostra rabbia tonante e punite i nemici! Palude delle Catene Spaziali!”

Girano alzò il bastone e alla fine terminò il suo incantesimo potente e complesso. Numerose rune dorate brillarono nell’aria e formarono numerose catene. Accerchiarono Girano, facendolo sembrare una statua dorata e poi si scatenarono dopo un cenno del bastone del principe ereditario. Tutti i guerrieri di Chambord e Ziene furono scaraventati via…

Le catene dorate nell’aria assomigliavano ad un’enorme rete e volarono verso i tre guerrieri che stavano combattendo a mezz’aria.

“Maledizione! L’ha finito!”

“È finita! Ca**o!”

“Il mago lunare di San Germain ha impiegato cinque minuti per finire l’incantesimo! Dev’essere potente! Il signor Krasic è nei guai!”

Tutti i cittadini di Chambord ne furono terrorizzati. I loro cuori sprofondarono dopo che il principe ereditario finì l’incantesimo. “Cosa può salvare la situazione? 1 contro 4? Anche se il signor Krasic è forte, non può farcela…”

Fei strabuzzò gli occhi. Ruggì mentre respingeva Costakarta, poi balzò cercando di bloccare l’incantesimo con il suo corpo. Allo stesso tempo, si preparò ad usare moltissimi punti esperienza per evocare il signore della distruzione, Diablo, in questo mondo per bloccarlo…

Ma in quel momento accadde qualcosa di inimmaginabile.

Mentre Tanasha mostrava un lieve sorriso, le catene dorate si separarono in due gruppi e avvolsero Lkunta e Huntelaar.

“Cosa sta succedendo?”

“L’incantesimo terrificante sta prendendo di mira Lkunta e Huntelaar?”

Nessuno se lo aspettava!

Questo bel principe di San Germain era dalla parte di Zenit? Tutti rimasero scioccati, incluso Costakarta che stava combattendo contro Fei. Mentre faceva molti passi indietro, le sue labbra fremettero mentre non poteva credere a cosa aveva appena visto.
