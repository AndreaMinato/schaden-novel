---
weight: 3600
title: Capitolo 360 - Prima della Tempesta
pubDate: 2024-05-25T08:41:47.920Z
tags:
    - htk
---

Fei rimase sul picco centrale e guardò San Petersburg; i puntini luminosi della città sembravano stelle. Quando i puntini si connettevano con le vere stelle nel cielo, creavano un’immagine splendida.

Krasic si era ridotto in polvere e il vento lo aveva aiutato a coprire la terra di Zenit.

Il modo in cui la sua vita era finita era stato sincero come il modo in cui aveva servito la gente di Zenit. Era sempre stato riconosciuto dalla gente di Zenit. Sia i fatti accaduti durante la ribellione di 26 anni fa sia com’era rimasto nella montagna del Grande Guerriero per venti anni mostravano quanto amava il suo paese.

Forse tutti sapevano che il duello di stasera avrebbe determinato il futuro dell’impero e ogni famiglia a San Petersburg era sveglia. San Petersburg era molto brillante e perfino l’area degli accampamenti fuori dalla capitale era accesa.

Queste persone avrebbero saputo che un Grande Guerriero era morto per loro sul picco centrale della spada?

Fei sentì vagamente acclamazioni dal fondo della montagna e mostrò un sorrisetto che nemmeno lui capì: “Stanno esultando perché l’Imperatore Yassin ha mostrato il potente Pugno del Drago? Non sanno che un vero Grande Guerriero è morto?”

Presto il sovrano si sbarazzò delle sue emozioni negative.

“I tre che sono stati disarcionati dai loro grifoni sono ancora a San Petersburg. Devono essere ancora vivi visto che sono membri d’élite di classe lunare, e si stanno nascondendo da qualche parte ora… Li troverò e li ucciderò tutti!”

Fei osservò i quattro spuntoni verdi di dieci centimetri nelle sue mani; erano gli oggetti che Krasic aveva usato per attivare la Tecnica Proibita della Resurrezione dei Canali d’Energia. Dopo che Krasic si era ridotto in polvere, erano rimasti quattro spuntoni.

“Li spingerò nei cuori di Huntelaar, Costakarta e Amauri! Trapasserò i cuori dei reali degli imperi Jax, Eindhoven e Spartax! Gliela farò pagare per ciò che hanno fatto!”

Fei guardò il cielo e gridò.

“Quando diventerò più potente, nessuna guerra o tragedia cadrà nei posti coperti dalle ceneri di Krasic!”

…..

Fei tornò all’entrata del picco, si era calmato completamente, non si poteva vedere tristezza, né rabbia sulla sua espressione.

Eccetto per i 40 guerrieri della montagna, erano rimasti alcuni esperti dei regni affiliati.

Erano 25 i guerrieri dei regni affiliati che avevano avuto l’opportunità di guardare questo scontro. Tuttavia due di loro non erano riusciti a farcela visto che non avevano potuto superare le catene, altri due erano morti durante uno scontro con i guerrieri di Spartax e sei avevano deciso di unirsi ad Arshavin o a Dominguez. Ora ne rimanevano solo 15.

La maggior parte di loro erano arrivati tra i primi dieci posti; erano guerrieri come lo Spadaccino d’Argento, la principessa Cindy e i due guerrieri del fuoco e del vento.

Erano tutti intristiti dal fatto che il Grande Guerriero non era tornato con Fei.

Avevano già immaginato cosa sarebbe successo dopo aver visto Krasic barcollare e sanguinare così tanto. Tuttavia erano ancora delusi dal fatto che non si fossero sbagliati. Forse, in quanto membri dei regni affiliati, potevano sentire quanto era importante il Grande Guerriero, senza Krasic, molti regni affiliati avrebbero iniziato a lottare l’uno contro l’altro.

“Sua maestà!” Dopo aver visto il ritorno di Fei, i 40 esperti della montagna del Grande Guerriero si chinarono su un ginocchio e dissero: “Seguiremo l’ordine del Grande Guerriero e saremo sotto il suo comando!”

Fei ne fu un po’ sorpreso, ma presto capì la situazione.

Probabilmente era qualcosa che Krasic aveva predisposto prima del duello.

Questo era il motivo per cui Krasic aveva detto che non ci sarebbe stato un Grande Guerriero di Zenit dopo stasera. In effetti la montagna del Grande Guerriero sarebbe rimasta deserta, non sarebbe rimasta traccia di Krasic!

Tra i 40 guerrieri, il più potente era un giovane dall’aspetto ordinario. Sorprendentemente, Fei si rese conto che la forza di quest’uomo era al picco delle sette stelle. Era giovane ed era un genio molto più talentuoso in confronto ad Una Spada e alla principessa magica Cindy. Tutti gli altri 39 erano tra le quattro e le sei stelle; c’erano quattro esperti a sei stelle tra di loro.

Tutti insieme erano potenti e terrificanti a Zenit.

Fei non si sarebbe mai immaginato che Krasic gli avrebbe passato il controllo di un rguppo del genere. Cosa avrebbero pensato l’imperatore Yassin e le altre grandi famiglie dopo aver saputo che Fei controllava una truppa che poteva minacciare la pace dell’impero?

Fei non ci badò. Era un tipo da leccare il bastoncino di un ghiacciolo più di dieci volte dopo aver finito il ghiacciolo, non avrebbe mai rifiutato un dono così generoso. Dato che era stato tutto predisposto da Krasic, non pensava che ci sarebbe stato un inganno dietro e non dubitava affatto della lealtà di queste persone. Dopotutto Krasic era un Grande Guerriero che risiedeva nella sua montagna da 26 anni e sicuramente era riuscito ad occuparsi di ogni piccolo problema.

Visto che Fei si fidava completamente di Krasic, si fidava anche di questi quaranta guerrieri.

Questo incidente spaventò un po’ tutti gli esperti che non provenivano da Chambord.

Il sovrano di Chambord era già abbastanza potente per loro. Durante la battaglia di oggi, aveva affrontato Costakarta, un potente membro d’élite di classe lunare, per più di dieci minuti, e non era nemmeno finito in svantaggio. Al confronto, esperti come la principessa magica Cindy, Una Spada e Shevchenko non avevano nemmeno potuto aiutarli; l’energia residua causata dallo scontro tra Fei e Costakarta li avrebbe feriti gravemente!

Alcuni avevano pensato che Fei fosse diventato il campione della competizione perché le semifinali tra Shevchenko e Una Spada erano state troppo feroci e li aveva indeboliti. Ma ora che avevano visto questa battaglia, solo un idiota l’avrebbe pensato. Dopo stasera, perfino l’altero Una Spada doveva ammettere che il sovrano di Chambord era di gran lunga superiore a loro. Sarebbe stato ridicolo dire che potessero competere con lui, era così distante da averli seminati.

Per un momento solo i guerrieri degli altri regni affiliati capirono quanto si sentivano inferiori e soli.

Tutti sapevano che il re di Chambord ora era troppo potente. Dopo aver ricevuto i 40 guerrieri della montagna, era allo stesso livello di Arshavin e Dominguez; era solo un po’ inferiore all’imperatore Yassin. D’ora in avanti, la situazione a Zenit sarebbe potuta cambiare solo per una sua idea.

“Andiamo!”

Disse Fei per poi girarsi e dare un’occhiata alle reliquie e alla colonna di pietra che erano state distrutte. Memorizzò questa scena e scese giù per il percorso senza voltarsi.

…..

Quando il sole dorato sorse sulle montagne Moro lontane e illuminò il mondo, iniziò un nuovo giorno.

Dopo che il freddo vento notturno si era calmato, tutti nella capitale seppero cos’era successo nella montagna del Grande Guerriero.

Lo spadaccino numero uno Huntelaar dell’impero Jax aveva lanciato un attacco a sorpresa contro Krasic!

Il generale numero uno di Eindhoven, Costakarta, aveva perso il suo onore e partecipato alla sporca trappola che mirava ad uccidere il Grande Guerriero Krasic!

Un membro d’élite di classe lunare di Spartax si era intrufolato a Zenit e aveva cercato di assassinare Krasic!

Il sovrano di Chambord aveva affrontato un membro d’élite di classe lunare!

Il Grande Guerriero Krasic aveva affrontato quattro membri d’élite di classe lunare… aveva ucciso Lkunta e sconfitto Huntelaar, Costakarta e Amauri… ed era rimasto gravemente ferito per poi perire!

L’imperatore Yassin si era infuriato e aveva usato il Pugno del Drago. Aveva disarcionato i tre membri d’élite di classe lunare che volevano scappare dai loro grifoni!

Ogni genere di notizia si diffuse per la capitale e ricrearono completamente cos’era successo.

All’inizio Fei pensava che il duello sarebbe stato tenuto confidenziale e che gli ufficiali avrebbero cercato di nascondere tutto. Con sua sorpresa, le notizie si erano diffuse molto in fretta! Anche se tutti erano curiosi e avevano prestato attenzione alla battaglia, Fei era sicuro che gli ufficiali di Zenit avevano favorito la diffusione di queste informazioni.

<em>’Perché gli ufficiali farebbero così? Sono comprese anche molte informazioni confidenziali…’</em> Pensò Fei.

La situazione a Zenit era pessima. Nelle regioni meridionali, il Dio della Guerra Arshavin stava ancora combattendo contro gli invasori. Dopo un po’ di successi, proprio quando stava per spingere i nemici fuori dal territorio di Zenit, Spartax aveva mandato il suo miglior generale, Marchisio. Quest’uomo aveva interrotto la serie di sconfitte e gradualmente aveva pareggiato i conti.



