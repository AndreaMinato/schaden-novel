---
weight: 3630
title: Capitolo 363 - Vecchia Storia
pubDate: 2024-05-25T11:41:47.920Z
tags:
    - htk
---

La principessa era stata chiara. Eccetto per la zona a sud del Dio della Guerra di Zenit, Arshavin, poteva scegliere la zona vicino al confine sud-ovest connessa all’impero Eindhoven e quella sul lato occidentale adiacente all’impero Jax.

Anche se comandante numero uno di una zona di guerra sembrava un titolo fico, Fei capì velocemente l’intento dietro questa missione.

“Il quartier generale vuole davvero che combatta contro un impero di livello 2 usando solo una legione? Non temono che perda e che Zenit venga conquistata?”

Anche se stava dicendo questo, Fei stava già pensando alla zona che avrebbe dovuto scegliere. Era sicuro di dover fare questa scelta visto che Tanasha gliene aveva parlato.

“Sua maestà l’Imperatore Yassin e i ministri del quartier generale hanno tutti fiducia in te. Il nome del Pugno Dominatore del Cielo è già famoso per tutto l’impero, e tutti sanno che Chambord ha molti potenti guerrieri. Con i tuoi forti soldati ed equipaggiamento di massimo livello, Chambord è senza dubbio il regno affiliato numero uno a Zenit. Questa è l’occasione perfetta per guadagnare meriti militari e fare progredire ulteriormente il regno…” Disse Tanasha.

Fei scosse la testa.

Guardò l’enorme mappa sul muro e rifletté.

Rispose: “Chambord è ancora troppo immatura e non voglio che i miei sudditi leali muoiano invano. Sono una persona generosa e posso dare questa occasione perfetta a qualcun altro.”

Tanasha osservò con attenzione Fei, sorrise e rispose: “Temo che non sia possibile. Ahah, sei stato nominato comandante numero uno di una zona di guerra da sua maestà l’imperatore Yassin e tutti e sette i migliori generali hanno accettato. Nessuno può cambiarlo.” La Dea dell’Intelligenza smise di parlare per un secondo e lo fissò negli occhi. Con un vago sorriso, continuò: “Sono sicura che lo spera anche sua maestà.”

“Oh?” Fei rise, “Perché lo vorrei?”

“Perché vuoi vendicarti.” Tanasha mostrò un’espressione seria mentre rispondeva lentamente.

“Vendicare chi?” Fei stava ancora facendo finta di niente.

“Quel misterioso anziano che è stato una figura paterna per te.” Tanasha rivelò un po’ di tristezza dagli occhi color oceano e disse: “Sai di chi sto parlando, vero?”

Fei cadde in un momento di silenzio. Dopo un po’, il sovrano alzò lo sguardo e chiese con sincerità: “Così sai tutto?”

“Eh, sì. So tutto quello che è successo tra te e lui.” Anche Tanasha rispose con sincerità.

“Come lo sai?” Fei era un po’ curioso.

Tanasha all’improvviso sorrise: “Sua maestà, credi di essere l’unico genio talentuoso che ha attirato l’attenzione del Signore Grande Guerriero? Saresti troppo arrogante a pensarla in quel modo.”

Fei ne fu un po’ sorpreso, ma poi sorrise anche lui.

Capì cosa era successo.

Non c’era da meravigliarsi che Krasic avesse pensato al futuro della famiglia reale e in particolare a Tanasha nell’ultimo momento della sua vita e che fosse morto pacificamente solo dopo aver sentito la promessa di Fei. Sembrava che il Grande Guerriero di Zenit avesse mostrato uguale o se non maggiore attenzione e premura nei confronti di Tanasha.

Non c’era da meravigliarsi che la fama della Dea dell’Intelligenza si fosse estesa per tutto l’impero prima che Fei potesse farsi un nome.

Era naturale che Tanasha fosse talentuosa e che avesse ottenuto il supporto del Grande Guerriero. Inoltre la sua identità e il suo fato erano strettamente legati al fato di Zenit ed era nata sotto i riflettori.

Fei pensava che non fosse strano che Krasic le avesse parlato di lui.

“Dato che lo sai, puoi dirmi la verità dietro questo duello tra Grandi Guerrieri?” Fei fissò la principessa calme e intelligente in quasi ogni situazione.

Tanasha sospirò.

Sembrava che sospirasse molto di più oggi rispetto a prima.

“Alexander.” Tanasha si rivolse a lui in modo diverso mentre si avvicinava alla mappa e la accarezzava con attenzione. Disse piano e lentezza: “Lascia che ti racconti una storia.”

“Molti anni fa, un genio impareggiabile nacque in questa terra.”

“Come una meteora appariscente, rubò le luci della ribalta da tutti gli altri geni.”

“Cambiò il panorama di questa terra usando la sua forza.”

“Anche se aveva iniziato dal fondo, creò un impero invincibile in poco tempo. Condusse le sue truppe per questi territori senza venire mai sconfitto. Non importava quanto fossero potenti i suoi nemici, crollavano tutti di fronte a lui.”

“Era brillante come il sole nel cielo. Non appena alzava il suo braccio, numerosi guerrieri sarebbero stati disposti a morire per lui. Quando puntava la sua spada, i suoi cavalieri avrebbero conquistato ciò che desiderava.”

“Alla fine alcune delle figure più influenti del continente iniziarono a temere il suo potere.”

“Tuttavia il suo orgoglio non gli permise di farsi indietro e di arrendersi nonostante sapesse quanto era pericoloso.”

“Così diverse organizzazioni potenti escogitarono una trappola spregevole e spudorata. Quando era nel fiore degli anni, incontrò un avversario terrificante e subì una dura sconfitta.”

“Quella sconfitta causò una quantità di ferite quasi insopportabile al suo potente fisico vitale.”

“Da allora, passò dal fiore degli anni ad un periodo di debolezza. Chi si sentiva minacciato da lui non era più preoccupato e così riuscì a sopravvivere.”

“Dovette sopportare la vergogna e puntare alla sopravvivenza a lungo termine. Iniziò a leccarsi le ferite e riflettere su cos’era successo aspettando l’occasione per una sua seconda ascesa.”

“Tuttavia le sue condizioni andavano oltre la sua immaginazione, non si riprese comunque nemmeno dopo decine di anni.”

“Anche se controllava ancora un enorme impero, le gravi ferite gli causarono una vita difficile a causa del dolore straziante e del passaggio degli anni. Il crudele passare del tempo e le vecchie ferite lo resero sempre più debole e il suo nome fu quasi dimenticato nei fiumi della storia. Il basso profilo che aveva mantenuto a lungo e la sua resistenza avevano fatto credere a molte persone che questo genio impareggiabile fosse come un drago morente che non poteva nemmeno sputare fuoco. Credevano tutti che sarebbe morto presto e che non potesse continuare a resistere a lungo.”

“Così, chi era stato sconfitto da lui, chi aveva perso l’onore e altri spregevoli insetti iniziarono a fare le loro mosse.”

“L’odio li fece impazzire e non avrebbero lasciato che questo genio impareggiabile morisse in pace.”

“Volevano ricambiarlo con la stessa umiliazione che avevano ricevuto.”

“Pensarono che fosse il momento migliore per contrattaccare."

“Avevano trascorso dieci anni ad assicurarsi pazientemente che fosse debole come avevano detto le dicerie. Erano così spaventati da lui che non avrebbero osato fare nulla anche se fossero stati al 99,99% sicuri che fosse molto debole.”

“Non potevano aspettare ulteriormente.”

“Erano terrorizzati da lui e temevano che questo genio potesse creare un altro miracolo. Decisero di eliminare la fonte della loro paura e crearono questa enorme trappola per ucciderlo spietatamente.”

“L’operazione iniziò.”

“Anche se era molto debole, non osarono affrontarlo direttamente. Perciò, queste povere anime decisero di sacrificare i suoi sostenitori e i suoi seguaci proprio come avrebbero tagliato le ali e gli artigli di un drago prima di tentare di catturarlo e di ucciderlo.”

“Negli ultimi 10 anni, 23 pezzi grossi che avevano seguito e sostenuto questo genio impareggiabile scomparirono per vari motivi in varie circostanze.”

“Alla fine presero di mira la persona che ritenevano la più minacciosa, il più grande aiutante di quell’uomo.”

…..

Tanasha si fermò all’improvviso e guardò silenziosamente Fei.

Questa principessa intelligente finì la storia con orgoglio, ma anche con rabbia. Disse: “DI sicuro hai capito ora, vero?”

Questa era la prima volta che Fei la sentiva parlare con emozione.

Fei annuì.

Tuttavia chiese di nuovo con un’espressione strana: “Lo so, ma voglio sapere perché il Grande Guerriero Krasic è morto nel picco centrale. Com’è connesso con le origini dell’Imperatore Yassin?”

Tanasha capì quasi subito le intenzioni di Fei. Rispose con sorpresa: “Stai biasimando l’Imperatore Yassin? Credi che sia colpa sua se non ha mandato potenti guerrieri ad aiutare il Grande Guerriero Krasic la scorsa notte? Se fosse stato così, Krasic forse non sarebbe morto… ma non lo sapevi?”

“Sapere cosa?” Fei era confuso.

“Non sapevi cos’è successo la scorsa notte? Il Prediletto di Dio, il signor Kaka, è tornato nella capitale la scorsa notte e ha mandato diverse persone a visitare tutti i membri d’élite di classe lunare a San Petersburg. Perfino l’Imperatore Yassin ha dovuto incontrare personalmente il signor Kaka nonostante fosse ancora malato. Il duello è iniziato quando hanno avuto luogo gli incontri ed è finito subito dopo che la gente della Sacra Chiesa se n’è andata.”

Fei si accigliò: “Di nuovo la Sacra Chiesa?”



