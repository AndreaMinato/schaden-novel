---
weight: 365
title: Capitolo 365 - Raggelarsi
pubDate: 2024-05-25T13:41:47.921Z
tags:
    - htk
---

Fei era rimasto sorpreso da Angela.

Inoltre ciò che Tanasha gli aveva detto gli aveva fatto capire di aver prestato troppa poca attenzione alla sua fidanzata di recente. Non avevano mai avuto l’occasione di passare un po’ di tempo insieme come coppia, né di sedersi e fare una bella conversazione. Dopo averci pensato, Fei si sentì davvero in colpa.

Aveva la sensazione di dover proprio parlare del loro futuro con la sua splendida e pura fidanzata. Anche se aveva dei tratti da macho, era un uomo che proveniva da un altro mondo ed era molto moderno; non avrebbe mai potuto ignorare come si sentivano gli altri.

Dopo essersi deciso, guardò l’enorme territorio di Zenit nella mappa e si concentrò sul confine ad ovest, stava pensando alla guerra imminente.

Non avrebbe portato tutti i guerrieri di Chambord nel fronte. L’era del caos era alle porte, e sentiva sete di sangue e follia nell’aria. Fei doveva assicurarsi che Chambord rimanesse al sicuro.

Se non fosse stato per la morte di Krasic, probabilmente non sarebbe nemmeno entrato nel campo di battaglia.

In quel momento, la guardia fuori dal palazzo annunciò la visita di un soldato della legione Ferro di Sangue, che si precipitò velocemente nel palazzo e fece rapporto a Tanasha. Dopodiché si inchinò e se ne andò rapidamente senza nemmeno guardare Fei.

“Hai ottenuto informazioni su di loro?” Chiese Fei.

“No.” Tanasha lesse il rapporto e scosse la testa. Dopo averlo dato ad una serva accanto a lei, disse: “Devi tenere a mente che stiamo cercando tre membri d’élite di classe lunare e non teppisti qualunque. Avranno i loro uomini ad aiutarli a nascondersi, così ho bisogno di un po’ di tempo.”


“Tempo?” Fei arricciò le labbra scontento e disse: “Sai che devo andare a versare sangue per l’impero tra tre giorni, vero? Non voglio sapere dove sono dopo che sarò partito per il fronte.”

Tanasha ignorò la sua reazione scontenta e sorrise: “Dipende dalla fortuna. Se siamo fortunati, potremmo trovarli in tre giorni.”

“La mia fortuna è ottima.”

Rispose Fei e uscì dal palazzo. All’improvviso si fermò a metà strada, si girò e fissò Tanasha negli occhi: “Ho preparato un piccolo spettacolo. Credo che sua altezza ne sarebbe interessata!” Disse.

“Oh?” Tanasha si alzò. Come se si fosse resa conto di qualcosa, rispose: “Mi piacerebbe partecipare.”

….

San Petersburg.

Area residenziale, in un piccolo edificio.

Lanji tornò di nuovo e raccomandò: “I soldati di Zenit stanno intensificando le ricerche. Questo posto non è più sicuro e dovremmo cambiare posizione.”

I tre membri d’élite di classe lunare che stavano usando la loro energia da guerriero per guarire interruppero cosa stavano facendo.

Dopo mezz’ora di cure, erano in condizioni di gran lunga migliori.

La maggior parte delle lesioni di Huntelaar erano guarite e si era sbarazzato dell’80% dell’energia verde di Krasic. Anche l’enorme ferita di Amauri era guarita abbastanza, rimaneva solo una cicatrice scura sul suo corpo. Infine, anche se Costakarta stava ancora indossando l’armatura squarciata, per lo più era guarito.

I membri d’élite di classe lunare avevano una vitalità pazzesca e anche le loro capacità di recupero erano molto forti. Finché non avessero perso gli arti e i loro organi interni non fossero stati danneggiati, sarebbero riusciti a riprendersi da ogni altro tipo di ferita in poche ore.

Il motivo per cui le loro ferite erano più difficili da curare era per via dell’energia verde di Krasic, che rallentava la guarigione e causava molto dolore.

“Sì. Sono sicuro che uomini intelligenti dalla parte di Zenit indovinerebbero dove siamo. Dobbiamo cambiare posto.” Costakarta annuì e accettò il consiglio.

“Dove?” Disse freddamente lo spadaccino numero uno di Jax mentre li fissava: “Avete familiarità con San Petersburg? Credo che dovremmo chiamare la nostra gente e poi scappare!”

“Meglio di no. Questo è un momento speciale e non possiamo essere sicuri che i nostri uomini non siano sotto il loro monitoraggio. Forse li stanno usando come esca proprio adesso!” Ricordò con buone intenzioni Lanji.

“Umpf” Huntelaar sbuffò. “Debole donna miserabile! Se non sei utile, non sei nemmeno degna di parlarmi! Sparisci dalla mia vista!”

“Tu…” Lanji sapeva che questo spadaccino era arrogante ed egocentrico, ma non credeva che sarebbe stato così estremo; stava sfogando la frustrazione della sua sconfitta sugli altri.

Disse con calma a Costakarta: “Padre, fuori ho trovato un po’ di buoni posti dove nascondersi. Sono stati perlustrati numerose volte in poco tempo e sono vicini alla porta. Se ne avessimo l’occasione, riusciremmo a scappare!”

Costakarta annuì.

Questo famoso generale di Eindhoven era molto soddisfatto del comportamento calmo di sua figlia. In quanto generale numero uno di Eindhoven, il suo più grande rimpianto era non aver avuto un figlio che potesse ereditare i suoi titoli e la sua posizione. La sola cosa di cui era contento era che sua figlia Lanji si era molto interessata alle battaglie e alle guerre fin da giovane e che era molto talentuosa. Poteva sopportare il dolore e poteva controllare le sue emozioni; erano tutte caratteristiche chiave di un ottimo generale.

Costakarta aveva già deciso, se fosse riuscito a scappare e tornare ad Eindhoven, sarebbe andato contro ogni suggerimento e avrebbe reso sua figlia il prossimo capo della famiglia e le avrebbe passato il comando delle sue truppe.

Mentre ci pensava, impallidì come se avesse percepito qualcosa.

Dopo aver mostrato un sorriso pieno di amarezza, guardò sua figlia per un po’ di secondi. All’improvviso le disse: “All’improvviso mi è venuta voglia di mangiare un merluzzo glassato al miele che prepari di solito. Vai a prendere gli ingredienti. Dopo che andremo nel nuovo nascondiglio, potrai farlo per me.”

“Merluzzo glassato al miele?”

Lanji ne fu un po’ sorpresa.

<em>’A mio padre piace questo piatto e gliel’ho sempre cucinato dopo ogni vittoria. Ma in questa situazione…’</em> Lanji guardò suo padre e vide una rara espressione affettuosa nel suo volto. Anche se era un po’ confusa, seguì il suo ordine e uscì dall’edificio. Dopo che avesse indossato il suo vestito, non avrebbe attirato l’attenzione di nessuno. Perciò non sarebbe stato un problema comprare questi ingredienti al mercato.

<em>’Ma perché mio padre vorrebbe mangiare merluzzo glassato al miele in un momento così pericoloso? C’è qualcosa di strano!’</em>

Dopo che Lanji uscì con cautela dall’edificio ed entrò in un piccolo vicolo sul retro, percepì qualcosa e si girò velocemente.

In quel momento…

“Come ci hai trovato? Tu…” Risuonò un grido nell’edificio, attirando immediatamente l’attenzione di molti passanti.

Lanji volse lo sguardo in direzione del grido e tremò.

Il suo sguardo rivelò disperazione.

Vide numerosi soldati circondare l’edificio in cui era suo padre, c’erano più di venti guerrieri che indossavano abiti marroni con spade sulla schiena che stavano di fronte ai soldati con entusiasmo. Provenivano tutti dalla montagna del Grande Guerriero e Lanji sapeva che non avrebbe potuto sconfiggerne nemmeno uno in battaglia.

Naturalmente non erano queste persone ad averla fatta disperare, ma una figura.

La scorsa notte sul picco centrale della spada, questo guerriero che sembrava un ragazzo della porta accanto era stato in grado di combattere contro suo padre. Sapeva quanto era potente suo padre ed era stata quasi tagliata in due da questo giovane la scorsa notte. Allora Lanji si era sentita debole come non mai; se non fosse stato per l’aiuto di suo padre, la comandante più brillante della giovane generazione di Eindhoven sarebbe morta sul picco della spada centrale la scorsa notte.

“Cosa succederà dopo? Questo giovane terrificante ha già trovato mio padre e gli altri due membri d’élite di classe lunare…” Lanji si raggelò.



