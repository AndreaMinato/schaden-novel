---
weight: 3680
title: Capitolo 368 - Giuramento
pubDate: 2024-05-25T16:41:47.921Z
tags:
    - htk
---

“Uh…”

Dopo che aprì la bocca e sospirò, Fei iniziò a sentire che le sue ferite stavano guarendo lentamente.

Anche se aveva bevuto la pozione della giovinezza, che aveva effetti spettacolari, era rimasto troppo ferito. La spada di Huntelaar aveva trapassato il suo petto e infilzato uno dei suoi polmoni, la lama di Costakarta gli aveva quasi tagliato un braccio e Amauri quasi gli aveva squarciato la pancia e aveva fatto fuoriuscire le sue interiora. L’ultima lesione era la più grave e Fei usò la mano sinistra per spingere lentamente l’intestino bianco grigiastro nel suo corpo. La scena era così sanguinosa che alcune persone timide dovettero persino chiudere gli occhi.

Era troppo lento a guarire.

Dopotutto il mondo reale non era come quello di Diablo e il processo di guarigione non avveniva cliccando un tasto. Inoltre la gente che aveva ferito Fei erano membri d’élite di classe lunare e le loro energie da guerriero stavano ancora percorrendo le sue ferite. Mentre la pozione della giovinezza stava guarendo lentamente le sue ferite, stava anche cercando di sbarazzarsi di questa energia.

Il dolore folle costrinse Fei a stendersi a terra. Sudò così tanto che sembrava fosse appena uscito da un fiume.

In quel momento il sovrano sembrava essere in condizioni pietose e quasi pareva fosse stato sconfitto.

Ma nessuno tra il pubblico la pensava così.

Non si sarebbero mai immaginati che potenti membri d’élite di classe lunare potessero combattere in questo modo, senza eleganza, e che tecniche usate in zuffe da strada sarebbero potute funzionare contro di loro!

Non c’erano state ondate di energia da guerriero, né potere magico appariscente!

Non c’era stata dominazione, né una vittoria facile!

Per qualche motivo, tutti ebbero la sensazione che questa battaglia atipica avesse sfogato appieno la loro furia.

Quando avevano visto il sovrano di Chambord usare i pugni per sconfiggere i tre spregevoli cospiratori che avevano ucciso il Grande Guerriero Krasic, perfino i soldati ordinari e i cittadini sentirono l’impulso di gridare e acclamare Fei. Sembrava che qualcosa stese bruciando ed esplodendo dentro di loro!

Risuonarono dei passi e il giovane dalle sopracciglia taglienti e gli occhi brillanti si fece avanti e posò una mano sulle spalle di Fei; era il capo dei quaranta esperti della montagna del Grande Guerriero.

Fiamme d’energia da guerriero verdi avvolsero subito lui e Fei.

Il suo potere si scatenò completamente e la forza terrificante fece arretrare un po’ la gente attorno.

Dopo cinque minuti, iniziò a colare sudore dalla sua fronte; era l’indicazione che un guerriero aveva scatenato appieno la sua energia per diverso tempo.

Fei stava andando incontro a cambiamenti magnifici. Le tre enormi ferite sul suo petto, sulla sua vita e sulle sue spalle stavano guarendo con un ritmo folle. I muscoli stavano ricrescendo a vista d’occhio, come se una mano invisibile stesse ricucendo le ferite e i tre tipi di energia da guerriero furono eliminati dopo sei minuti. Sotto la coordinazione della pozione della giovinezza e dell’energia verde, le tre ferite si trasformarono in cicatrici.

“Grazie!” Fei si spolverò l’abito, si rialzò e ringraziò questo giovane guerriero stellare all’ottavo livello.

“Sua maestà, dovremmo essere noi a ringraziare lei.” Disse con sincerità il giovane.

Gli altri 39 guerrieri della montagna del Grande Guerriero lo raggiunsero con entusiasmo e chinarono un ginocchio di fronte a Fei insieme al giovane. “Ha rischiato la vita per vendicare il maestro Krasic. Abbiamo tutti giurato nel nome di Krasic che seguiremo con sincerità sua maestà! D’ora in avanti, i suoi desideri sono le nostre missioni, difenderemo il suo onore con le nostre vite, andremo ovunque indicherà con la spada e la terra sotto i suoi piedi sarà la terra natìa che proteggeremo! Giuriamo di seguire sua maestà, di proteggerla e di rimanerle leali fino alla morte!” Dichiararono all’unisono.

I giuramenti dei 40 guerrieri risuonarono nel cielo dando una sensazione indescrivibile.

Erano fragorosi come un tuono e scioccanti come un fulmine.

Fei ne fu un po’ sorpreso.

Voleva vendicare Krasic per sé stesso, da quando Krasic si era trasformato in polvere sul picco centrale e aveva coperto la terra di Zenit, Fei aveva giurato di fare sanguinare a morte tutti i nemici. Tuttavia non si aspettava che avrebbe ottenuto la completa fiducia e lealtà di questi 40 guerrieri mentre perseguiva i suoi obiettivi.

A giudicare dagli sguardi di questi uomini, Fei sapeva che erano completamente seri. Se prima lo avevano seguito per via degli ordini di Krasic, ora erano al 100% leali e avevano fiducia in lui.

<em>Tink!</em>

Risuonò una vibrazione metallica e la Spada Celeste volò volontariamente da lui mentre sporgeva una mano.

Sotto gli sguardi di tutti, passò vicino ad ogni guerriero e posò la lama nera sulle loro spalle, uno per uno dicendo con sincerità la seguente frase: “Io, Alexander, accetto la tua lealtà! Che il mio potere e il mio onore possano sempre accompagnarti!”

…..

In lontananza.

Il vento freddo fece svolazzare l’abito bianco di Paris che era venuta qui dopo aver sentito la notizia. La sua gonna si sollevò un po’ e rivelò parte delle sue gambe bianche che avrebbero fatto impazzire qualunque uomo.

Questa ragazza stava tenendo una rosa piena di aghi affilati e sembrava assorta.

Accanto a lei, Barbarossa Granello, che era stato appena promosso a capo comandante delle pattuglie imperiali, disse con serietà: “Alexander ora è come un’aquila con delle ali nuove. Con i soldati della montagna del grande Guerriero, non sarà limitato dall’impero. Sembra che sia sua altezza che il Dio della Guerra non potranno più gestirlo. Zenit è fortunata o no ad averlo?”

“Perché le persone vogliono sempre controllare gli altri?” Dominguez mostrò un sorriso brillante, “Non è meglio essere amici?”

I tre presto scomparirono silenziosamente sotto la protezione dei soldati della pattuglia imperiale.

…..

Una delle persone che avevano assistito allo scontro era la figlia di Costakarta, Lanji, che al momento sembrava un’ordinaria cittadina di Zenit.

Dopo aver visto quanto velocemente quel giovane aveva distrutto i tre membri d’élite di classe lunare, questa ragazza calma e composta si disperò.

Aveva colto nel segno.

Questo re che sembrava un ragazzo della porta accanto in realtà era un diavolo! I tre membri d’élite di classe lunare erano sembrati indifesi di fronte alla sua furia! Nessuno si aspettava che per batterli sarebbe stato disposto a ricevere ferite con fare autodistruttivo, ma era stato efficace. Anche se erano feriti, i tre membri d’élite di classe lunare avevano la loro esperienza e buone capacità combattive. Tuttavia erano stati tutti colti di sorpresa.

“Cosa dovrei fare? Cosa posso fare?” Lanji era molto ansiosa e si morse il labbro istintivamente.

La ragazza si addolorò dopo aver visto l’espressione sofferente di suo padre e come si era piegato nonostante non si fosse mai inchinato di fronte a nessuno negli ultimi vent’anni. Presto le lacrime le offuscarono gli occhi.

Anche se voleva farsi avanti e aiutare suo padre, il suo ultimo briciolo di lucidità la fece trattenere.

Sapeva di non poterlo aiutare in quel momento; se l’avesse fatto, sarebbe stata catturata anche lei.

“Come posso salvare mio padre da quel diavolo?”

Ora Lanji sapeva che suo padre l’aveva mandata a prendere gli ingredienti del merluzzo glassato al miele per farla allontanare.

“Mio padre deve aver percepito qualcosa; è ovvio che loro tre non sarebbero potuti scappare insieme. Ma mio padre, che ha sempre dato la priorità assoluta all’impero e alle sue missioni, ha deciso di salvare prima me. Non ha avvertito Huntelaar e Amauri. Dato che i tre membri d’élite di classe lunare sono stati catturati, Zenit interromperà le ricerche. In questo modo potrei tornare sana e salva ad Eindhoven…”

Nessuno sapeva che c’era un’altra sopravvissuta a parte i tre membri d’élite di classe lunare; tutti a Zenit pensavano che gli altri nemici fossero morti nella montagna del Grande Guerriero.

…..

Presto Huntelaar, Amauri e Costakarta furono catturati. Presto aguzzini tirarono fuori i loro strumenti sanguinosi e li legarono usando catene di ferro spesse quanto un pollice. Per impedire che si dimenassero e scappassero, infilzarono le catene nelle loro spalle e nelle loro gambe.

Sotto la protezione delle sue guardie, Tanasha si avvicinò al centro del campo di battaglia con la sua vettura magica.

“Alexander… è un po’ scortese, ma devo dirlo. Non puoi ucciderli ora. È meglio se li consegni al quartier generale, sanno molte informazioni che potrebbero farci ottenere delle vittorie.” Disse lentamente Tanasha.

“Al quartier generale?” Fei sorrise affaticato.



