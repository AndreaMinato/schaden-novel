---
weight: 370
title: Capitolo 37 - Maestro, per favore non licenziarmi!
pubDate: 2023-06-13T13:54:16.364Z
tags:
    - htk
---


Capitolo regolare,
0 capitoli in coda, 0/5
-Schadenfreude

"Hu!"

L'arciere scheletrico si afflosciò e tutte le sue ossa divennero verde scuro. Questo era l'effetto velenoso speciale della Sciabola della tempesta. Inoltre, dato anche il danno aggiuntivo per i nonmorti, il povero scheletro non ebbe nemmeno l'occasione di contrattaccare e si ridusse in frammenti.

L'agguato di Fei aveva funzionato. Lo aveva ripagato con la stessa moneta. Mentre Fei si godeva la vittoria, la folla di arcieri scheletrici più lontana reagì.

"Bing, bing, bing!" Le corde si tesero e numerose frecce volarono verso Fei come gocce di pioggia in una tempesta.

"Arrivano!" Fei sollevò il suo scudo azzurro uncinato, bloccando le frecce mentre arretrava velocemente. Aveva intenzione di sconvolgere la formazione degli arcieri scheletrici e ucciderli uno per uno.

Tuttavia...

"Whoosh, whoosh, whoosh, whoosh!"

I dardi blu di ghiaccio volarono da dietro Fei, che si girò e si rese conto che Elena non aveva seguito le sue istruzioni ritirandosi, e che invece si era avvicinata agli arcieri scheletrici mentre contrattaccava.

"Me**a!" Fei sapeva che erano nei guai.

Questa era la prima volta che Elena non lo ascoltava. Sembrava che non conoscesse i pericoli nascosti di Tristram. Se avesse continuato a contrattaccare, non avrebbe ucciso tutti gli ingannevoli arcieri scheletrici. Invece avrebbe messo in pericolo lei e Fei. C'erano due mini-boss celati tra la folla e le loro frecce infliggevano grandi danni e avevano effetti magici.
Uno usava frecce simili a quelle di Elena, che rallentavano i movimenti e la velocità d'attacco; l'altro scagliava dardi del fulmine che toglievano una grande porzione della vita. Anche un barbaro che aveva molta vitalità come Fei non avrebbe osato affrontarli direttamente.
Aveva intenzione di bere Pozioni Curative a volontà usando tattiche da guerriglia. Se la fortuna non fosse stata dalla sua parte, avrebbe disturbato i mostri e i demoni delle altre aree di Tristram. Se avesse attirato l'attenzione del boss finale Griswald, ci sarebbero state conseguenze disastrose.

"Torna indietro! Presto!" Gridò Fei, segnalandole di indietreggiare.

Tuttavia lo fece un po' tardi. Gli arcieri scheletrici notarono la mercenaria. La terrificante pioggia di frecce coprì anche lei.

Elena non aveva assolutamente l'armatura che aveva Fei, né uno scudo. Nonostante avesse cercato di schivare gli attacchi, alcune frecce infilzarono il suo corpo. Il sangue iniziò a scorrere dalle sue ferite e macchiò velocemente la sua armatura di cuoio blu.

"Maestro... la missione è più importante, non preoccuparti per me... attirerò la loro attenzione. Puoi aggirarli e salvare il signor Cain! Vai per favore!"

Elena stava sudando profusamente a causa del dolore insopportabile. Il suo viso era pallido, ma la sua espressione era determinata. Scosse la testa e morse una ciocca dei suoi splendidi capelli rossi per sopportare il dolore. Tuttavia i movimenti delle sue mani non rallentarono a causa delle ferite e continuava a contrattaccare anche se il numero delle sue ferite stava aumentando.

La sua armatura stava diventando fradicia di sangue, ma Elena era come la dea della guerra e non arretrava. Non c'era paura nella sua espressione, ma il suo sguardo era pieno d'odio. Passo dopo passo, Elena si stava avvicinando alla folla di arcieri scheletrici.

Ma in quel momento...

"Crackle!"

Uno dei mini-boss, l'arciere guerriero delle ossa reagì. Una freccia del fulmine letale colpì Elena con precisione. La mercenaria tremò e quasi cadde all'istante a terra. Dato che era stata costretta a fermarsi, i suoi punti vitali stavano diminuendo all'impazzata sotto la pioggia di frecce.

"Me**a!"

Fei era preoccupato per lei. Ignorò la raffica di frecce e fece uno scatto verso Elena, per poi prenderla tra le braccia. Poi versò una bottiglia di una Pozione Curativa Minore nella sua bocca usando Ululato per spaventare i mostri in avvicinamento. Poi, usò velocemente un Portale Cittadino. Mentre i mostri cominciavano ad avventarsi su di loro, balzò velocemente nel portale blu con Elena.

"Buzz, buzz."

Sfuggirono dalla morte e tornarono nel Campo delle Ranger.

Grazie alla Pozione Curativa Minore, Elena si era quasi ripresa del tutto e ora era lucida. Fei invece aveva la schiena gravemente ferita. Le frecce del ghiaccio e del fulmine dei mini-boss lo avevano quasi paralizzato. Anche se non era morto, dopo aver sanguinato così tanto gli rimanevano solo 30 punti salute; un altro paio di frecce avrebbe potuto ucciderlo.

Era una situazione davvero spaventosa. Fei non sapeva se sarebbe potuto resuscitare e se sarebbe morto anche nel mondo reale se fosse stato ucciso nel mondo di Diablo.

"Cavolo, non posso fare l'eroe sempre!"

Fei sentì il lieve profumo che proveniva dal corpo di Elena, ma non aveva il tempo di goderselo. Prese una Pozione Curativa Minore e la bevve. Ne lanciò una verso Elena e poi tirò via le frecce dalla sua schiena. Il sangue tornò a schizzare, così dovette bere un'altra bottiglietta per contrastare il dolore.

Fortunatamente le pozioni avevano un buon sapore e non avevano effetti collaterali.

"Cavolo, che dolore... Ehi bellezza, perché non mi hai ascoltato? Te l'ho detto dall'inizio di tenerti lontana, no?"

Ora Fei era tornato in salute e doveva rimproverare la mercenaria attraente; se lo avesse ascoltato, non sarebbero finiti in questa situazione.

Elena abbassò la testa e le lacrime le riempirono gli occhi. Non rispose. Non bevve nemmeno la pozione curativa minore. La stava tenendo in mano perché non voleva consumare una pozione così preziosa. Le sue ferite non erano ancora guarite ed era sul punto di piangere. Fei si addolcì quando vide la sua reazione, così smise di rimproverarla.

"Va bene, bevi e basta... Oh giusto. Non devi seguirmi a Tristram dopo. Non potrò proteggerti lì. Tornerò a trovarti quando finirò la missione."

Dopo un po' di riflessioni, Fei decise di lasciare Elena nell'accampamento e completare da solo la missione. Se lo avesse accompagnato, non sarebbe riuscito a tenerla d'occhio. Un arciere non sarebbe stato efficace contro un gruppo di arcieri. Se gli scheletri avessero continuato ad assillarli, non sarebbero riusciti a cooperare molto bene e la mercenaria sarebbe stata circondata dai mostri e fatta a pezzi.

Tuttavia Elena fraintese.

"Ah? No! Per favore non licenziarmi maestro... La prossima volta... La prossima volta potrò badare a me stessa... Posso proteggermi da sola... io..."

Il panico di Elena colse di sorpresa Fei. Questa probabilmente era la prima volta che parlava così tanto.

Tristram era caduta da tempo, così la strada verso est era bloccata da tutti i mostri. Le ranger nell'accampamento potevano solo ottenere oggetti e pozioni dai viandanti come Fei per sussistere. Gli oggetti e le pozioni che il fabbro Charsi e il capo Akara creavano non erano sufficienti a sostenere l'intero accampamento.

Dopo la scomparsa dei viandanti, le risorse accumulate nella storia dell'accampamento erano diminuite precipitosamente. Se avessero continuato così, il campo sarebbe stato conquistato dai mostri e dai demoni nell'arco di un anno.

La comparsa di Fei nel Campo delle Ranger per loro era un'opportunità per sopravvivere. Era il primo viandante dopo 60 anni. Questi viaggiatori potevano ottenere oggetti e pozioni dalla brughiera al contrario delle ranger. Questo era il motivo per cui Kaysha era disposta a fornire mercenari a Fei, un completo estraneo, nonostante sapesse che numerose esploratrici erano state sfruttate e umiliate dai viandanti.

Facevano tutto questo per la sopravvivenza dell'accampamento e dei suoi residenti. Qualcuno doveva fare il sacrificio. Elena non era la più forte tra tutte le mercenaria, ma era sicuramente la più bella. Per mantenere la cooperazione con Fei, bisognava fare ogni tipo di sacrificio, offrendo anche la vita e il corpo della mercenaria.

Se Elena sfortunatamente fosse morta nella brughiera o durante un'avventura, altre ranger avrebbero preso il suo posto per mantenere la connessione tra Fei e l'accampamento.

Questa era la crudeltà del mondo di Diablo; la brutale legge della giungla.

Era così che il piccolo accampamento era sopravvissuto.

Senza dubbio, Fei era l'unica speranza nel Campo delle Ranger. Non importava quanti sacrifici dovessero fare, i capi dell'accampamento erano disposti a farlo.

Naturalmente Fei non lo sapeva. Per questo Elena che normalmente era calma e silenziosa provava così tanta ansia pensando che Fei l'avesse licenziata.

Se avesse offeso il viandante, avrebbe causato una perdita enorme per l'accampamento. Inoltre Fei era stato molto premuroso nei suoi confronti nelle ultime due ore, ed era infinitamente meglio che lavorare per gli spregevoli viandanti di cui aveva sentito parlare. Elena si stava anche abituando a combattere con lui. Apprezzava l'opportunità di essere la mercenaria di Fei.




