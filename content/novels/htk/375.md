---
weight: 3750
title: Capitolo 375 - Chi… sei?
pubDate: 2024-05-25T23:41:47.922Z
tags:
    - htk
---

Shevchenko e Cech non si arrabbiarono, questo guerriero robusto era davvero più forte di loro. Si scambiarono un’occhiata e sorrisero, poi si fecero da parte.

Kerman guardò oltre.

Le sue pupille si contrassero quando vide la figura seduta nella tenda.

Dentro la tenda brillante c’era una persona seduta su una sedia di pietra che leggeva un libro spesso con fare rilassato. Aveva un abito semplice e lunghi capelli neri che ricadevano come una cascata. Anche se Kerman non poteva vedere chiaramente il suo volto, ebbe la sensazione che fosse in un mondo tutto suo.

Accanto c’era una strana bestia alta quattro metri. Anche se era sdraiata accanto a quest’uomo, Kerman immaginava che i suoi arti fossero spessi come pilastri. La sua lunga pelliccia copriva più della metà della sua testa, i suoi denti affilati potevano fare a pezzi qualunque cosa e ostilità brillava nei suoi enormi occhi cristallini. L’aspetto ancora più scioccante era l’odore di zolfo che proveniva dalla sua bocca, come se fosse sul punto di sputare fuoco…

Se questa bestia non avesse avuto un pelo nero e liscio, Kerman avrebbe pensato che fosse un membro della razza dei draghi scomparsa anni fa da questo continente, quell’odore di zolfo e quell’aura pesante erano le caratteristiche distintive di un drago.

Kerman sentì un tuffo al cuore, sapeva che lo strano ruggito che aveva immobilizzato le Tigri della Sabbia era provenuto da questa bestia.

Inoltre non poteva percepire il livello del giovane seduto nella tenda. Gli sembrava una persona ordinaria priva di potere, ma era impossibile dato che aveva annientato così facilmente il suo attacco a piena potenza.

C’era una sola spiegazione possibile; quest’uomo era ad uno stadio di gran lunga superiore al suo.

<em>’Pericolo!’</em> Pensò.

Come se avesse percepito lo sguardo di Kerman, l’uomo che leggeva alzò lo sguardo e sorrise.

“Stavi dicendo che volevi vedermi. Ora che mi hai visto, è il momento di inginocchiarti e arrenderti?” Disse l’uomo dal bell’aspetto.

Naturalmente era il sovrano di Chambord che aveva creato questo scenario per vantarsi.

Gli piaceva trattare bene i suoi cari, ma sarebbe stato anche positivo per la sua salute mentale se si fosse vantato frequentemente di fronte ai suoi nemici.

Inoltre questa era la prima volta che conduceva una legione in guerra e doveva fare il figo.

Kerman strinse la sua enorme lama e fece un respiro profondo per calmarsi.

“Inginocchiarsi e arrendersi?” Kerman rise. “L’impero di Jax ha solo guerrieri che combattono fino alla morte e non ha codardi che si arrenderebbero…” guardò lentamente i soldati di Zenit che lo circondavano e continuò: “E non siamo ancora in trappola.”

“Ahah? Vuoi superare la mia brigata d’avanguardia con una squadra di 404 persone?”

Fei rise come se avesse sentito una battuta e scosse la testa: “Se volessi, vi ridurremmo in poltiglia in meno di dieci minuti. Sarete tutti decapitati, le vostre teste formeranno una piccola montagna e i vostri cadaveri decapitato verranno gettati nel deserto per dare da mangiare ai coyote e agli avvoltoi. Possiamo fare ciò che avete fatto con i nostri civili!”

“Uccidiamoli! Uccidiamoli! Uccidiamoli!”

Le parole di Fei riempirono di rabbia i soldati di Zenit e i 6000 guerrieri gridarono battendo le armature metalliche con le loro armi, facendo un po’ di passi avanti all’unisono. I clangori e le grida crearono un’ondata di energia invisibile e il loro intento assassino aumentò bruscamente, era una sensazione mozzafiato.

Fei posò il libro e si alzò all’improvviso: “Puoi provarci se vuoi!” Sogghignò.

Mentre si alzava, emanò un intento assassino denso e concentrato. In quel momento Kerman ebbe la sensazione di essere in un mare di sangue e di cadaveri, numerose grida terrificanti risuonavano in ogni direzione; per un momento aveva pensato di essere nel bel mezzo di un antico e crudele campo di battaglia infernale.

“Che presenza terrificante!!”

Kerman sentì subito la pressione ineluttabile, come se stesse portando diverse montagne in spalla. Iniziò a resistere istintivamente e le sue ossa cominciarono a crepitare.

Sapeva di essersi sbagliato, fin troppo!

<em>’Ciò che ha detto è vero… non ha nemmeno bisogno di ordinare di attaccare ai suoi 6000 soldati… nessuno di noi del Torrente Nero potrà uscirne vivo se quest’uomo ci attacca… Ha solo rilasciato la sua aura e io, un guerriero a sette stelle, non riesco nemmeno a stare in piedi… Troppo terrificante.’</em> Pensò.

“Chi… chi sei…?” Chiese con amarezza Kerman mentre si appoggiava alla lama che aveva infilzato a terra per cercare di rimanere in piedi.

“Sono il sovrano di Chambord, il re Alexander!”

“Così… così sei tu… ho sentito… ho sentito parlare di te in passato. Mi sbagliavo, tu… Puff!” Kerman fece diverse pause perché la pressione era eccessiva. Alla fine schizzò sangue dalla sua bocca e le sue ginocchia si piegarono, non poteva più trattenersi.

“Getta le armi, inginocchiati e arrenditi. Se lo farai, mostrerò un po’ di pietà e vi lascerò andare.” Disse Fei mentre strizzava gli occhi e sorrise in modo strano.

“Impossibile!” Kerman fece del suo meglio per rimanere con la schiena dritta e gridò: “I guerrieri di Jax non si… inginocchierebbero mai… sono tutti… guerrieri coraggiosi!”

“Sì, sono guerrieri coraggiosi…” Fei notò le espressioni sorprese di alcuni cavalieri di Jax e sospirò: “Per quanto ne so, la loro missione era solo di ripulire l’area nel raggio di cento chilometri attorno alla città delle Due Bandiere. Era una missione semplice e non dovevano attaccare la brigata d’avanguardia di Zenit. Che peccato che hanno un comandante idiota! Sei stato tu a condannarli a morte! Sei stato tu a metterli in pericolo perché desideravi più meriti militari. I loro cari saranno addolorati per il resto della vita a causa della tua decisione… ora hai un’occasione per salvarli. Se getterai le armi e ti inginocchierai, potresti salvare questi guerrieri coraggiosi di Jax e aiutare le loro famiglie. Perché no? Li lascerai morire a causa del tuo stupido orgoglio?”

La voce di Fei sembrava allettante come quella di un demone. Queste parole stuzzicarono le menti dei cavalieri di Jax.

“No! Demone! Tu…” Gridò Kerman mentre schizzava sangue dalla sua bocca.

Sapeva molto bene cosa significava questo assalto; era il primo scontro importante tra i due eserciti.

Kerman aveva sognato di distruggere questa brigata e uccidere il loro comandante per portare la prima vittoria a Jax; questo avrebbe migliorato all’istante il morale dei suoi soldati. Anche se aveva commesso un errore, non era comunque disposto ad arrendersi. Avrebbe preferito che lui e i suoi uomini morissero qui e diventassero l’esempio della fede di Jax e della loro decisione.

Se si fosse inginocchiato oggi, non avrebbe sacrificato solo il suo orgoglio.

Anche l’impero che aveva aspettato la sua rivalsa ne sarebbe stato influenzato.

Se si fosse inginocchiato oggi, la famiglia reale e i militari di Jax sarebbero stati umiliati e sarebbe stato un colpo insopportabile per il morale delle truppe.

“Che strategia sporca e feroce!”

Kerman rimpianse la sua decisione.

Non aveva rimpianto la sua decisione dopo essersi reso conto di essere stato intrappolato.

Dopo aver saputo che c’era un esperto e che non avrebbe potuto sconfiggere i suoi nemici… non avrebbe provato rimpianto, non lo avrebbe fatto nemmeno in una situazione cento volte più pericolosa.

Ma ora stava provando rimpianto.

La strategia di questo comandante era troppo crudele.

Questo errore sarebbe diventata un’umiliazione indimenticabile per i soldati di Jax.

Kerman aveva sentito parlare del sovrano Alexander in passato. L’impero Jax aveva la sua rete di informazioni e aveva sempre prestato attenzione a Zenit. Dato che Zenit aveva tenuto la competizione tra regni affiliati, naturalmente aveva sentito notizie anche di questo guerriero numero uno.

Kerman aveva riso sentendo le dicerie di come il re Alexander fosse uno degli esperti più talentuosi nella storia di Zenit.

“Quanto può essere talentuoso un re di un piccolo regno affiliato?” Non ci aveva creduto.

Il mondo non era giusto. La maggior parte dei geni provenivano da famiglia molto ricche, organizzazioni enormi e famiglie reali, solo questi guerrieri avrebbero avuto abbastanza risorse da dare a questi grandi talenti. Se qualcuno fosse nato in un ambiente povero, il suo futuro sarebbe stato molto limitato.



