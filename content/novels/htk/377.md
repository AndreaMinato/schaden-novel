---
weight: 3770
title: Capitolo 377 - Salvataggio sul Monte Arreat
pubDate: 2024-05-26T01:41:47.923Z
tags:
    - htk
---

<em>Buzz…</em>

Risuonò un rumore e si sollevò del vento nella tenda centrale. Apparì un portale ovale di colore blu alto più di due metri.

Una figura forte con un mantello nero ne uscì e passò silenziosamente una lettera a Fei.

Fei la scorse e la ripose nel suo inventario. Poi guardò la donna forte e sorrise annuendo: “Grazie capo Kashya.”

Era il capo militare nel Campo delle Ranger.

Era una mercenaria esperta. Indossava sempre una semplice armatura di cuoio che proteggeva i punti vitali nel suo corpo e rivelava la maggior parte delle sue braccia forti e delle sue gambe. Portava anche una fascia con degli spuntoni e un mantello marrone con sfumature arancioni.

Era un’introversa ed era difficile immaginare cosa stesse pensando perché parlava raramente. Tuttavia non temeva mai il sangue e la morte, ed era una persona molto stabile e degna di fiducia.

Non c’erano dubbi che questo capo militare del Campo delle Ranger era potente; Fei non poteva ancora percepire quanto era potente questa donna; sembrava più forte della maggior parte degli uomini. Per questo Fei si sentiva di poterla lasciare nell’Ufficio delle Lettere a proteggere il vecchio Zolasc e il giovane Modric.

Usando la tecnica miracolosa Evoca, Fei aveva lasciato un marchio spaziale su Zolasc e Modric; queste due persone potevano evocare Kashya quando avessero avuto bisogno del suo aiuto.

Nello scorso mese circa, Kashya aveva potuto usare i suoi metodi diretti e letali per eliminare le spine lungo il percorso di crescita nell’Ufficio delle Lettere. Nella malavita di San Petersburg, la gente la chiamava Mantello della Morte; i suoi metodi letali li avevano terrorizzati.

Dopo aver saputo che Fei avrebbe portato la legione Zanna di Lupo nella zona di guerra di Jax, l’Ufficio delle Lettere aveva già iniziato ad infiltrarsi nell’impero di Jax. Il giovane Modric, era rimasto a San Petersburg a sorvegliare le organizzazioni di Zenit e il vecchio Zolasc era entrato personalmente nel territorio di Jax per iniziare a sviluppare una rete di informazioni per Fei.

Tutte queste informazioni erano state ritrasmesse a Fei attraverso Kashya.

Non importava quanto fossero lontani, la miracolosa Abilità Evoca poteva creare un portale e mandare Kashya da Fei. La velocità di trasmissione delle informazioni era di gran lunga superiore alla tecnologia della vita precedente di Fei come le email e i messaggi.

Attraverso l’Ufficio delle Lettere, Fei aveva saputo che i soldati di Jax avevano circondato la città delle Due Bandiere. Ora Fei aveva appena ricevuto informazioni ancora più fresche.

Dopo aver sentito cos’aveva detto Fei, Kashya rispose concisamente: “Nessun problema.”

All’inizio Fei era rimasto senza parole con Kashya perché non aveva potuto mantenere una conversazione con lei. Ora ci era abituato.

Fei abbassò la testa e disse: “Come va il piano dello zio Zolasc? Sono sicuro che è molto più difficile sviluppare un’organizzazione nell’impero Jax in confronto a Zenit.”

Dopo aver riflettuto un po’, Kashya rispose con sincerità: “È piuttosto difficile, ma dovrebbe riuscirci.”

“Eh, bene.” Fei annuì. Diede a Kashya piena di caratteri fini e disse: “Per favore chiedi allo zio Zolasc di completare le richieste in questa lettera… Sarebbe meglio se potesse completarle in un giorno. Inoltre passagli anche questo.” Diede un cristallo Divy a Kashya.

“Ricevuto.”

Dopo la sua risposta veloce, Kashya ripose gli oggetti nel suo inventario ed rientrò nel portale.

<em>Buzz…</em>

Scomparì nel portale.

Fei sospirò pesantemente.

Quel Cristallo Divy aveva registrato tutto quello che era successo e l’angolo di registrazione era davvero unico.

Iniettando un po’ di energia magica nel cristallo, la gente avrebbe visto come le 404 Tigri della Sabbia avevano defecato incontrollabilmente, come il terzo discepolo del Grande Guerriero di Jax si era inginocchiato di fronte al comandante della legione Zanna di Lupo e come gli altri soldati si erano arresi.

Specialmente la scena in cui Kerman, il terzo discepolo del Grande Guerriero di Jax, si era inginocchiato avrebbe distrutto il morale dei soldati e dei guerrieri di Jax! Dato che l’incidente era avvenuto prima della guerra, la famiglia reale e il quartier generale ne sarebbero stati umiliati, anche il loro Grande Guerriero ne sarebbe stato influenzato negativamente.

Anche se non era sufficiente a danneggiare le fondamenta dell’impero Jax, avrebbe causato loro grandi problemi.

Per questo motivo Fei aveva trattenuto Kerman, che era abbastanza forte da poter rappresentare una minaccia per la legione Zanna di Lupo e aveva liberato tutti gli altri, quei cavaleri avrebbero diffuso notizia dell’incidente. Quando la gente di Jax avesse visto quei soldati, si sarebbe ricordata della sconfitta e della vergogna associata al conflitto.

A Fei era venuta in mente questa idea dopo aver saputo dell’identità di Kerman. Che effetti avrebbe avuto sulla guerra? L’avrebbe saputo solo in futuro.

Dopo aver trovato un po’ di quiete, Fei tirò fuori la lettera che Kashya gli aveva dato e la lesse un’altra volta.

Gradualmente si accigliò.

La situazione nella città delle Due Bandiere era di gran lunga peggiore rispetto a cosa gli avevano detto gli ufficiali di San Petersburg.

Ciò che era successo oggi era solo un aperitivo per la brigata d’avanguardia; domani sarebbe stata una vera sfida per loro. Secondo le informazioni nella lettera, più di 60.000 soldati di Jax avevano già circondato la città delle Due Bandiere un’ora fa.

C’erano decine di soldati in più dalla parte del nemico.

Inoltre stavano arrivando sempre più rinforzi da Jax.

…..

Nel mondo di Diablo.

Neve leggera come piume stava cadendo dal cielo e copriva la luce del sole. Tutto era congelato e gli alberi rinsecchiti nel terreno bruciato assomigliavano alle braccia magre e brutte dei diavoli.

Era l’Altopiano Gelido.

Vista l’elevata altitudine, c’era carenza di ossigeno e costringeva a consumare il doppio del vigore.

Anche se Fei aveva una folle quantità di energia, stava già sudando dopo mezz’ora di combattimenti. Accanto a lui, Elena era molto più sudata, perfino i suoi lunghi capelli erano diventati bagnati e si erano appiccicati ai lati del suo viso.

“Elena, che ne dici di lasciare che sia io a completare questa missione? Puoi tornare nel Campo delle Ranger e riposare per un po’; è troppo pericoloso qui.” Dovette dire Fei dopo aver visto quanto era esausta.

Elena scosse la testa con fermezza.

Come se volesse fare cambiare idea a Fei, si morse i capelli rossi e si mise dietro Fei schiena contro schiena. Mentre risuonavano le vibrazioni della corda, sparò molte frecce e uccise tutti i mostri dietro di lui.

Attraverso le due armature di cuoio, Fei poteva ancora sentire la morbidezza e il calore del suo corpo.

Tuttavia non gli passarono per la testa idee oscene.

Sapeva perché Elena l’aveva fatto, stava cercando di combattere insieme a lui. Sentì di essere stato un po’ egoista ad averle chiesto di tornare indietro, anche se stava cercando di prendersi cura di lei, chiederle di andarsene in quel momento aveva ferito questa mercenaria valorosa e testarda.

“Va bene, combattiamo insieme! Sta attenta!” Gridò Fei mentre scagliava un pugno, un Servo di Baal e un Picchiatore della Morte a dieci metri da lui furono ridotti in foschia di sangue.

Negli ultimi pochi giorni, Fei aveva già completato la prima missione, l’Assedio ad Arrogath nella quinta mappa di Harrogath. Dopo aver ucciso il Sorvegliante Shenk, che controllava i mostri, l’NPC Larzuk era riuscito ad aggiungere una presa ad un oggetto per lui e i prezzi degli oggetti dell’NPC erano diminuiti.

Al momento Fei stava cercando di completare la seconda missione, Salvataggio sul Monte Arreat.

Doveva trovare 15 barbari prigionieri e aiutarli a scappare da mostri e demoni. Questa missione non era difficile, ma l’Altopiano Gelido era enorme e c’era poca visibilità; era arduo trovare le gabbie di legno che imprigionavano questi barbari. Fino ad ora Fei non ne aveva visto nemmeno uno.

“Alexander, guarda!” Disse all’improvviso Elena.

Fei balzò su un edificio distrutto e guardò nella direzione in cui stava indicando.

A più di mille metri di distanza, un branco di mostri circondava una gabbia di legno. Dentro tre barbari stavano ruggendo e lottando contro i mostri. Anche se erano molto più forti, erano stanchi e stavano resistendo a stento.




