---
weight: 379
title: Capitolo 379 - Pericolosa città delle Due Bandiere
pubDate: 2024-05-26T03:41:47.923Z
tags:
    - htk
---

Fei riposava sull’ampia schiena di Nerino senza prendere il controllo della brigata d’avanguardia.

Dopo che il sole saliva sempre più su, il freddo nel deserto scomparì. Questo era il clima nel deserto; la differenza di temperatura tra il giorno e la notte era enorme, ed era una grossa sfida per chi non ci era abituato. Solo guardando il sole rosso, Fei poteva sentire quanto sarebbe stata crudele la battaglia.

Non sarà facile attraversare un esercito di 60.000 soldati per entrare nella città delle Due Bandiere.

Dopo lo scontro, il colore del terreno sarebbe stato ancora più rosso di quello del sole.

“Accelerate e arriviamo a destinazione entro 30 minuti! Dopodiché preparatevi alla battaglia e ad entrare in città!” Annunciò Shevchenko mentre potenziava la sua voce con energia da guerriero, la velocità della brigata aumentò all’istante; il terreno cominciò perfino a tremare mentre le cavalcature acceleravano il passo.

L’atmosfera divenne più intensa.

…..

Città delle Due Bandiere.

Era una città magnifica. Sembrava che le mura nere alte duecento metri quasi fossero connesse al cielo e occupava un considerevole pezzo di terra. Come una bestia preistorica che stava riposando sul continente, pareva scioccante da lontano.

Era abbastanza ampia da contenere circa 500.000 persone. Eccetto il palazzo del sindaco, le tenute dei nobili e l’enorme area residenziale, c’erano molte terreni coltivati e centododici pozzi; erano risorse essenziali che permettevano a decine di migliaia di persone nella città delle Due Bandiere di sopravvivere.

Con queste statistiche, la città delle Due Bandiere sicuramente era la numero uno nella regione nord-ovest di Zenit.

Accetto per le sue dimensioni, c’era stato un evento storico significativo qui.

Questa città era stata costruita 26 anni fa.

Quando sua maestà l’Imperatore Yassin e i suoi uomini avevano combattuto contro Jax, erano stati attaccati da 400.000 soldati nemici; l’impero Jax aveva mandato quasi tutti i suoi eserciti a fermarli. La battaglia da sola era durata più di 30 giorni e si diceva che fosse stata crudele; il sangue aveva creato fiumi e i cadaveri erano diventati montagne.

Si diceva che alle truppe di Zenit fosse mancata acqua potabile allora, così l’Imperatore Yassin aveva usato il suo potente Pugno del Drago per distruggere la superficie della terra. Aveva trapassato il terreno, creato dei buchi che connettevano direttamente all’acqua della falda e quei buchi erano diventati i 112 pozzi della città delle Due Bandiere.

Dopo che l’imperatore Yassin aveva vinto conquistando la capitale di Jax, lungo la via del ritorno a San Petersburg, era passato di nuovo da qui e aveva ordinato ai suoi artigiani di costruire questa enorme città. Dopo la sua costruzione, ordinò ai suoi uomini di appendere l’enorme bandiera di Zenti con l’orso polare a due teste e quella della famiglia reale di Jax che aveva fatto a pezzi. Voleva usarle per avvertire la gente di Jax ed era anche il motivo dietro il nome della città.

La città delle Due Bandiere era proprio sul confine. Dietro c’era il territorio di Zenit, di fronte c’era il deserto di Jax.

Negli ultimi 26 anni, il deserto di Jax non si era espanso.

Alcuni dicevano che la maestà dell’Imperatore Yassin avesse soppresso il deserto e non gli aveva permesso di avanzare, alcuni affermavano che perfino i granelli della sabbia del deserto erano spaventati dall’imperatore… Si erano diffuse ogni genere di voci, ma tutte dimostravano quanto era influente l’imperatore Yassin. Presto queste storie divennero i materiali dei poeti viaggiatori.

Dopo 26 anni di calma e quiete, era cambiato tutto.

Grida e ruggiti risuonarono nel cielo.

Più di 60.000 soldati di Jax avevano circondato la città delle Due Bandiere nella notte; si erano limitati ad accerchiarla e non avevano iniziato un assedio. Ma all’alba era accaduto qualcosa e i soldati di Jax avevano iniziato a caricare e a cercare di conquistarla come pazzi. Come granelli di sabbia del deserto, questi soldati con armature marroni avevano attaccato la città da ogni direzione.

Il campo di battaglia era diventato un enorme tritacarne.

C’erano sangue, arti rotti, lame spezzate e cadaveri ovunque. Risuonavano anche i gemiti dei soldati gravemente feriti.

Nelle ultime quattro ore dall’alba, più di 6000 soldati di Jax erano morti sotto le mura difensive; tra di loro, alcuni erano guerrieri stellari. Solo per rompere l’enorme scudo che proteggeva la città, erano morti più di 200 guerrieri stellari.

L’odore del sangue e della morte era intenso.

Alla fine, l’assalto spietato e folle di Jax aveva dato dei frutti.

L’enorme formazione magica, la Protezione della Terra, era collassata. Dopo aver protetto la città per più di quattro ore, questa formazione alimentata dalla decina di torri magiche aveva cominciato a tremare e a riempirsi di crepe. Come un guscio d’uovo colpito con forza, era stata sul punto di crollare.

<em>Boom!</em>

Un’enorme roccia che pesava più di 500 kg fu lanciata da una catapulta.

Roteò lentamente e impattò contro la sfera di luce gialla che copriva la città. Dopo aver fermato la roccia per un secondo, risuonò un crepitio. Un’enorme area della sfera di luce si era affievolita ed era scomparsa, e la pietra era impattata contro le mura difensive come una meteora.

Erano risuonate acclamazioni dall’impero Jax, grida fragorose come un tuono.

“Si è rotto! Ahah! Finalmente!”

“Ahahah, lo scudo protettivo della città è crollato! Vinceremo!”

“Preparate le scale d’assedio e altre catapulte! Prendete le corde!”

“Caricate nella città delle Due Bandiere e riprendete la nostra bandiera reale! Laveremo questa città di Zenit con il loro stesso sangue!”

I soldati di Jax si entusiasmarono vedendo che la formazione era sparita. Ora potevano attaccare e uccidere i nemici dentro la città usando varie macchine d’assedio e oggetti magici. Prima potevano essere solo colpiti mentre i loro proiettili non potevano attraversare lo scudo.

Ogni genere di ordine fu trasmesso dagli ufficiali e dai comandanti.

<em>Tink! Tink!</em>

Scale d’assedio con uncini neri furono fissate ai parapetti delle mura difensive, era difficile sbarazzarsene. Come formiche assetate di sangue, i soldati di Jax cominciarono a salire per le scale uno dopo l’altro. I guerrieri stellari più potenti salirono ancora più velocemente usando le corde legate alle scale.

Presto il sangue macchiò le mura difensive della città delle Due Bandiere.

La parte più crudele della battaglia iniziò dopo che i soldati di Zenit e di Jax iniziarono a scontrarsi in modo ravvicinato.

Urla e gemiti risuonarono ovunque e il sangue pioveva dalle mura.

I soldati di Zenit vestiti di nero e i soldati con le uniformi marroni combattevano con ferocia, e di frequente guerrieri cadevano dalle mura per venire ridotti in poltiglia.

Con il passare del tempo, la vittoria cominciò a sorridere per Jax.

La differenza tra i due eserciti era enorme.

La città delle Due Bandiere aveva meno di 30.000 soldati. Anche con le guardie personali e i soldati del sindaco e dei nobili, arrivavano solo a 40.000. In confronto ai 60.000 soldati ben addestrati di Jax, erano in svantaggio numerico e meno pronti a combattere. Tutti questi problemi si rivelarono sempre di più mentre la battaglia si prolungava.

Sotto una delle torri di guardia delle mura difensive c’era un generale che indossava un’armatura nera e un mantello bianco. Era sulla ventina e non era alto e muscoloso, in effetti sembrava un po’ magro. Aveva una cicatrice feroce sulla fronte che gli dava un’aria assassina, ma speciale.

Il suo sguardo tagliente si posò sui soldati di Jax che stavano inondando la città e mostrò un’espressione impotente, che prestò però fu rimpiazzata di nuovo da intento omicida.

<em>Boom! Boom! Boom!</em>

All’improvviso l’intera città cominciò a tremare come se fosse stata attaccata da davanti e da dietro.

I soldati di Jax a terra sollevarono gli scudi per proteggersi dalle frecce che venivano dall’alto e spinsero un enorme drago uccello d’assedio verso una delle porte della città.

Questo drago uccello d’assedio era una macchina a forma di drago molto popolare in questa regione di Azeroth. Era fatta da ferro nero e una delle sue estremità aveva la forma di un becco. Questo becco era stato riempito di esplosivi e poteva infliggere grandi danni alla porta.

Anche se il cancello fosse stato molto saldo, sarebbe stato distrutto dopo essere stato colpito da questa macchina per cento volte.

In quel momento c’erano già molti soldati di Jax sulle mura difensive e ne controllavano già una grossa porzione. Questi uomini iniziarono a caricare contro le due torri di guardia principali perché i meccanismi per aprire le porte erano lì. Finché avessero ottenuto il controllo di quei meccanismi, ogni soldato di Jax nell’area sarebbe riuscito ad entrare in città.

<em>Boom! Boom! Boom!</em>

I rumori fatti dal drago uccello d’assedio risuonarono nel campo di battaglia e scioccarono i soldati di Zenit. In effetti avevano la sensazione che la mano del cupo mietitore si stesse stringendo sulle loro gole.

In quel momento, un soldato coperto di sangue accorse barcollando. Si inginocchiò e gridò: “Generale Frank! Il sindaco Soroyov ha già ritirato le sue guardie personali e i suoi soldati, e gli altri nobili stanno facendo lo stesso! Dicono tutti che la città sarà conquistata e si stanno preparando a scappare!”

“Cosa? Quel ciccione codardo!”

“Come può farlo?”

“Sono disertori! Vergognoso! Dobbiamo informare il giudice militare e mandare soldati a catturarli! Anche se sono nobili, non possono fare una cosa del genere!”

“Questi bastardi egoisti! Si preoccupano solo di sé stessi! E i centinaia di migliaia di cittadini? I soldati di Jax li uccideranno tutti!”

Esclamarono i soldati dalla testa calda e gli ufficiali attorno al generale con la cicatrice dopo aver sentito la notizia. Volevano fermare quei nobili.

“Fermi!” Il generale li ammonì e, dopo aver fatto un sospiro, disse: “Lasciateli andare.”

“Generale Frank! Allora… gliela lasceremo passare liscia a questi insetti?” Tutti i soldati nell’area erano infuriati e confusi. Era evidente che questo generale fosse famoso e avesse guadagnato il loro rispetto, nessuno dubitava della sua decisione.

“I nemici sono molto feroci, se lottassimo tra di noi, conquisteranno facilmente la città…” Dopo aver detto questo, si guardò attorno e sorrise: “Ci sono ancora speranze. Da quanto ne so, i nostri rinforzi della legione Zanna di Lupo stanno arrivando. Se potremo resistere ancora, potrebbero arrivare in tempo.”



