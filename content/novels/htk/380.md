---
weight: 3800
title: Capitolo 380 - Chi Osa Combattere contro di Me?
pubDate: 2024-05-26T04:41:47.923Z
tags:
    - htk
---

“Cosa? La legione Zanna di Lupo che ha solo il re di un regno affiliato di sesto livello come suo comandante? Sono quasi inutili… Come possiamo pensare che possano sconfiggere i soldati di Jax?” Un comandante alto e barbuto scosse la testa e disse: “Non importa nemmeno se arrivano o no. Spero che arrivino qui dopo, così non dovranno morire.”

Sembrava che gli altri comandanti e ufficiali fossero d’accordo con l’opinione di quest’uomo; nemmeno loro avevano riposto speranze nella legione Zanna di Lupo.

“Non importa. Siamo tutti soldati di Zenit e dovremmo combattere e sanguinare per l’impero e gli abitanti di questa città.” Il generale con la cicatrice sulla fronte non li contrariò. Invece guardò i nemici che stavano caricando e disse: “Non possiamo evitare questa guerra. L’impero rinascerà combattendo e versando sangue. Se per farsi onore bisogna versare sangue e sacrificarsi…” si girò e guardò i sottoposti che erano al suo comando da molti anni e che erano come una famiglia per lui. “Iniziamo da noi!” Disse con fermezza.

In quel momento il generale non così alto e grosso emanò un’aura impareggiabile.

Agli occhi dei suoi sottoposti, era un vero eroe e capo.

Tutti questi soldati guardarono il generale che avevano seguito per molti anni e si sentirono motivati come non mai. Il comandante barbuto fece un saluto al generale e disse: “Faccia attenzione signor Frank!”

Dopo aver detto questo, gridò mentre brandiva la spada e saltava giù dalle mura difensiva.

“Per l’onore dei soldati! Per l’onore di Zenit!”

A mezz’aria, il comandante barbuto scatenò tutta la sua energia, era un guerriero a tre stelle! La sua spada creò una serie di scintille mentre veniva trascinata sulle mura difensive e rallentava la sua caduta.

Quando atterrò tra i soldati che stavano spingendo il drago uccello d’assedio, energia dell’elemento fuoco scattò dalla sua spada e respinse via molti nemici.

<em>Boom! Boom! Boom! Boom!</em>

Questo comandante barbuto attaccò ripetutamente il drago uccello d’assedio e alla fine lo distrusse e lo ribaltò prima che i soldati di Jax si precipitassero su di loro e lo annegassero di attacchi. Questa enorme macchina di metallo che era molto adatta a distruggere città era diventata un ostacolo per i soldati di Jax.

“Ivan…”

Tutti i soldati di Zenit sulle mura difensive rimasero in silenzio un momento dopo aver visto questo comandante barbuto morire in una pozza di sangue.

Questo comandante barbuto di nome Ivan era un uomo irascibile, ma diretto e virile; era uno dei comandanti più apprezzati dai soldati. Anche se aveva causato molti problemi in passato, era stato abbastanza coraggioso da guidare la carica oggi. Solo il fatto che era balzato giù dalle mura difensive e aveva distrutto la macchina d’assedio aveva toccato i soldati di Zenit e li aveva riempiti di patriottismo.

“Per l’onore dei soldati! Per l’onore di Zenit!”

Ogni singolo soldato di Zenit sulle mura difensive gridò e caricò contro i nemici come un pazzo; anche se alcuni erano gravemente feriti, usarono le loro ultime forze per balzare dalle mura difensive per trascinare uno o due nemici con loro.

“Generale, faccia attenzione!”

Più di una decina di comandanti fecero un saluto al generale con la cicatrice sulla fronte. Dopodiché brandirono le loro spade e si lanciarono contro i nemici.

Nessuno sapeva se si sarebbero più potuti rivedere dopo questa battaglia.

<em>’Se è parte del piano divino, morire insieme a questi compagni che sono come fratelli per me è una fortuna.’</em> Pensò il generale con la cicatrice sulla fronte.

Fece un respiro profondo ed estrasse la sua spada. Sul parapetto, ruggì: “Sono Frank Ribry, il comandante delle truppe della città delle Due Bandiere! Dov’è il comandante delle truppe di Jax? Osi affrontarmi?”

Potenziato dalla sua energia da guerriero, il grido risuonò fragorosamente e sovrastò ogni rumore della battaglia.

“Osi affrontarmi… affrontarmi… affrontarmi…”

La frase risuonò nel cielo.

“Ridicolo! Sono il comandante di 100.000 soldati e la mia posizione è davvero prestigiosa. Sei il solo comandante delle truppe di una piccola città, come saresti degno di affrontarmi? Conquisteremo questa piccola città in trenta minuti e i miei uomini dipingeranno questa città di rosso con il vostro sangue!”

Una voce fredda e tirannica risuonò dall’esercito di Jax.

Questa voce era ancora più fragorosa. L’onda sonica creata da quest’uomo si espanse rapidamente e alcuni soldati di entrambe le parti provarono stordimento; era ovvio che anche quest’uomo fosse un potente guerriero.

“Trovato.” Ribry non si arrabbiò anche se era stato deriso.

Ascoltò con attenzione da dove proveniva quella voce e il suo sguardo si accese dopo che lo confermò un’altra volta. Mentre fiamme verdi d’energia avvolgevano il suo corpo, saltò dalle mura difensive e sfrecciò verso quella direzione.

“Fermatelo!”

Numerosi guerrieri stellari di Jax scatenarono la loro energia e fecero un balzo, cercando di fermare Ribry.

<em>Tink! Tink! Tink! Tink!</em>

Risuonò una serie di clangori metallici.

Mentre l’energia di spada brillava, veniva versato sangue.

I numerosi guerrieri stellari caddero dal cielo come aquiloni a cui erano stati tagliati i fili. C’era sangue ovunque.

Non riuscirono a fermare Ribry. Come se non ci fosse nulla attorno a lui, la sua velocità aumentò ancora di più. Risuonarono sibili nel campo di battaglia e Ribrì menò un fendente verso una figura che era seduta sotto una tettoia decorata su una piccola collina.

“Uh?” Quella persona sembrava molto altera ed era un po’ sorpresa. Rise: “Interessante! Non mi aspettavo che ci sarebbe stato un guerriero del genere in questa piccola città… fermi!”

Dopo aver ordinato alle sue guardie di non muoversi, Ribry era già apparso di fronte a quest’uomo.

Il vento creato dal colpo di Ribry fece svolazzare i lunghi capelli e il mantello di quest’uomo. Proprio quando la spada fu sul punto di infilzare la testa del nemico, quest’uomo alzò la mano e afferrò la spada con due dita.

Tutto si fermò.

Il potente fendente di Frank Ribry che aveva ucciso facilmente più di due decine di guerrieri stellari non poté più avanzare.

“Uh? Picco delle cinque stelle? Sorprendente! Tuttavia il tuo spettacolo ora finirà!” Disse l’uomo con tono tirannico mentre spingeva indietro la spada e scagliava un pugno.

“Uh! …Puff!!”

Ribry non riuscì a schivare visto che era ancora a mezz’aria.

Voleva difendersi da questo attacco, ma fu inutile. Vomitò all’istante una boccata di sangue e volò giù per la collina come se fosse stato colpito da un martello di cinquecento chili; aveva la sensazione che perfino i suoi organi interni si fossero spostati.

“Comandante delle truppe della città delle Due Bandiere? Frank Ribry? Ottimo! Puoi essere considerato un esperto e userò la tua testa per completare la prima vittoria del nostro impero Jax!”

Disse quest’uomo altero mentre si puliva il pugno con della stoffa che gli aveva passato una guardia; sembrava che volesse pulirsi dallo sporco dalla mano con cui aveva colpito Ribry. Dopodiché fece segno ad una delle sue guardie di decapitare il comandante che era così ferito da non poter più reagire.

“Naturalmente non ti ucciderò se ti arrenderai.” Aggiunse l’uomo altero dopo aver gettato a terra il tessuto bianco.

“Ahahahahahahahah! Sotto il comando di sua maestà l’imperatore Yassin ci sono solo guerrieri che combattono fino alla morte; non ci sono codardi che si arrenderebbero!” Disse ad alta voce Ribry anche se non poteva più lottare. Sangue colava dalle sue narici ed erano apparse numerose crepe nella sua armatura metallica di colore nero. Anche se non poteva più reggersi in piedi, non era disposto ad inginocchiarsi; infilzò la spada nel terreno e ci si appoggiò. Mentre osservava la guardia che si stava avvicinando a lui con intento assassino, rise e disse: “Non dovete muovervi! Vi donerò la mia testa! Manterrò gli occhi aperti, voglio vedere come il vostro impero Jax verrà conquistato!”

Mentre lo diceva, tirò fuori la sua spada e cercò di tagliarsi la testa.

“Non lo permetterò!”

Disse la figura altera mentre indicava la spada di Ribry, un potere invisibile distrusse all’istante la lama metallica nella mano del generale e la ridusse in polvere: “La tua testa sarà tagliata dalla lama di Jax!” Dopo aver detto questo, osservò la guardia e ordinò freddamente: “Decapitalo!”

La guardia sogghignò con ferocia e camminò verso Robry.

La lama tagliente nella mano della guardia rifletteva la luce del sole e sembrava rossa come il sangue.

Ribry fissò la guardia con rabbia; non era arrabbiato per questa situazione perché morire sul campo di battaglia era un onore per i soldati. Era infuriato perché era preoccupato per i cittadini di Zenit dentro la città delle Due Bandiere.

Una volta che fosse morto, la città sarebbe stata conquistata in pochi secondi. Le lame di Jax non mostreranno nessuna pietà! Le decine di migliaia di cittadini di Zenit sarebbero morti e la città numero uno nella regione nord-ovest di Zenit sarebbe diventata un inferno!

La guardia alzò la lama sotto il sole.

In quel momento accadde qualcosa di inaspettato.

<em>Whoosh!</em>

Un’enorme freccia con delle piume bianche apparì dietro la guardia e potere terrificante frantumò la spada. Dopodiché il dardo superò l’orecchio di Ribry e ridusse in foschie di sangue più di una decina di soldati di Jax.

Che freccia terrificante!

Tutti rimasero sorpresi dalla potenza del dardo.

<em>Tink! Tink! Tink!</em>

Tutte le guardie attorno alla figura altera brandirono le armi mentre circondavano il loro comandante.

“Chi va là?” Gridò quest’uomo altero mentre spingeva via alcune guardie. Uscì dalla cerchia di protezione e si guardò attorno, i suoi occhi si posarono su una piccola duna di sabbia dietro le sue truppe.

Le sue pupille si contrassero immediatamente.




