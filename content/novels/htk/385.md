---
weight: 3850
title: Capitolo 385 - Re di Chambord
pubDate: 2024-05-26T09:41:47.925Z
tags:
    - htk
---

Come poteva accettarlo?

Doveva sapere il nome del suo avversario! Doveva ricordare il suo nome e sconfiggere quest’uomo per redimersi!

“Dimmelo, devi dirmi il tuo nome!”

Il giovane capo dei comandanti di Jax mise da parte il suo orgoglio e gridò con rabbia, la sua voce fragorosa risuonò per il campo di battaglia e l’onda sonica colpì perfino le mura difensive della città, creando una serie di forti echi.

L’arciere sulla bestia nera alla fine si fermò.

Si girò lentamente e guardò il capo dei comandanti sulla collina. Con un’espressione dispettosa, si schiarì la gola e disse lentamente: “Va bene, dato che me lo hai chiesto sinceramente, sarò gentile e te lo dirò. Ascolta…”

Anche se la voce di quest’uomo non era forte, tutti nel campo di battaglia potevano sentirla chiaramente.

Tutti erano curiosi di sapere, volevano capire chi era questo giovane invincibile!

“Sono un nobile di secondo livello di Zenit, il sovrano di Chambord, il re Alexander!”

Fei era soddisfatto dell’atmosfera. Tutto ciò che aveva fatto prima era stato per costruire questo momento; non c’era dubbio che il nome di Alexander sarebbe stato ricordato da tutti quanti qui.

Era un momento così appariscente!

Dichiarando il suo nome in questa maniera, era sicuro che sarebbe rimasto impresso nelle menti dei suoi nemici.

Fei si godette le espressioni dei suoi nemici. Dopo aver soddisfatto un po’ della sua vanità, cavalcò Nerino per tornare nella città delle Due Bandiere.

Nessuno osò inseguirlo.

“Il re Alexander di Chambord?”

Il principe Fairenton all’inizio ne fu confuso, ma presto divenne sorpreso.

Si ricordò di questo nome.

“Il sovrano di un piccolo regno affiliato?” Era sicuro di aver letto questo nome in uno dei rapporti della rete di informazioni di Jax. Su quel resoconto c’era scritto che quest’uomo era il guerriero numero uno tra tutti i regni affiliati di Zenit, ma che era solo al sesto livello nonostante il suo enorme potenziale.

“Come può un piccolo sovrano a sei stelle sconfiggere me, un guerriero ad otto stelle?” Il principe Fairenton era confuso.

“C’è qualcosa di strano… I commenti del rapporto devono essere datati… Inoltre… mi sono perso qualcosa?” Fairenton all’improvviso si ricordò del gruppo di soldati sconfitti che erano tornati dal deserto all’alba e che avevano detto di avere questioni urgenti da riferire. Aveva rifiutato la loro richiesta perché pensava che avessero perso il loro orgoglio… <em>’Mi sono sbagliato a rifiutare?’</em> Pensò.

“Portami quei soldati sconfitti!” Disse il principe Fairenton ad una guardia accanto a lui mentre cercava di fermare l'emorragia delle sue ferite.

“Come desidera sua maestà.”

…..

“Uh? Cosa sta succedendo?”

Fei tornò alla porta della città delle Due Bandiere con Ribry e scoprì che i 6000 cavalieri di Zenit che sarebbero dovuti entrare in città erano ancora alla porta. Nonostante ci avesse messo circa dieci minuti a salvare Ribry, avrebbero dovuto avere abbastanza tempo per entrare in città.

“Gli ordini sono di importanza primaria! Perché non siete entrati in città? Uh? Perché la porta è chiusa?” Chiese con rabbia Fei dopo essersi avvicinato alla porta.

Le opportunità durante le battaglie e le guerre si sarebbero mostrate solo per pochi secondi e un ritardo avrebbe causato conseguenze catastrofiche. Dato che i cavalieri erano già alla porta e avevano perso la loro mobilità, sarebbero stati annientati se i nemici avessero attaccato. Se i nemici non fossero stati scioccati e distratti da Fei e il loro capo dei comandanti non fosse rimasto ferito, i soldati nemici avrebbero già caricato contro la brigata d’avanguardia della legione Zanna di Lupo!

“Signore! Stavano aprendo la porta, ma il messaggero del sindaco Soroyov è arrivato e ha ordinato ai soldati di richiuderla! Si è rifiutato di aprire la porta e mi ha ignorato.”

Shevchenko fu sollevato nel vedere tornare Fei.

“Chiuso la porta?” Fei si infuriò: “Perché?”

“Ha detto che era necessario per tenere fuori gli invasori di Jax… ha detto che i soldati di Jax sarebbero entrati insieme ai rinforzi…” Spiegò Shevchenko con un’espressione impotente.

“Ca****e!” Fei era infuriato. “Sono a più di mille metri di distanza e io ero nelle loro formazioni a distrarli. Come possono entrare? Perché avete lasciato che continuasse a dire queste stro***e?” Rimproverò Fei.

Il re era molto scontento dell’esitazione di Shevchenko, ma capì la situazione dopo che vide l’espressione preoccupata di Shevchenko.

Shevchenko e i comandanti erano solo nobili di basso livello, ma il sindaco Soroyov era un nobile ereditario dell’impero; la sua posizione era di gran lunga superiore ai membri della brigata. Di conseguenza, i comandanti non avevano potuto costringere il messaggero a cambiare ordine.

“Va bene, non è colpa vostra.” Fei si calmò un po’.

Consegnò Ribry che era svenuto per le gravi ferite ad un po’ di Cavalieri dello Zodiaco e disse a Shevchenko: “Vieni con me.”

Dopo aver fatto un po’ di passi avanti, si girò e disse: “Ricorda, finché credi di stare facendo la decisione giusta, non esitare! Fai ciò che credi sia giusto! Se ci sono dei problemi, ti coprirò io.”

Shevchenko annuì con fermezza, era commosso.

Arrivarono velocemente di fronte alla porta.

“Quante volte ve lo devo dire? Smettetela di lamentarvi! Non potete entrare! Andate da qualche parte vicino e accampatevi lì. Cosa accadrà se i nemici di Jax entreranno in città quando apriremo la porta? Andate via! Sennò ordinerò ai soldati di attaccarvi…” Risuonò una voce rumorosa, ma spiacevole dalle mura difensive.

Fei alzò lo sguardo e vide una persona dalla schiena china e il viso pallido. I suoi occhi erano piccoli, ma era estremamente arrogante. Con le guardie attorno, indicava Shevchenko e lo rimproverava.

“Signore…” Tutti attorno a Fei fecero un saluto dopo averlo visto tornare.

Fei fece un cenno, si era già infuriato. Non voleva più spiegare nulla, così alzò la testa e gridò: Apri la porta entro tre secondi, altrimenti…”

Tutti sentirono chiaramente la sua voce.

Il messaggero sulle mura difensive ovviamente fu sbalordito da questa risposta dura. Come un cane a cui era stata portata via la compagna, iniziò a gridare con rabbia: “Come osi? Qual è la tua posizione? Sei solo il re di un piccolo regno affiliato! Levati dalle palle! Se non fosse stato per il tuo coraggio di prima, ti avrei già mandato nella prigione nera del palazzo dei cavalieri imperiali! Non aprirò la porta per nessuno! Cosa puoi fare?”

I comandanti della brigata d’avanguardia come Cech, Pierce e Drogba erano tutti infuriati. Mentre stavano per rispondere all’insulto, Fei si fermò e disse con calma: “Preparatevi ad entrare in città!”

I tre secondi passarono velocemente e il messaggero stava ancora rimproverando Fei circondato dalle guardie dall’armatura appariscente.

Fei usò il Balzo del barbaro di livello 86 e salì sulle mura difensive come un grosso uccello.

<em>Tap!</em>

Fei atterrò sulle mura difensive emanando un intenso intento omicida.

Queste persone che lo stavano rimproverando furono sorprese nel trovare un guerriero di fronte a loro e non riuscirono più a dire nulla, come se fossero stati presi alla gola.

Queste persone arretrarono istintivamente e il messaggero impallidì ancora di più. Guardandolo da vicino, Fei si rese conto che questa persona aveva pochi capelli neri e occhi gialli, sembrava estremamente feroce e arrogante.

Dopo essersi ricordato delle guardie attorno, il messaggero riprese un po’ di coraggio e indicò Fei gridando: “Soldato, chi ti ha permesso di entrare qui senza permesso?”

Fei li ignorò.

A giudicare dalle loro armature e dai loro capelli puliti, Fei capì che non avevano partecipato alla battaglia; i loro mantelli bianchi non erano nemmeno impolverati.

“Aprite la porta.” Fei guardò i soldati vicini macchiati di sangue, questi erano i guerrieri che avevano combattuto il nemico, le persone che meritavano rispetto.

Questi soldati si scambiarono un’occhiata. Dopo un po’ di esitazione, un soldato più alto si fece avanti e gridò: “Aprite la porta! Lasciate che i nostri compagni entrino in città!”

Dopo aver visto come i 6000 cavalieri avevano superato i nemici e come Fei li aveva dominati da solo, i soldati della città delle Due Bandiere avevano già iniziato ad ammirarli. Questi guerrieri erano da tempo scontenti dell’atteggiamento del sindaco e dei suoi messaggeri, perfino un soldato ordinario aveva capito cosa fare in questo momento.

<em>Crank! Crank! Crank! Crank!</em>

Un po’ di soldati attivarono i meccanismi sulle mura difensive e un po’ di formazioni magiche. Crepitando, la porta iniziò ad aprirsi lentamente.

Dopo aver visto questo, il messaggero pallido del sindaco abbaiò come un cane arrabbiato: "Come osi? Insetto schifoso! Chi ti ha permesso di aprire la porta? Vuoi morire? Disubbidisci all’ordine del sindaco? Guardie, andate ad ucciderlo!”




