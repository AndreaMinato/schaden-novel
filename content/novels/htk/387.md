---
weight: 387
title: Capitolo 387 - Fratello, hai capito tutto
pubDate: 2024-05-26T11:41:47.925Z
tags:
    - htk
---

Se Fei e i rinforzi non fossero arrivati in tempo, il sindaco Soroyov e i nobili della città avrebbero già abbandonato la città, i 30.000 soldati e i centinaia di migliaia di civili.

Dato che il primo assedio nemico era finito, la città si godette un raro momento di quiete.

Secondo questo comandante alto, tutta la gente nella città apparteneva alle seguenti categorie: il sindaco, i nobili e i loro tirapiedi, le truppe di difesa, i rinforzi, i civili, la Sacra Chiesa, i gruppi dei mercanti, di mercenari, l’unione dei maghi e altre associazioni ancora. Tra di loro, solo la Sacra Chiesa era esente da ogni caos; non dovevano preoccuparsi degli invasori di Jax perché nessuno aveva osato uccidere un membro della Sacra Chiesa negli ultimi cinquant’anni. Finché avessero mantenuto la loro posizione neutrale, non ne sarebbero stati influenzati. L’unione dei maghi dentro aveva deciso di sostenere Zenit e le forze militari, ed erano già uno degli obiettivi chiave di Jax.

Più Fei chiacchierava con il comandante, più gli piaceva quest’uomo. Mentre camminavano insieme e discutevano, non si mostrarono più riservati l’uno di fronte all’altro, si battevano l’uno le spalle dell’altro e ridevano.

“Così questo Soroyov dovrebbe essere impiccato e punito, vero?” Fei rise mentre riepilogava la situazione.

Cech che li stava seguendo si accigliò un po’.

“Naturalmente! È un insetto! Un grassone testa di ca**o che pensa solo a scopare!” Disse con emozione: “Se avessimo ascoltato le raccomandazioni del signor Ribry, gli invasori non avrebbero preso controllo del territorio e quei 2000 civili sarebbero ancora vivi… Se questa guerra ucciderà molte persone, vorrei che tutti questi nobili grassi e codardi morissero!” Mentre parlava, diede una pacca sulle spalle di Fei con forza, come per esprimere la sua rabbia.

Cech aggrottò le sopracciglia ancora di più.

“Hai ragione, ma ci sono comunque un po’ di buoni nobili, vero?” Il sorriso di Fei si irrigidì per un secondo mentre pensava: <em>’Sono tecnicamente un nobile anche io. Sarei incluso.’</em>

“Hai ragione. Almeno la famiglia reale di Zenit si è sempre comportata bene con i civili. Tra tutti gli imperi nella regione, i civili di Zenit hanno ricevuto il trattamento migliore. Da quando sua maestà l’Imperatore Yassin ha fondato Zenit, molte politiche e leggi hanno favorito i civili; altrimenti il signor Ribry che non ha origini nobili non sarebbe mai riuscito a diventare il capo dei comandanti della città.”
Il comandante alto aggiunse: “Ho anche sentito del nuovo comandante numero uno, il sovrano Alexander, anche lui è un nobile che tratta i civili con rispetto. Anche se i miei compagni e io non eravamo a quella competizione, molti mercenari, poeti itineranti e mercanti l’hanno lodato per la sua gentilezza e giustizia. Spero che sia vero! Se qualcuno come lui potrà controllare le truppe di quest’area, ci sarà ancora speranza per la città delle Due Bandiere!”

“Ahahah! Lo pensi davvero?” Il re ignorò la prima metà del commento del comandante e domandò con entusiasmo: “Non credo, ho sentito che questo re di Chambord è violento; ha perfino osato affrontare il palazzo dei Cavalieri della Giustizia.”

Fei non sapeva che la sua fama si era diffusa per l’impero, fino a questa città remota, ma non rivelò la sua identità perché voleva fare uno scherzo a questo comandante.

Dopo aver sentito queste parole, il comandante roteò gli occhi e disse: “Ti sbagli. Tutti gli ufficiali del palazzo dei cavalieri imperiali non sono giusti come sembrano e sanno solo come promuoversi. Ho sentito che hanno attaccato il re di Chambord perché il decimo cavaliere della giustizia Sutton lo ha provocato per primo, e hanno dovuto affrontarlo quattro contro uno…”

“Ahah! Fratello! Non ho niente da dire! Sei proprio intelligente e hai capito la verità! Sono d’accordo con te al 100%!” Fei rise con orgoglio.

Ora erano arrivati all'accampamento e diede una pacca sulle spalle del comandante chiedendo: “Oh, come ti chiami?”

“Emile… eheh, Emile Husky.” Il comandante alto si grattò la testa e rispose con un sorriso.

“Emile? Bel nome. Fratello, posso prometterti che un giorno diventerai fortunato.” Rispose Fei mentre gli dava di nuovo una pacca sulle spalle, aveva un’ottima impressione di quest’uomo.

“Oh? Davvero?” Il comandante alto fu un po’ sorpreso dal complimento. “Davvero? Mi chiamano sempre Husky l’Idiota.”

Era solo un ufficiale di basso livello; era molto forte, ma non troppo intelligente; di solito doveva occuparsi di dare da mangiare e pulire i cavalli da guerra, e gli altri comandanti gli davano commissioni da fare. Non era abbastanza capace per guidare soldati in battaglia, così non era sulle mura difensive oggi e non aveva visto cos’era successo. Non sapeva chi era Fei; aveva solo sentito che questo giovane uomo con l’uniforme era davvero gentile e non altero come gli altri nobili; per questo gli aveva detto tutto quello che c’era da sapere sulla città delle Due Bandiere. Gli altri comandanti non avrebbero confidato le loro opinioni ad un estraneo.

Naturalmente non aveva nemmeno capito il significato dietro le parole di Fei.

Tuttavia Cech capì le intenzioni del sovrano.

<em>’Anche se questo comandante è un po’ stupido, è diretto e sincero; al re piace questo tipo di persone. Sembra che verrà promosso e otterrà sicuramente un aumento! Tutto è possibile finché il re dirà di farlo! È proprio fortunato!’</em> Pensò Cech.

Quando arrivarono alla porta del campo, i comandanti della brigata videro Fei e si avvicinarono velocemente.

Fei sorrise e diede una pacca sulle spalle di Emile mentre diceva: “Ho qualcosa da fare ora. Ci rivedremo più tardi.”

“Va bene, devo andare a prendermi cura dei cavalli.” Disse il comandante per poi girarsi. Dopo aver fatto un po’ di passi avanti, si voltò e chiese: “Come ti chiami? Verrò a trovarti dopo che avrò finito, così potremo chiacchierare un altro po’.”

Fei lo trovò divertente visto che era la prima volta che qualcuno lo chiamava in quel modo. Fece un cenno e disse: “Lo saprai presto, ci incontreremo di nuovo.”

…..

Dopo aver fatto le sue comunicazioni, la brigata d’avanguardia aveva creato un accampamento di circa un chilometro quadrato. Avevano sistemato ogni genere di tenda nuova di zecca ed equipaggiamento e tutti i soldati della città delle Due Bandiere potevano solo fissarli con invidia.

Anche se la città delle Due Bandiere era la più importante nella regione nord-ovest, era piuttosto remota. La famiglia reale aveva prestato molta attenzione a questo centro venti anni fa, ma gradualmente era stato dimenticato mentre gli ufficiali di alto livello erano diventati corrotti, vista anche la pace che c’era stata tra Zenit e Jax.

Di conseguenza i soldati nella città erano stati quasi ignorati.

Era comune che i loro stipendi venissero ridotti e le spedizioni dei loro nuovi equipaggiamenti fossero ritardate. Molti dei loro equipaggiamenti erano datati mentre alcuni soldati stavano usando spade arrugginite. Perciò le loro attuali capacità combattive non potevano essere così buone. Sembravano dei mendicanti di strada.

“Com’è stato l’incontro?” Chiese Fei a Shevchenko e agli altri mentre si puliva la faccia con l’acqua calda e l’asciugamano che gli aveva porto una delle sue guardie.

“Meglio del previsto.” Riferì Shevchenko con un’espressione contenta. “Dopo che sua maestà ha dominato da solo sugli invasori, ha conquistato completamente i soldati della città. Inoltre, dato che ha dichiarato la tua identità durante l’assedio, tutti sanno che è il nuovo comandante numero uno della zona di guerra di Jax. Con il supporto del capo dei comandanti Frank Ribry, tutti e 30.000 i soldati della città sono disposti ad ascoltare i tuoi ordini.”

“Eh… gli umani sono animali strani. Di fronte al pericolo può essere facile unirci, ma potrebbe anche gettarci nel caos.” Dopo essersi pulito la faccia, Fei si stiracchiò e aggiunse: “Tuttavia i soldati della città delle Due Bandiere hanno le palle. Almeno il loro capo dei comandanti ha osato provare ad assassinare il comandante nemico. Anche se ha fallito, dovrebbe essere rispettato ed essere preso come esempio da tutti i soldati.”

Shevchenko annuì. Quasi tutti avevano visto cos’aveva fatto Ribry oggi e aveva commosso molte persone.

“Dà metà dei rifornimenti ai soldati della città.” Disse dopo aver riflettuto un po’. “Gli invasori potrebbero fare un altro assedio, così dobbiamo migliorare la loro forza.”

Shevchenko annuì.

“Oh, ci sono notizie dal sindaco?”

Fei ripensò a cos’era successo oggi e sogghignò freddamente. Aveva già una pessima impressione del sindaco, se quell’uomo avesse osato provocarlo, Fei era pronto ad eliminare lui e i nobili una volta per tutte. Gli altri potevano temere le origini e le connessioni di queste persone, ma a Fei non importava; uccidere inutili nobili innocui era come ammazzare dei ratti per lui.

“Non abbiamo avuto il tempo per comunicare con il sindaco. Ho sentito che le sue guardie personali stanno proteggendo l’area entro mille metri di raggio dalla sua tenuta. Gli estranei non hanno il permesso di entrare… mi chiedo quali siano le intenzioni di Soroyov e dei nobili…” Sembrava che anche Shevchenko fosse scontento di questo sindaco.”



