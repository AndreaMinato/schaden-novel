---
weight: 3880
title: Capitolo 388 - Non sei d’accordo? Muori allora!
pubDate: 2024-05-26T12:41:47.925Z
tags:
    - htk
---

“Manda qualcuno alla tenuta del sindaco. Ordinagli di consegnare i gettoni che rappresentano il controllo degli affari interni e delle forze militari. Notificalo anche a tutti i nobili e chiedi loro di darmi 500 soldati privati ognuno; devono trovare i fondi e le armi. Questi soldati saranno schierati in un battaglione e ci aiuteranno con la difesa.” Mancavano soldati alla città, così Fei diede un po’ di ordini che il vecchio Aryang aveva suggerito prima.

“Uh… e se i nobili non accettano?” Shevchenko esitarono un po’. Dopotutto i soldati privati erano proprietà dei nobili e l’ordine di Fei sarebbe stato un’espropriazione forzata.

“Se non accettano, possono morire!” Fei rise.

Shevchenko sentì qualcosa di terrificante nell’atmosfera.

Aveva la sensazione che il sovrano volesse vedere i nobili ribellarsi, perché gli avrebbe dato un motivo per uccidere questi uomini corrotti. Dopo aver ripensato a cos’era successo al messaggero del sindaco, Shevchenko ebbe la sensazione di capire un po’ meglio questo comandante della legione e per un secondo provò compassione per i nobili.

<em>’Sembra che la corruzione e la loro indifferenza nei confronti dei civili abbia fatto infuriare il comandante della legione.’</em> Pensò.

“Inoltre dobbiamo anche ottenere l’aiuto dei civili. Anche se non abbiamo bisogno ancora che partecipino allo scontro, dobbiamo scegliere i civili giovani adatti e addestrarli. Se la situazione peggiora, anche questi civili potrebbero dover salire sulle mura difensive e combattere contro gli invasori.”

Mentre ne parlava, Fei pensò ad una frase idiomatica che aveva sentito sulla terra: “trasformare l’intera nazione in soldati”.

L’impero Jax stava usando molte delle sue risorse per attaccare! Solo le truppe d’avanguardia comprendevano 60.000 soldati e sarebbe stato impensabile se fossero arrivate tutte le loro truppe d’invasione.

Anche se Zenit aveva il supporto dell’impero San Germain, non aveva abbastanza soldati per combattere contro Spartax, Eindhoven e Jax. A quanto pareva, sembrava che il quartier generale avesse intenzione di mandare solo la legione Zanna di Lupo che aveva meno di 50.000 soldati nella zona di guerra di Jax; sembrava che non ci sarebbero stati altri rinforzi. Di conseguenza, per difendersi dagli invasori, sarebbero dovuti intervenire anche i civili.

Dopo averci riflettuto sopra, Fei decise di ascoltare la raccomandazione del suo stratega Aryang. Sapeva che per stabilizzare la situazione, doveva prendere in prestito le idee del “grande partito” della sua vita precedente. C’erano molti più cittadini che nobili; per unirli e motivarli, doveva distruggere questi nobili e distribuire le loro ricchezze. In effetti dare potere alla gente che era per lo più povera era il solo modo per dare loro una speranza in questa pessima situazione.

Shevchenko ascoltò l’ordine e riferì a vari sottoposti cosa fare.

“Eh? Andrew, hai qualcosa da dire?” Chiese Fei. Dopo aver fatto tutto questo, Shevchenko non se ne andò; sembrava che stesse esitando.

“Signore, la sua ferita…”

Fei ne fu un po’ sorpreso, ma presto si rese conto di cosa intendeva.

Quando era entrato nelle formazioni nemiche, era stato attaccato a sorpresa dal loro capo dei comandanti e la freccia era passata attraverso la sua spalla sinistra. Era il solo a poter battere quel principe arrogante; se fosse rimasto ferito gravemente, avrebbero dovuto cambiare ogni strategia.

“Ahah, non preoccuparti! Mi sono ripreso completamente!” Rispose Fei mentre muoveva le braccia e si stiracchiava le spalle.

Mentre lo diceva, ripensò all’arco che aveva rubato al nemico e a come il principe aveva detto che era un tesoro della famiglia reale di Jax.

Tirò fuori l’arco che assomigliava ad un’aquila in volo dal suo inventario.

Era un ottimo arco.

La corda stessa brillava, conteneva energia magica. Quando Fei la pizzicò, sentì quanto era dura; poteva solo tirarla completamente dopo aver usato più del 50% della sua forza fisica. Poi, una forza risucchiante apparì sulla corda e prese un po’ di energia dal braccio di Fei. Subito dopo, un dardo trasparente comparì sull’arco.

Fei si ricordò che il principe Fairenton di Jax aveva scagliato una freccia, ma di colore differente; sembrava che avrebbe formato diversi tipi di proiettili a seconda dell’energia del proprietario.

<em>Whoosh!</em>

Fei lasciò la presa e tirò la freccia, che quasi scomparì nel cielo in un istante.

“Bell’arco! È quasi troppo veloce! È ottimo per fare agguati! Non c’è da meravigliarsi che non abbia potuto schivarlo. Anche se il suo potere non è così esplosivo, può uccidere membri d’élite di classe lunare mirando ai punti vitali.”

Fei era un po’ sorpreso.

Non si aspettava che qualcosa che aveva rubato dai nemici sarebbe stato di così grande qualità; questo arco era superiore a tutti gli archi magici che aveva ottenuto nel mondo di Diablo.

Anche Shevchenko ovviamente era rimasto scioccato dal potere dell’arco; se i due guerrieri fossero stati entro cento metri l’uno dall’altro e uno dei due fosse stato di due stelle inferiori, il combattente più debole avrebbe comunque avuto l’occasione di vincere se avesse avuto quest’arco. Di conseguenza, arretrò istintivamente di un po’ di passi.

Dopo aver riflettuto, chiese: “Signore, c’è una domanda che non sono sicuro di dover fare.”

“Cosa? Chiedi pure.”

“Potresti aver ucciso il capo dei comandanti di Jax oggi, perché non l’hai fatto?”

Fei ripose l’arco nel suo inventario e scosse lievemente la testa: “Quel principe di Jax è un guerriero ad otto stelle. Dato che è così forte ad una così giovane età, dev’essere una figura importante; non è un principe ordinario. Se avessi ucciso una persona del genere, le truppe di Jax avrebbero assediato freneticamente la città per vendicarsi, la città delle Due Bandiere sarebbe stata in pericolo se fosse accaduto.”

Dopo aver detto questo, si diresse verso la tenda centrale. Guardò i soldati che erano occupati nell’accampamento, il sole nel cielo e sospirò: “Ciò che dobbiamo fare è temporeggiare. Dobbiamo trattenere le truppe di Jax in questo deserto; dobbiamo guadagnare tempo per le altre due zone di guerra… perciò non possiamo provocare troppo Jax. Se quell’imperatore Fuji si infuriasse davvero e ci attaccasse a tutta forza, non potremmo difenderci nemmeno con dieci città delle due bandiere.”

“Capito.” Lo sguardo di Shevchenko si accese mentre annuiva: “La città delle Due Bandiere e la legione Zanna di Lupo stanno camminando su un filo sospeso, dobbiamo rimanere in equilibrio e tenere un certo passo. In quel modo non verremo annientati e potremo guadagnare più tempo.”

Fei annuì e disse: “Esatto.”

Cambiò tono all’improvviso e disse: “Posso uccidere facilmente quel principe se voglio. Non importa se lo ucciderò o no. Da ciò che è successo oggi, posso dire che è arrogante e presuntuoso, sembra che sia più interessato alla coltivazione personale che a comandare le truppe. Non è una brutta opzione lasciare un comandante così emotivo e arrogante ai soldati di Jax.”

“Ottima idea!” Shevchenko non stava lusingando Fei, lo pensava davvero.

Fei sorrise e fece un cenno con la mano; disse al suo comandante di brigata di tenersi occupato.

Al momento erano Shevchenko e Cech ad occuparsi della maggior parte dei problemi. Fei era abituato a delegare e i generali e gli strateghi attorno erano molto più occupati di lui.

Tuttavia ciò che aveva detto Shevchenko lo faceva riflettere.

<em>’Sì, come mai sono diventato più calcolatore dopo che sono entrato nel continente di Azeroth? Non ho nemmeno bisogno di riflettere certe volte e troverò una risposta alla maggior parte dei problemi… Che sia una delle tre Abilità miracolose, Impara, ad avermi cambiato lentamente? O sto solo crescendo più velocemente dopo aver sperimentato due mondi?’</em>

Mentre il sovrano faceva un respiro profondo e fu sul punto di riflettere su queste domande, risuonò del trambusto.

“Togliti dal ca**o! Dì al tuo comandante di uscire fuori!”

“Chi sono io? Insetto schifoso! Non hai il diritto di saperlo! Dì al tuo stupido comandante di uscire fuori e di ricevermi se vuole ancora vivere! Ho l’ordine del comandante numero uno della città delle Due Bandiere! Se arriverà tardi, verrà condannato a morte!”

“Ahahah! Branco di maiali! A dire la verità, il vostro comandante ha osato uccidere il messaggero del sindaco e l’ha già fatto infuriare! Verrà ucciso comunque!”

Fei si accigliò mentre camminava verso la porta dell’accampamento.

“Cosa sta succedendo?” Chiese Fei.

C’erano un po’ di giovani con vestiti appariscenti da nobili dall’atteggiamento accusatorio ed erano protetti da circa 30 guardie corazzate. Di fronte a loro, i soldati della brigata d’avanguardia si arrabbiarono, ma non osarono rispondere. Fei aveva già capito la situazione con una sola occhiata.

“Signore, queste persone dicono di essere nobili di alto livello della città e che sono venuti qui su ordine del sindaco…” I soldati videro Fei e si entusiasmarono. Anche se avevano trascorso poco tempo con questo comandante della legione, sapevano della sua personalità protettiva. Si sentirono al sicuro quando lo videro arrivare e gli riferirono tutto.

Fei annuì.

Sapeva cosa stava succedendo ed era contento del fatto che i suoi soldati non avessero ingigantito la situazione a causa della rabbia.

Esaminò per bene questi giovani.

Erano sulla ventina, pallidi e deboli; era ovvio che avessero condotto uno stile di vita confortevole e pieno di vizi che aveva portato via molta della loro vitalità. Tuttavia, nonostante il loro aspetto debole, la loro arroganza e il loro senso di superiorità si poteva sentire da un miglio di distanza.



