---
weight: 390
title: Capitolo 39 - Incantatrice, paladino e negromante
pubDate: 2023-06-15T13:54:16.365Z
tags:
    - htk
---


Capitolo regolare,
0 capitoli in coda, 0/5
-Schadenfreude

La voce fredda e misteriosa rispose subito a Fei.

Dopo aver speso 29.000 monete d'oro, aveva convertito due bottiglie di Pozione Curativa e una del vigore nel mondo reale. Il risultato finale fece provare un po' di rimpianto a Fei nonostante si fosse preparato mentalmente all'eventualità di ottenere un risultato del genere visti i tassi di successo del 25% e del 30%. Era stata una perdita davvero significativa.

Tuttavia, dopo aver considerato con attenzione lo scarso tasso di conversione, si confortò pensando: '2 bottiglie di Pozione Curativa e 1 del vigore sono meglio di niente immagino.'

Mancavano meno di due ore per raggiungere il tempo massimo di 'gioco' per oggi. Decise di uscire dalla modalità del barbaro. Dopo una sensazione di mancanza di gravità, la sua vista si offuscò per un secondo e presto si rischiarò finché non arrivò ad uno schermo di selezione 3D.

Fei scoprì che c'erano stati alcuni piccoli cambiamenti, il barbaro stava indossando i nuovi oggetti che aveva appena ottenuto da Tristram e sembrava molto più forte e grosso degli altri personaggi a livello 0.

"Sembra che lo schermo rifletta tutto ciò che succede nel mondo di Diablo."

Fei scoprì anche che poteva esserci un solo personaggio per classe. Visto che le classi del barbaro e dell'incantatrice erano già entrati nel mondo di Diablo, Fei non poteva crearne altri.

Sembrava un dettaglio importante, ma Fei non aveva molto tempo per pensarci.

Scelse l'incantatrice e rientrò nel mondo di Diablo.

Dopo un ronzio e un momento di assenza di gravità, Fei tornò nel punto iniziale della mappa: il Campo delle Ranger.

Dopo un attento esame, Fei scoprì che questo accampamento sembrava un universo parallelo a quello del barbaro. La trama era nella sua fase iniziale. Missioni come l'Abisso del Male, il Cimitero delle Sorelle e Alla Ricerca di Cain non erano ancora complete. Stavano tutti aspettando che l'incantatore Fei le finisse.

Vista tutta l'esperienza che aveva di quando era barbaro, Fei iniziò subito. Si precipitò dalla nuova Akara e ricevette la missione Abisso del Male, dirigendosi dritto verso le Lande Insanguinate per fare aumentare di livello il suo personaggio.

Dopo trenta minuti, Fei completò la sua prima missione. Uscì dalle Lande Insanguinate e ricevette un punto abilità come ricompensa.

A questo punto il suo incantatore era già al livello 3. Mentre uccideva i mostri della brughiera, facevano cadere oggetti come delle normali armature e guanti. Equipaggiò tutti quelli che poteva usare e tenne il resto nel suo inventario per poterlo vendere in seguito.

Aveva anche 4 punti abilità. Dopo aver riflettuto un po', ne mise uno nel Dardo Infuocato, 1 nella Scarica Elettrica e 2 punti nel Dardo Gelido.

Dopodiché non tornò nella brughiera. Uscì dal mondo di Diablo e rientrò come paladino.

Dopo aver sentito lo stesso ronzio e la gravità zero, atterrò di nuovo nel Campo delle Ranger.

Come previsto, era un altro universo parallelo. La trama e le missioni erano tornate nel loro stadio iniziale e un'altra nuova Akara gli diede la missione dell'Abisso del Male.

Il paladino Fei si precipitò nelle Lande Insanguinate per completare la missione. Date le sue esperienze come incantatore, la finì ancora più velocemente. Annientò tutti i mostri nella caverna in meno di 15 minuti. Inoltre visitò ogni punto delle Lande Insanguinate spazzando via ogni cosa, mostri, monete d'oro e oggetti.

Raggiunse di nuovo il livello 3 quando tornò nel Campo delle Ranger e ottenne 4 punti abilità dopo aver ricevuto la sua ricompensa da Akara.

Fei attivò l'albero delle tecniche del paladino. Dopo un'attenta considerazione, aggiunse 2 punti a Aura offensiva: potenza, che aumentava i danni inflitti dal suo team e 2 punti all'aura difensiva: preghiera, che guariva tutti i membri della squadra.

Dopo aver finito tutto questo, gli rimasero meno di 50 minuti.

Uscì di nuovo da questo mondo e selezionò il negromante.

Campo delle Ranger.

Un altro universo parallelo.

Il negromante Fei aveva ricevuto la missione da un'altra nuova Akara e andò dritto verso l'Abisso del Male nelle Lande Insanguinate.

Era la quarta volta che faceva la stessa missione. Uccise il boss, Cadavere Infuocato, in meno di 10 minuti e tornò nell'accampamento.

Al livello 3 e insieme ai punti abilità aggiuntivi di Akara, ottenne 4 punti abilità.

Fei aveva ricevuto un bastone quando era diventato un negromante e questo gli aveva dato un punto abilità ad Evoca Scheletro, che permetteva di creare uno scheletro da un cadavere per poi farlo combattere. Poi mise 3 punti in Potere delle tecniche Veleno e Ossa, che evocava diversi proiettili che danneggiavano i nemici e 1 punto in Amplifica Danno delle Maledizioni, che aumentava i danni che i nemici avrebbero subìto.

Il motivo per cui aveva distribuito così i punti per usarli nella battaglia che stava per accadere nel mondo reale.

Naturalmente la tecnica di cui aveva più bisogno era Esplosione del Cadavere, che faceva esplodere un corpo vicino e danneggiava tutti i nemici vicini.

Tuttavia, dopo aver considerato l'esistenza della Sacra Chiesa del continente Azeroth, i negromanti probabilmente erano considerati malvagi e venivano bruciati vivi proprio come faceva l'inquisizione con gli eretici e le 'streghe' durante il medioevo.

Erano solo ipotesi, ma non era mai negativo essere più prudenti. Dalle descrizioni di Brook e Angela, la Sacra Chiesa era un potere dominante nel continente. Era meglio evitarla il più possibile.

Alcune delle tecniche da negromante come Evoca Scheletro erano troppo ovvie e non potevano essere usate nel mondo reale, ma Esplosione del Cadavere non era affatto evidente e quindi poteva essere efficace durante una guerra. I cadaveri non mancavano mai in un conflitto e quei corpi erano come granate agli occhi del negromante. Infliggevano molti danni ed era un metodo molto subdolo.

Perciò, il motivo per cui Fei aveva scelto il negromante, l'occupazione più "pericolosa" nel continente data l'esistenza della Sacra Chiesa era per la tecnica dell'Esplosione del Cadavere.

Ma quando Fei distribuiva punti abilità, quasi collassò quando scoprì che per usare Esplosione del Cadavere bisognava essere al livello 6.

Fei pensò al tempo che gli rimaneva.

Mancavano meno di 30 minuti al tempo di 'gioco' oggi. Era impossibile che Fei potesse aumentare di tre livelli in meno di 30 minuti, a meno che non potesse trovare un punto perfetto in cui c'era una marea di mostri di alto livello e demoni.

Fei ci pensò e decise di andare ad uccidere Blood Raven.

Il cimitero dov'era Blood Raven aveva moltissimi mostri di alto livello ed erano un'ottima fonte di esperienza. Anche se era piuttosto pericoloso per un negromante di livello 3. Fei aveva la sensazione di poterlo gestire se fosse stato attento grazie alla sua esperienza da barbaro.

Anche la situazione di Chambord era pericolosa, così Fei doveva correre un rischio.

Dopo aver ricevuto la missione dal capo militare Kashya, Fei spese tutte le 800 monete d'oro che aveva e prese gli oggetti necessari di cui aveva bisogno, incluse Pozione Curative Minori, Pozioni del Mana Minori e del Vigore.

Calò la notte nel mondo di Diablo. La brughiera era cupa e Fei non poteva vedere nulla in lontananza. Poteva solo sentire le urla e i ruggiti dei mostri e dei demoni.

Fei tracannò una bottiglie di pozione del vigore quando lasciò l'accampamento e scattò verso le Pianure Gelate dov'era il cimitero. I mostri gridarono ancora di più quando notarono Fei nelle Lande Insanguinate. Tuttavia Fei non si disturbò a combattere contro di lui, doveva riservare tutto il suo tempo per i mostri di livello più alto.

Tuttavia successe qualcosa di imprevedibile.

I mostri e i demoni sembravano più energici e aggressivi di notte. Dopo essere stati disturbati, iniziarono ad inseguire Fei incessantemente, come dei prigionieri che non avevano visto una donna per più di dieci anni e Fei fosse una bellezza nuda.

Presto, ogni tipo di mostri, Sciamani Caduti, Ranger corrotte e Mannari si unirono all'inseguimento.




