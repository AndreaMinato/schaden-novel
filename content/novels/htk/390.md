---
weight: 390
title: Capitolo 390 - Frecce Scioccanti
pubDate: 2024-05-26T14:41:47.926Z
tags:
    - htk
---

Frank Ribry non aveva origini importanti ed era riuscito ad ottenere questa posizione per via del suo talento. Era una persona unica; aveva un bel po’ di seguaci leali e, nonostante queste truppe fossero state ignorate e la loro remunerazione fosse stata ridotta senza motivo, era riuscito a mantenere questo livello di morale e di capacità combattive. Fei doveva lodare Ribry per questo.

“Non c’è bisogno per ora. La Protezione della Terra costerebbe troppo per le riserve d’energia della città. Dobbiamo conservarla per i momenti critici.” Fei rispose a Gago con un sorriso.

Gago aveva osato parlare solo dopo aver radunato il coraggio.

Lui e i suoi compagni erano stati già conquistati dalla dimostrazione di forza di Fei miracolosa di due ore fa. Il continente Azeroth poneva molta enfasi sulle capacità combattive e i guerrieri e i maghi avevano più probabilità di essere ammirati da molte persone. Specialmente dopo che Fei aveva salvato il loro capo, era rispettato e venerato da tutti questi comandanti che erano come fratelli per Ribry.

Avevano un’impressione ancora migliore di Fei dopo aver visto che era molto amichevole e non era affatto altezzoso come gli ufficiali di alto livello di Zenit.

Vedendo il sorriso di questo prestigioso comandante numero uno, Gago divenne più a suo agio mentre parlava con Fei. Rifletté e suggerì di nuovo: “Signore, se non attiviamo la Protezione della Terra, le catapulte causeranno molti danni alle strutture e alla gente della città…”

Fei diede una pacca sulle spalle del comandante e rise: “Non preoccuparti, sono qui.”

Dopo aver detto questo, tirò fuori l’Aquila del Deserto e passò alla modalità Amazzone. All’istante la sua aura diventò selvaggia e tirannica, molto più tagliente rispetto a prima.

Il vento freddo del deserto soffiava sul volto del re, scuotendo i suoi lunghi capelli e arricchendo la sua presenza.

I comandanti accanto a lui che prima erano preoccupati si calmarono; i loro sguardi si accesero dopo aver visto il sottile cambiamento nell’aura di Fei.

“Sì! Ci siamo dimenticati che il comandante numero uno è un arciere terrificante! Dovrebbe poter distruggere le catapulte solo usando le tecniche che ha dimostrato prima.”

Tutti, inclusi i soldati ordinari, stavano aspettando che le frecce del comandante numero uno entrassero in azione.

“Crank… Crank…”

L’atmosfera era intensa e tutti smisero di fare rumore.

In quel momento tutti sentirono chiaramente i rumori fatti dalle molle e dalle rotelle sulle catapulte. Le venti catapulte sembravano enormi bestie demoniache che avevano rivelato le zanne.

“Preparatevi…” gridò un comandante di Jax, “Pronti… fuoco!”

<em>Whoosh! Whoosh! Whoosh! Whoosh!</em>

Il materiale elastico delle catapulte erano tendini di Bestie Demoniache e cominciarono all’improvviso a contrarsi rapidamente dopo che gli operatori delle catapulte lasciarono andare i loro grilletti. Le braccia ondeggianti delle catapulte metalliche iniziarono a tirare e dieci rocce che pesavano più di 500 chili volarono nell’aria…

A causa della gravità e dello slancio, queste enormi rocce si sarebbero schiantate contro le mura difensive con una forza superiore a 5000 chili. Avrebbero ucciso all’istante guerrieri a tre stelle all’impatto.

Tutti i comandanti e i soldati di Zenit trattennero il respiro.

Tuttavia i 30 cavalieri dello Zodiaco si stavano comportando normalmente, come se fosse solo un altro giorno ordinario, erano calmi e sicuri di loro per via della presenza del loro giovane sovrano.

Le enormi rocce viaggiarono per più di venti metri e in pochi secondi si sarebbero abbattute sulle mura difensive.

Mentre alcuni dei soldati di Zenit stavano per urlare, Fei scagliò finalmente delle frecce.

<em>Whoosh!!!!!

Whoosh!!!!!

Whoosh!!!!!

Whoosh!!!!!</em>

Erano dieci dardi in totale.

La gente attorno vide solo le immagini residue del suo braccio destro perché si stava muovendo troppo veloce.

La corda dell’Aquila del Deserto vibrò con violenza ed emise dieci ronzii tonanti consecutivi. Dopodiché il terreno iniziò a tremare e cominciarono a risuonare delle urla.

Le enormi rocce in volo esplosero e i loro pezzi atterrarono proprio sulla formazione di spade e di scudi di Jax. Il sangue schizzò ovunque e Jax subì delle perdite prima ancora che iniziasse la battaglia.

Le dieci enormi rocce si ruppero e caddero nella formazione.

Nessuno dei soldati di Jax l’aveva previsto. I guerrieri che un secondo fa stavano esultando iniziarono a gridare e ad urlare nel secondo in cui vennero colpiti. Dato che non stavano caricando ed erano molto vicini gli uni agli altri, non avevano avuto modo di schivare! I soldati fortunati furono uccisi all’istante e a quelli sfortunati si spezzarono gli arti; stavano sentendo un dolore incredibile, ma non potevano fare altro che urlare e piangere…

“Re Alexander! Re Alexander! Re Alexander!”

“Lunga vita al re di Chambord! Lunga vita al re!”

Non si sapeva chi avesse iniziato a gridarlo, ma tutti i soldati e i comandanti di Zenit sulle mura difensiva cominciarono ad acclamare il sovrano dopo un breve momento di silenzio. Cos’era accaduto aveva proprio migliorato il loro morale! Usando le dieci enormi rocce con fare intelligente, Fei era riuscito ad eliminare più di 500 nemici!

Uccidere cinquecento persone con dieci frecce!

Un numero spaventoso!

Che frecce terrificanti!

I soldati della città delle Due Bandiere che erano sotto molta pressione avevano bisogno di un incoraggiamento del genere!

Jax non si aspettava che le sue migliori macchine d’assedio sarebbero state usate contro di loro! I comandanti rimasero scioccati e non seppero come reagire.

“Continuare? E se quell’arciere diabolico usasse di nuovo lo stesso metodo?”

“Fermarsi? Come assedieremo la città?”

Il principe Fairenton di Jax sorrise con amarezza sulla collina di sabbia.

L’influenza di un guerriero di massimo livello era stata dimostrata appieno oggi! Nella storia di Azeroth, era raro che un famoso generale lasciasse un segno nei libri di storia. Invece la gente si ricordava dei guerrieri e dei maghi più formidabili. Questo perché un esperto di un certo livello avrebbe potuto influenzare l’andamento della guerra e anche distruggere un esercito da soli; queste persone erano le vere sovrane della terra.

Anche se la città delle Due Bandiere era sotto assedio, si poteva dire che fosse in vantaggio solo avendo il re di Chambord dalla sua parte. Se Jax non avesse ottenuto un esperto che potesse rivaleggiare con lui, avrebbe dovuto sacrificare almeno 40.000 soldati per stancare il sovrano di Chambord!

Tuttavia, in un momento come questo, il principe Fairenton non poteva ritirarsi.

“Passate il mio ordine! Dite alla formazione delle spade e degli scudi di separarsi a metà e spostarsi ai lati delle catapulte.”

“Passate il mio ordine! Muovete le catapulte 300 metri indietro e continuate l’attacco!”

“Passate il mio ordine! Dite ai maghi di prepararsi!”

“Passate il mio ordine! Dite all’unità suicida di prepararsi!”

“Passate il mio ordine! Dite all’unità d’assedio di prepararsi!”

“Passate il mio ordine! …”

Il principe di Jax trasmise una serie di direttive e il suo esercito cominciò ad operare come una macchina calibrata con attenzione. L’intento assassino del suo esercito non era stato influenzato da questo piccolo incidente; la morte di 500 soldati non era nulla di fronte a guerrieri d’élite!

Presto le venti catapulte indietreggiarono di 300 metri e la formazione delle spade e degli scudi si spostò ai lati delle catapulte. I soldati di Jax potevano evitare le frecce di Fei, ma le catapulte ora potevano colpire solo aree vicine alle mura difensive della città.

Fei continuò a tirare frecce.

Non usò lo stesso trucco di prima, stavolta prese di mira le catapulte.

Le catapulte erano a circa 1.300 metri di distanza dalle mura difensive ed era impossibile per gli arcieri ordinari raggiungerle. Tuttavia non era difficile per Fei che aveva appena ottenuto questa Aquila del Deserto. Usò tutta la sua forza all’88esimo livello del barbaro e tirò la corda. Diverse frecce cristalline e trasparenti si formarono sull’arco.

Fei lasciò la corda.

<em>Whoosh!</em>

Risuonò uno schiocco tonante.

Quasi allo stesso tempo, un po’ di punti di connessione di un’enorme catapulta si ruppero e caddero come pezzi di lego. I soldati di Jax che la stavano operando furono feriti all’istante.

Risuonarono di nuovo acclamazione dalla città delle Due Bandiere. I soldati acclamarono Fei e lo venerarono come un dio. Usando la sua forza, aveva soppresso le macchine d’assedio più letali di Jax e aveva quasi reso invincibile la città.




