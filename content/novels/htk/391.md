---
weight: 391
title: Capitolo 391 - Evocare barbari
pubDate: 2024-05-26T15:41:47.926Z
tags:
    - htk
---

I comandanti accanto a Fei erano eccitati.

La forza di Fei superava la loro immaginazione! A quanto pareva questo comandante numero uno valeva più di decine di migliaia di soldati! Finché il re di Chambord fosse stato lì, la città delle Due Bandiere non sarebbe stata in pericolo.

<em>Whoosh!

Whoosh!

Whoosh!

Whoosh!</em>

Fei aveva lanciato quattro frecce in un istante e colpirono tutte il bersaglio. Mentre riecheggiavano dei sibili, le quattro catapulte lontane esplosero come palloncini che erano stati punti da un ago.

Fei si fermò dopo aver tirato cinque frecce. Fece un respiro profondo e gridò: “Grazie al principe Fairenton per l’arco! È potente e mi piace molto!”

Tutti nel campo di battaglia lo sentirono e alcuni soldati di Zenit fecero da eco: “Ringraziamo il principe Fairenton per l’arco!”

<em>Crack!</em>

Fairenton si alzò e batté la sedia su cui era seduto; la sua espressione era davvero cupa.

Le guardie accanto a lui tremarono di paura. Questo principe era famoso per la sua irascibilità! Non molto tempo fa, un giovane nobile lo aveva offeso e, alla fine, era stato ridotto in poltiglia e la sua famiglia era stata annientata.

Era evidente che questo principe fosse infuriato al momento, tutte le sue guardie speravano che la sua rabbia non si ritorcesse contro di loro.

Fortunatamente quelle guardie erano al sicuro.

Scoprirono sorprendentemente che il principe Fairenton stava cercando di sopprimere la rabbia.

….

Dopo che le cinque catapulte furono distrutte, i comandanti di Jax decisero di abbandonare queste macchine d’assedio e spostarono il resto delle catapulte nel loro accampamento. Sembrava impossibile che qualcuno potesse sconfiggere venti catapulte usando solo delle frecce, ma era appena avvenuto. I soldati di Jax avevano sperimentato di nuovo il potere del sovrano di Chambord.

Tuttavia questo assedio era lontano dall’essere finito.

I soldati di Jax iniziarono ad assediare nel moto più diretto. Si precipitarono verso le mura difensive come una marea e usarono le scale d’assedio lunghe centinaia di metri. Dopo che centinaia di queste scale si agganciarono al parapetto, sembrava che la scena di due ore fa si stesse ripetendo, la crudele battaglia stava per iniziare.

Tuttavia Fei percepì chiaramente una differenza.

Anche se c’erano decine di migliaia di nemici alla carica, erano più dispersi. Non usarono costose macchine da guerra ingombranti come i draghi uccello d’assedio, si limitarono ad usare scale e corde più facili da portare. Inoltre non presero di mira la porta della città stavolta, ma che stessero solo cercando di scalare le mura difensive.

“Uh? Sembra che non vogliano davvero conquistare la città. Che anche loro vogliano prolungare la guerra?”

Generalmente, durante un assedio, chi attaccava avrebbe cercato di superare le mura. Finché fossero riusciti ad entrare, avrebbero conquistato la città. Per questo la strategia di Jax era bizzarra, sembrava che non si stessero impegnando. Dava la sensazione che stessero solo provocando la città delle Due Bandiere.

In questa situazione, il potere delle frecce di fei fu ridotto significativamente.

Dopo che i nemici si dispersero, i suoi dardi non potevano più uccidere trenta nemici alla volta. In quel momento avrebbe potuto uccidere uno o due soldati ad ogni colpo e la minaccia che rappresentava in questo assedio era stata minimizzata.

Dopo aver riflettuto, Fei non usò pià le tecniche dell’Amazzone come il Colpo Multiplo e la Freccia Esplosiva. Invece mise da parte l’Aquila del Deserto e tornò alla modalità barbaro. Poi usò la miracolosa abilità Evoca.

Dopo che brillò una luce rosso sangue, quindici enormi guerrieri apparirono accanto a Fei.

Questi uomini erano quasi completamente nudi, solo i loro addomi e le loro cosce erano protette da armature di cuoio macchiate di sangue. Stavano tenendo due spade o asce in mano, e i tatuaggi verdi di bestie e di totem ricoprivano i loro corpi muscolosi, inclusi i loro colli e i loro volti.

Date le loro aure selvagge e folli, sembravano quindici bestie demoniache.

Erano i quindici barbari che aveva ottenuto completando la missione Salvataggio sul Monte Arreat.

La comparsa dei quindici guerrieri sorprese i comandanti e i cavalieri dello zodiaco accanto a Fei.

“Siamo al vostro comando!” I quindici guerrieri si inchinarono e gridarono mentre folle ammirazione appariva nei loro sguardi.

Questa scena fece rilassare i comandanti e i cavalieri dello Zodiaco.

<em>’Sono sottoposti del comandante, grazie al cielo non sono nemici.’</em> Pensarono.

Questa era la prima volta che Fei evocava questi barbari e non si aspettavano che il loro aspetto sarebbe stato così feroce. Era entusiasta e trasmise una serie di comandi.

Questi quindici guerrieri ruggirono, usarono l’abilità Balzo e saltarono giù dalle mura difensive.

“Roar!”

“Roar!”

Quasi allo stesso tempo risuonarono quindici grida. I guerrieri usarono le abilità Ululato, seminando il caos e paura tra i nemici. Come potevano soldati ordinari resistere alle abilità che i barbari avevano imparato combattendo contro mostri e demoni? Provarono solo un’enorme terrore e cominciarono a scappare via dopo aver lasciato la presa sulle loro armi.

<em>Boom! Boom! Boom</em>

I barbari erano piuttosto agili. Brandendo le loro armi, avevano già distrutto più di venti scale d’assedio e i più di duecento nemici sopra le scale caddero e morirono.

Dopo essersi battuti contro i demoni per anni, i barbari avevano ottenuto abilità divine e tecniche. Ognuno di questi barbari sembrava una spietata macchina da guerra. Guardandoli dall’alto, sembravano quindici enormi squali.

Abilità come Ululato, Urlo e Provocazione vennero usate consecutivamente e a volte avrebbero anche utilizzato Trova Pozione per recuperare i loro punti salute e il mana dai cadaveri. Questi quindici barbari si coordinavano alla perfezione e sembravano un’unità ben addestrata.

Fei li osservò con attenzione.

Aveva scoperto che erano circa al livello 15 e 16, non avevano appreso molte abilità e pareva che ne avessero imparate circa solo dieci. In questo mondo, sarebbero stati considerati guerrieri a due o a tre stelle.

Tuttavia questi barbari sembravano privi della loro intelligenza, anche se erano più flessibili del più noioso NPC nel mondo di Diablo, pareva che avessero solo l’istinto e l’intento assassino dei guerrieri. Anche se non sarebbero stati considerati veri “umani”, Fei notò che avrebbero sanguinato dopo essere rimasti feriti, diversamente dagli NPC…

Inoltre ciò che sorprese Fei fu che questi barbari, quando usavano Trova Pozione, ottenevano pozioni del mana e curative invece che quelle mutate come quella di Hulk e della Morte Apparente.

Alla fine, dopo che i barbari distrussero circa quaranta scale d’assedio, attirarono l’attenzione dei comandanti di Jax.

Il principe Fairenton osservò la battaglia e dichiarò: “Che branco di guerrieri feroci! Quando hanno ottenuto guerrieri del genere? Sarebbe grandioso se fossero sotto il mio comando!” Tutti i suoi generali e i suoi strateghi sapevano che era di nuovo preso dal suo apprezzamento nei confronti dei talenti, ma non sapevano come rispondere.

“Sapete da dove provengono?” Chiese il principe dopo essersi girato.

“Dovrebbero appartenere al seguito del re di Chambord. Prima che arrivassero i rinforzi, non c’erano guerrieri del genere nella città delle Due Bandiere." Rispose con noncuranza una persona con un abito appariscente.

Questa persona era sulla quarantina e non indossava armature, né portava un’arma con sé nonostante fosse sul campo di battaglia. Osservava con calma la battaglia.

Stava indossando un abito color blu chiaro che era popolare tra i nobili di Zenit e non aveva una grossa barba o lunghi capelli ricci come la gente di Jax. Sembrava davvero un nobile di Zenit.

Non si sapeva come fosse passato dalla parte di Jax, ma era ovvio che si fosse arreso al principe Fairenton.

Per tutto questo tempo, aveva mantenuto un sorriso calmo e misterioso, e aveva ignorato gli sguardi sdegnosi dei comandanti di Jax.

“Sembra che il sovrano di Chambord sarà proprio un ostacolo! Per avanzare ad est, prima dovremo ucciderlo!”

Il principe Fairenton si stava sempre più preoccupando e ormai lo riteneva una minaccia.

“Passate il mio ordine! Riferite alla suprema unità assassina di attaccare! Dite a Clark di uccidere quei quindici guerrieri!”




