---
weight: 396
title: Capitolo 396 - Nel nome di Alexander
pubDate: 2024-05-26T20:41:47.927Z
tags:
    - htk
---

Negli ultimi venti anni, la gente di Jax aveva sognato di prendere questa bandiera e riportarla ad Amsterdam per lavare via quella vergogna. Tuttavia, finché quella figura mostruosa fosse rimasta nella capitale di Zenit, non avrebbero osato farlo.

Ora però sembrava che fosse arrivata un’opportunità.

Per riportarla indietro ufficialmente, avevano dovuto iniziare una guerra.

…

Fei era seduto sotto questa bandiera reale e si sfregava il mento. Esaminò i parapetti sporchi di sangue e il deserto, il vento stava soffiando e il cielo era diventato giallo per via delle tempeste di sabbia.

Il sovrano stava pensando a come gestire la situazione ed era così assorto da essersi dimenticato di questi nobili che stavano tremando impauriti.

Tutti, incluso il sindaco Soroyov, non osarono interrompere questo giovane che li faceva disperare; stavano aspettando a schiena china.

Alla fine le gambe di uno dei nobili si intorpidì per essere rimasto in piedi così a lungo che quasi cadde a terra. Il rumore destò il sovrano dalle sue riflessioni.

“Uh.” Fei guardò i nobili e posò gli occhi su Soroyov: “Sei il sindaco della città delle Due Bandiere, Soroyov?” Chiese.

“Sì… signore, sono io.” Rispose velocemente Soroyov, era pieno di amarezza.

“Oh…” Fei rispose con noncuranza e disse: “Non ho sedie in più qui, dovrete rimanere in piedi per un po’.”

“Non si preoccupi, non è un problema…”

“Sì comandante della legione, non siamo degni di sederci di fronte a lei.”

“Sì! Dovremmo rimanere in piedi! È ragionevole, ahah!”

Prima che Soroyov potesse reagire, tutti i nobili dietro di lui risposero per lui. Con espressioni adulanti, sembrava che si sarebbero inginocchiati e avrebbero leccato gli stivali di Fei se il sovrano avesse voluto.

Fei si accigliò; non poteva trovare nessun temperamento o qualità nobile in loro.

‘<em>Dopo essere stati controllati da un branco di idioti come loro, quanto è marcita questa importantissima città nella regione nord-ovest?’</em> Fei quasi si spaventò solo a pensarci.

Questi nobili confermavano ancora una volta la pessima situazione della città.

Tuttavia Fei doveva difendersi dall’assedio di un impero di livello 1 usando queste risorse terribili.

<em>’Fottutamente ridicolo!’</em> Fei scosse la testa con amarezza. Dopo aver guardato di nuovo i nobili, tornò ad osservare Soroyov e chiese: “Sangue? E un po’ di ferite? Così hai aiutato le truppe a difesa della città?”

Soroyov non sapeva come rispondere.

In quel momento aveva già perso il coraggio di mentire. Inoltre si era reso conto che macchiare il suo corpo di sangue e ordinare alle sue guardie di tagliare le teste dei cadaveri per ottenere meriti militari era stato stupido.

Fortunatamente sembrava che il sovrano di Chambord non volesse ottenere una risposta chiara.

Con uno strano sorriso, Fei chiese di nuovo: “Uno… due… dieci… sedici… eh, vedo solo ventinove nobili. Se non sbaglio, dovrebbero esserci trentasei famiglie nobili in città, vero? Ho ordinato a tutti i nobili di aiutare le truppe difensive oggi… chi può dirmi dove sono gli altri? Sono morti eroicamente durante l’ultimo assedio?”

Tutti i nobili ebbero la sensazione che i loro cuori fossero stati colpiti con un martello.

“S… signore… le altre sette famiglie nobili… non hanno ascoltato il suo ordine e non hanno aiutato le truppe difensive.” Soroyov disse la verità, non osava fare altro.

Il suo umore era strano. Aveva intenzione di usare Fei per sbarazzarsi di quelle sette famiglie nobili visto che erano sue rivali, ma provò tristezza nel dirlo, come se sarebbe andato incontro al loro stesso destino.

All’inizio Fei stava mormorando tra sé e sé, ma poi si girò e chiese a Pierce, Drogba, Kanort e Huerk: “È così? Interessante! Nonostante siano nobili, non vogliono combattere per l’impero. Ditemi, meritano ancora di vivere?”

Prima che potessero rispondere, Fei ordinò: “Voi quattro portate cinquecento cavalieri d’élite con voi e invitate i capi delle famiglie a venire qui; voglio sentire le loro spiegazioni! Se qualcuno oserà resistere, verrà condannato a morte immediatamente!”

“Ai suoi ordini!”

Risposero i quattro guerrieri e scomparirono velocemente dalle mura difensive emanando intento omicida.

Dato che la situazione era così pessima, si doveva rimediare con metodi efficaci e diretti.

Fei non aveva la pazienza di giocare con questi miseri nobili. Doveva eliminare ogni fattore di instabilità nella città delle Due Bandiere; questo era il solo modo in cui tutti in città si sarebbero potuti concentrare a respingere i nemici.

“Giovane soldato coraggioso, vieni qui.”

Fei fece un cenno al giovane che era venuto con Drogba e Pierce.

In quel momento il sovrano mostrò un vero sorriso caloroso.

“Sono… Glenn, piacere di conoscerla.” Il giovane soldato disse il suo nome ed era così emozionato che gli tremava la voce. Chinò un ginocchio di fronte a Fei e disse: “Che gli dei la benedicano sua maestà!”

“Non essere nervoso guerriero. Dovresti chiamarmi signore, solo i chambordiani mi chiamano sua maestà.”

Fei passò alla modalità Paladino ed emanò una luce sacra e brillante. Un lampo di energia dorata fu iniettato nel corpo ferito e stanco di Glenn, tutte le sue ferite stavano guarendo con una velocità visibile ad occhio nudo.

Nel mondo di Diablo, il paladino era la rappresentazione della generosità, della gentilezza e della giustizia. Perfino nel gioco, gli NPC avrebbero apprezzato di più i paladini, dando loro un trattamento migliore.

Dopo che Fei aveva attivato la modalità paladino, cominciò ad emanare un’aura calorosa e accogliente. Era intima e sacra, facendo venire l’impulso di venerarlo e rimanergli leale.

Le ferite di Glenn guarirono, queste lesioni comuni causate da spade ordinarie non erano nulla agli occhi di un paladino.

Dopo che Fei usò Preghiera per una decina di secondi, perfino la ferita profonda che arrivava fino all’osso sulla spalla di Glenn svanì, come se non fosse mai stato ferito fin dall’inizio.

“Ah? Questo… La ringrazio signore!” Il giovane guerriero era sbalordito. Si stiracchiò la spalla e non sentì nessun dolore. Aveva la sensazione che il dolore e la fatica avessero lasciato il suo corpo; era pieno di vitalità, come se fosse rinato.

Fei sorrise mentre si alzava dalla sedia di pietra.

L’anello da combattimento dorato sotto i suoi piedi cominciò ad espandersi e presto avvolse tutti i soldati attorno. I guerrieri sentirono un’energia calda fluire nei loro corpi, tutto il dolore e la fatica sparirono. Anche i soldati venuti con Glenn furono avvolti da questo anello da combattimento dorato e spalancarono gli occhi, scioccati dai cambiamenti nei loro corpi.

Soroyov e i nobili provarono inquietudine.

Tuttavia il potere di un individuo era limitato. Al momento Fei non poteva avvolgere l’intera città con la sua aura e aiutare tutti i soldati.

“Potete venire anche voi.” Fei chiamò i pochi soldati venuti con Glenn. Guardando le tende lontane fuori dall’accampamento di Jax, chiese: “Ho sentito da Pierce e Drogba che è successo qualcosa di tragico a nord delle mura difensive. Cos’è successo esattamente?”

…..

“Il tuo fratello maggiore è un vero guerriero.” Fei diede una pacca sulle spalle di Glenn e gli disse: “Il suo onore non verrà macchiato da nessuno. Ti prometto che riceverai giustizia.”

Dopodiché Fei si girò e disse ai soldati che non erano più nervosi: “Io, Alexander, prometto in quanto comandante numero uno della zona di guerra di Jax che nessuno vi toglierà i vostri diritti e meriti! Sarete ricompensati per il vostro coraggio e il vostro sacrificio. D’ora in avanti chi proteggerà questa città dai nemici sarà ricompensato! Anche mendicanti, schiavi e prostitute!” Fei era sincero.

Le sue parole commossero molti soldati, recuperarono la motivazione e il morale! In quanto soldati di bassa classe, non stavano chiedendo molto; volevano solo che il loro duro lavoro e valore venissero riconosciuti. Oggi questo giovane re lo aveva fatto.

“Cech?” Fei fece un cenno con la mano.

“Sì sua maestà?” Cech si avvicinò.



