---
weight: 4010
title: Capitolo 401 - Quel Fuoco nella Notte
pubDate: 2024-05-27T01:41:47.929Z
tags:
    - htk
---

“Sua altezza, dato che questo sovrano è così difficile da gestire, perché non facciamo rapporto a sua maestà l’Imperatore Fuji e non chiediamo di mandarci un potente guerriero per affrontarlo?” Un generale diede un’altra raccomandazione dopo aver capito quanto era forte Fei.

“Eh, l’ho già fatto. Tuttavia, dato che lo spadaccino numero uno, il signor Huntelaar, non è tornato, sarà difficile gestire il re di Chambord visto che gli altri membri d’élite di classe lunare dell’impero sono tutti occupati al momento. Tuttavia ho già invitato uno dei discepoli più grandi del mio maestro, è il più talentuoso e potente e arriverà qui tra pochi giorni.” Disse il principe Fairenton.

Fei vide l’espressione speranzosa del principe e capì che il giovane doveva ammirare quella persona.

<em>’Il compare di questo famoso principe di Jax è così potente? Perfino Fairenton lo ammira? Uh… è ancora al livello stellare o è già un membro d’élite di classe lunare?’</em> Pensò Fei.

In modalità barbaro, Fei era già invincibile allo stadio stellare.

Voleva proprio incontrare questo genio di cui stavano parlando, sperava che combattendo contro di lui sarebbe riuscito ad ottenere ispirazioni e avanzare allo stadio successivo.

Dopo aver chiacchierato un po’, i generali lasciarono la tenda.

“Questo sovrano di Chambord di sicuro è una persona talentuosa! Se fosse disposto ad unirsi a Jax, sarei disposto a dargli la mia stessa posizione!” Dopo aver riposto via la lettera, il principe Fairenton sospirò all’improvviso assorto mentre guardava la tenda vuota.

Fei rimase piuttosto sorpreso nel sentire queste parole.

Non si aspettava che questo principe altero avesse una così buona impressione di lui.

Fairenton non si era ancora accorto della presenza di Fei.

Dopo circa cinque minuti, indossò un mantello e cominciò a pattugliare il campo con un po’ di guardie.

Tralasciando il fatto che erano nemici, Fei apprezzava la personalità di questo principe. A giudicare dalla sua professionalità e da come faceva tesoro delle vite dei soldati, questo principe freddo e altero dimostrava il temperamento degno di un capo.

Dopo aver visto il principe Fairenton e le guardie scomparire in lontananza, Fei si intrufolò nella tenda.

Dentro c’era silenzio.

Fei trovò facilmente la lettera e la lesse con attenzione. Confermò che l’autore doveva essere nella città delle Due Bandiere, gli eventi registrati erano così dettagliati che Fei ebbe la sensazione di aver rivissuto cos’era successo oggi.

Si aspettava che ci fossero spie di Jax e traditori di Zenit nella città delle Due Bandiere.

Ciò che lo sorprendeva era che la posizione di questo traditore era piuttosto elevate, molto probabilmente era stato vicino alla torre di guardia della porta occidentale e aveva visto le esecuzioni dei capi delle sette famiglie nobili.

<em>’Chi potrebbe essere… Un comandante delle forze native? O… una spina nel fianco come questa è problematica! Se intervenisse e sabotasse le difese della città durante un momento critico, influenzerebbe l’andamento della guerra!’</em> Pensò Fei.

<em>’Chi potrebbe essere?’</em> Fei ripensò alle persone attorno all’area e non individuò nessuno di sospetto.

<em>’La devo prendere con calma, se mi facessi prendere dall’ansia, influenzerebbe negativamente il morale dei soldati.’</em>

Dopo aver memorizzato la grafia di chi aveva scritto il messaggio, Fei ripose la lettera dov’era e la sigillò come prima.

Prima che il principe Fairenton tornasse, Fei continuò la sua perquisizione.

Trovò velocemente una mappa militare con molti commenti e piccole frecce rosse. Fei la studiò per un po’ e si rese conto che le frecce rosse mostravano diversi percorsi e strade nel deserto sconosciuti agli altri.

Fei trovò anche altre quattro mappe, raffiguravano tutte vie e posti diversi; dovevano avere un’importante funzione strategica.

Fei le osservò con attenzione e memorizzò tutto. Aveva una buona memoria e la miracolosa abilità Impara aveva rafforzato questa capacità e gli aveva permesso di acquisire una memoria fotografica. Perciò, anche se c’erano molte informazioni sulle mappe, non sarebbe stato un problema per Fei ricordarsi tutto.

Dopodiché trovò molti documenti militari sul tavolo che usava il principe Fairenton.

Memorizzò tutto senza capirli pienamente; non aveva il tempo di rallentare e comprenderli.

Quando ripose tutto dov’era e si assicurò che nessuno potesse accorgersene, risuonarono dei passi.

Fei percepì l’energia ad otto stelle del principe Fairenton, era come un falò brillante nella notte. Dopo che fece un altro controllo e si assicurò che nessuno capisse che c’era stato qualcuno qui, usò il Mantello delle Ombre e scomparì di fronte alle guardie.

Il principe Fairenton tornò nella sua tenda e non trovò nulla di strano.

Fei non lasciò il campo di Jax, dopo aver cercato un altro po’, trovò dei depositi di razioni.

Dietro ad una duna di sabbia dove soffiava meno vento, c’erano una marea di provviste immagazzinate in diverse grosse tende. Queste tende erano protette da trappole magiche invisibili ed erano anche protette da molti soldati d’élite. Inoltre c’erano cinquanta guerrieri stellari tra il secondo e il terzo livello a pattugliare l’area.

Dopo aver fatto un esame accurato, Fei scoprì che c’erano diversi guerrieri di quarto e quinto livello nascosti nell’oscurità.

Era chiaro che le provviste fossero cruciali.

Aveva senso, cibo e acqua erano le risorse più critiche nel deserto ed erano più importanti in una guerra nel deserto.

La gente di Jax aveva i suoi modi per trovare fonti d’acqua. Fei aveva già visto più di una decina di pozzi che si connettevano all’acqua cento metri sotto. Tutti sapevano che c’era il Pugno del Drago dell’Imperatore Yassin aveva creato dei pozzi per la città delle Due Bandiere.

Anche se non era difficile trovare acqua, le razioni dovevano essere trasportate appositamente.

In modalità Assassino, Fei aggirò facilmente i guerrieri a due e a tre stelle che stavano pattugliando l’area, e schivò le trappole magiche come un professionista.

Dopo che entrò nel deposito, dimostrò appieno le sue Abilità da Assassino. In pochi secondi, Fei assassinò i quattro guerrieri a quattro stelle che si stavano nascondendo nell’oscurità.

Aveva incontrato un po’ di problemi, quando aveva tentato di tagliare la gola del guerriero a cinque stelle, l’uomo aveva fatto dei rumoris soffocati per avvertire gli altri. Era stata una fortuna che il vento fosse soffiato velocemente e avesse coperto quei suoni, i soldati di pattuglia non lo sentirono.

Fei aveva deciso di distruggere queste provviste.

Poteva usare l’Abilità Veleno per contaminare queste razioni. Il veleno creato da questa abilità era mortale, inodore e incolore, una goccia era sufficiente ad uccidere più di cento nemici. Solo guerrieri al di sopra delle tre stelle sarebbero potuti sopravvivere.

Tuttavia Fei esitò ad avvelenare le decine di migliaia di soldati di Jax.

Non era una persona che avrebbe mostrato gentilezza ai nemici, ma avvelenarli direttamente di nascosto era troppo feroce e crudele. Dopotutto Fei era stato solo uno studente universitario durante la sua vita precedente e non era una persona senza scrupoli, naturalmente non gli piaceva questo piano.

Dopo aver riflettuto, decise di non avvelenare i nemici; avrebbe bruciato le provviste.

Se i soldati di Jax non avessero avuto cibo da mangiare, avrebbero dovuto ritirarsi; questo era il risultato migliore possibile per lui; naturalmente era solo un desiderio.

Dopo aver indossato la maschera da diavolo, passò alla modalità Incantatrice e scagliò la sua prima palla di fuoco, un ruggito arrabbiato risuonò dalla tenda di Fairenton. Poi il principe sfrecciò fuori dalla sua tenda puntando dritto verso la sua posizione.

“Uh? Mi ha individuato?” Fei ne fu sorpreso, ma non smise di scagliare palle di fuoco.

“Fermo! Chi sei? Soldati! Avanti! Spegnete il fuoco!”

Le grida del principe altero risuonarono per l’accampamento e il giovane scagliò dei pugni con forza. L’energia dei suoi colpi era impressionante, creò una serie di fulmini e raffiche. Le tende nel campo tremarono violentemente e questo causò altro rumore.

Tuttavia Fei schivò facilmente questo attacco.

Non voleva affrontare il principe in una situazione del genere. Invece continuò a fare il piromane e scagliò più di trenta palle di fuoco. Come i baci del diavolo, le sfere di fuoco accesero subito le provviste e si diffusero facilmente per i depositi.



