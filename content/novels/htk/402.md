---
weight: 4020
title: Capitolo 402 - Non mi ucciderai
pubDate: 2024-05-27T02:41:47.929Z
tags:
    - htk
---

“Chi sei? Me**a! Fermo! Ti ucciderò ca**o!”

Dopo aver visto le razioni andate a fuoco, il principe Fairenton gridò con rabbia.

Nel deserto, il cibo era più prezioso dell’oro. Si poteva dire che l’ancora di salvezza dei 60.000 soldati di Jax era stata distrutta da questo mago malvagio che stava sparando spudoratamente palle di fuoco; il principe era davvero arrabbiato.

Tuttavia Fei non affrontò comunque direttamente il principe. Mentre schivava gli attacchi, continuò ad appiccare incendi.

L’aria era piuttosto secca nel deserto e anche le razioni nei depositi lo erano dopo che erano state tenute lì per tre giorni. Erano facilmente infiammabili; si sarebbero bruciate anche usando una fiamma ordinaria, figuriamoci fuoco magico che era ancora più caldo. Anche se alcuni dei maghi dalla parte di Jax erano pronti a lanciare incantesimi dell’elemento acqua, la forza di questi incantesimi sarebbe stata più debole visto che non c’erano molti elementi magici dell’acqua nell’area.

Fei rise e cominciò a correre nei depositi.

Poi accadde qualcosa di insolito; le fiamme sarebbero apparse ovunque fosse andato. Come un diavolo che stava camminando nella notte, perfino la sabbia sotto i suoi piedi sarebbe bruciata vigorosamente.

Questa era l’abilità dell’Incantatrice: Vampata, avrebbe lasciato un muro di fuoco dietro di sé e tutti i suoi nemici sarebbero stati ridotti in cenere.

Nel frattempo, Fei usò anche la nuova abilità che aveva imparato, Idra. Dopo aver indicato una pila di rifornimenti di cibo con il bastone, il terreno si aprì e una bestia a più teste simile ad un serpente apparì. Era alta tre metri ed era fatta di puro elemento magico del fuoco.

Questo mostro sembrava feroce e la sua bocca si spalancò per sputare fuoco con regolarità; queste fiamme erano sufficienti ad uccidere un guerriero ad una stella.

Il vento che soffiava alimentò ancora di più le fiamme.

Presto le razioni di cibo che avrebbero dovuto nutrire i 60.000 soldati per i prossimi tre giorni furono tutte avvolte dalle fiamme e risuonarono crepitii simili a mais che scoppiava.

Fairenton mostrò la sua intelligenza superiore in quel momento. Dopo essersi forzato a calmarsi, rifletté sulla situazione e si rese conto che, anche se mancava acqua, c’era molta sabbia attorno e che avrebbero potuto spegnere il fuoco usandola.

Mentre inseguiva Fei, Fairenton ordinò con ansia ai soldati e ai maghi: “Maledizione! Smettetela di cercare acqua! Usate la sabbia! Usate la sabbia per spegnere il fuoco! …Presto! Maghi! Usate incantesimi dell’elemento terra e spostate la sabbia sul cibo!”

Dopo aver sentito il comando, i soldati e i maghi nel panico si riorganizzarono un po’ e cominciarono ad usare la sabbia.

Grazie al lavoro di decine di migliaia di soldati, alla fine controllarono le fiamme.

Fei rise e sfrecciò velocemente fuori dal campo di Jax. Non tornò indietro ad appiccare altri incendi, le razioni rimaste potevano bastare a stento per un giorno ai 60.000 soldati e così aveva raggiunto il suo obiettivo.

“Scappi? Dove vuoi andare?” Il principe Fairenton inseguì con rabbia Fei. “Ti ucciderò!” Gridò.

Sia Fei che Fairenton erano veloci, e scomparirono velocemente nella notte. I guerrieri di Jax volevano inseguirli per proteggere il principe, ma non riuscirono a raggiungerli.

Fei non si diresse verso la città delle Due Bandiere.

Scelse di addentrarsi nel deserto.

Dopo aver conosciuto meglio questo principe, aveva deciso di condurlo fuori nel deserto e farci una bella chiacchierata.

…..

Più si inoltrava nel deserto, più c’era freddo.

La resistenza di Fei non era così buona nella modalità Incantatrice e non gli piaceva fare scatti con questo personaggio. Dato che l’Incantatrice nel mondo di Diablo non poteva lanciare incantesimi che permettevano di volare, Fei non era così veloce in confronto al principe Fairenton che lo stava inseguendo come un pazzo.

Con il passare del tempo, Fairenton si stava avvicinando sempre di più. Il principe era avvolto dalla sua energia da guerriero rossa ed era al picco delle sue condizioni mentre gridava ripetutamente.

Fei ebbe un’idea e passò velocemente alla modalità Assassino. Come un’ombra, scomparì all’istante.

<em>Boom!</em>

Molta forza si riversò attorno mentre Fairenton atterrava su una duna di sabbia. In allerta, si guardò attorno.

“Uh? Dov’è andato? Strano… era qui un momento fa… com’è scomparso? Non posso nemmeno percepire la sua aura. Sa come volare?” Gli occhi alteri del principe sembravano un po’ rossi mentre venivano illuminati dalla luce lunare e l’energia da guerriero cremisi si diffondeva come delle onde.

All’ottavo livello, un guerriero era capace di usare la sua energia per percepire la posizione dei nemici. Finché il nemico non fosse stato molto più potente e non avesse avuto tecniche furtive particolari, avrebbe potuto individuarlo.

Tuttavia…

“Non posso percepire nulla, nemmeno una traccia… sembra che sia svanito nel nulla!”


Fairenton era scioccato.

Aveva individuato il potere di quel mago dell’elemento fuoco nel campo e sapeva che era meno potente di lui. “Come può nascondersi da me ora?” Pensò.

“Ehi, stavi cercando me?”

Risuonò una voce forte e chiara da dietro di lui.

Il principe divenne ancora più scioccato.

“Qualcuno è strisciato dietro di me e io manco me ne sono accorto?”

In quanto guerriero talentuoso, l’istinto gli suggerì di non girarsi immediatamente.

Scattò come una freccia per venti metri. Quando tornò ad una distanza di sicurezza, recuperò la calma e scatenò la sua energia all’ottavo livello.

Dopo che la sua energia circolò nei più di ottanta canali nel suo corpo e creò un rumore simile ad uno tsunami, si girò con attenzione.

Era una fortuna che questo nemico non avesse voluto attaccarlo a sorpresa.

Fairenton vide che la persona che gli aveva parlato era su una duna non troppo lontana da lui.

Dopo aver visto chi era, più che arrabbiarsi ne fu sorpreso; la furia che bruciava dentro di lui sparì all’istante come se non fosse mai stata lì.

Abbassò la guardia visto che non temeva che questa persona gli facesse del male e dopo un momento di silenzio gli chiese: “Il sovrano di Chambord Alexander? È lei? Perché ha mandato quel mago ad attirarmi qui? Chi è?”

“È uno dei miei sottoposti.” Fei che era passato alla modalità barbaro alzò le spalle e rise. Poi chiese con un tono strano: “Sua altezza, non sembri preoccupato. Hai la sicurezza di poter scappare? Sei sicuro che non ti ucciderò?”

“Non mi ucciderai.” Rispose con sicurezza Fairenton; ritirò perfino la sua energia da guerriero e si calmò. Continuò con un’espressione sollevata: “Non sei pronto ad affrontare la vendetta dell’impero Jax una volta che mi ucciderai, almeno non ancora.”

“Questo ragionamento… è stupido. I due imperi si sono dichiarati guerra. Abbiamo combattuto per tutto il giorno, perché temerei la loro vendetta?” Disse Fei mentre scendeva lentamente dalla duna di sabbia e si avvicinava al principe.

“Zenit non è ancora pronta per la guerra.” Rispose Fairenton; si era già calmato completamente.

Mostrò un sorriso mentre continuava: “Alexander, forse potremmo parlare ancora un po’.”

Poi fece qualcosa che sorprese perfino Fei.

Tirò fuori un tappeto fatto con il pelo di Tigre di Sabbia dall’anello spaziale e ci si sedette. Poi usò la sua energia da guerriero per bloccare il vento e invitò Fei a sedersi.

“Uh? Non stavi cercando di uccidermi?” Fei rise; si era reso conto che questo principe era una persona interessante.

“Taglierei la gola a chiunque altro, ma non posso fare molto contro di te. Non posso sconfiggerti e ucciderti.” Fairenton alzò le spalle e sospirò.

“Ragionamento perfetto.” Fei rise.

Fairenton indicò il tappeto e continuò: “Questa è una rara opportunità. Forse possiamo farci una bella chiacchierata. Nemmeno Jax è pronta per la guerra; abbiamo bisogno entrambi di tempo… Sua maestà, temi di sederti a parlare con qualcuno di più debole di te?”

“Ahah! Devo ammettere che i tuoi pungolamenti hanno funzionato.” Fei rise mentre si avvicinava e si sedeva a due metri di distanza da questo principe. Sfregò la superficie del tappeto e si ritrovò a pensare alla famosa storia di Aladdin e del suo tappeto magico. Sospirò: “Che splendido tappeto, è morbido come un pezzo di terra fertile… Sua altezza, dato che entrambi gli imperi non sono pronti per la guerra, perché gli imperatori si sono dichiarati guerra a vicenda? Che abbiano ricevuto una botta in testa e abbiano perso la razionalità?”

Fairenton era rimasto un po’ senza parole; non si aspettava che questo potente sovrano avrebbe parlato dei due imperatori in modo così diretto. Dopo un momento di silenzio, disse: “In questo mondo dove è comune uccidere e derubare, nessuna guerra potrebbe dare abbastanza tempo per prepararsi. Anche se l’impero Jax si è preparato per 26 anni per questa guerra, gli imperi Spartax ed Eindhoven sono più ansiosi di noi; per questo è avvenuta la battaglia tra Grandi Guerrieri a San Petersburg. Ho anche sentito che il Grande Guerriero Krasic è già morto, così la guerra è certa.”



