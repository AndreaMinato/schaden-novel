---
weight: 4040
title: Capitolo 404 - Elmo Assassino di Fei
pubDate: 2024-05-27T04:41:47.929Z
tags:
    - htk
---

Anche se Fei aveva l’antidoto, non avrebbe potuto avvelenare la falda acquifera. La maggior parte dell’acqua sottoterra nella regione era connessa e avrebbe rischiato di avvelenare i cittadini di entrambe le parti.

Tuttavia c’era un lato positivo; questo significava che nemmeno i soldati di Jax potevano usare la stessa tattica contro la città delle Due Bandiere. Altrimenti avrebbero potuto avvelenare facilmente la fonte d’acqua nella città delle Due Bandiere usando tutte le loro spie e i traditori di Zenit che avevano dalla loro parte.

“Alexander, saremmo potuti diventare amici se non fosse stato per questa guerra.” Fairenton mise via il tappeto appariscente e sospirò.

“Non ha senso ormai. Dato che la guerra è già iniziata, non credo che sarà impossibile.” Rispose Fei. Dopo un po’ aggiunse: “Ma sei una persona interessante. Se vuoi essere mio amico, puoi andare a convincere l’Imperatore Fuji a porre fine alla guerra. Allora ci sarà una possibilità.”

“Impossibile.” Fairenton scosse la testa. Mostrò un’espressione impotente e continuò a cercare di convincere Fei: “Tuttavia devo raccomandarti di unirti all’impero Jax. Se sarai disposto a farlo, sono sicuro che l’imperatore Fuji sarebbe disposto a darti l’onorabile titolo di duca. Allora sarai nei piani alti della gerarchia di Jax, Chambord sarà risparmiata e potremo ancora diventare amici.”

Fei scosse la testa.

In quel momento, ripensò alla figura magra la cui polvere aveva coperto il territorio di Zenit. Questa scena era apparsa nei sogni del sovrano diverse volte, era già impressa nella sua anima.

“Non mi unirei mai all’impero di Jax! Non importa che tipo di pericolo affronterò! Perciò possiamo solo essere nemici! Dovresti smettere di cercare di convincermi, altrimenti temo che potrei perdere il controllo e ucciderti.”

Fei guardò freddamente il principe mentre lo diceva.

Fairenton tremò lievemente.

Poteva sentire la sincerità dietro le parole del sovrano di Chambord, capì che stava dicendo la verità.

<em>’Sembra che abbia toccato un argomento tabù. Se insistessi, potrebbe uccidermi.’</em>

“Ho promesso ad un amico che avrei protetto la terra su cui sono state sparse le sue ceneri. Se qualcuno volesse causare caos in questo territorio, dovrebbe prepararsi a sanguinare a morte!”

Fei si sentì eroico mentre diceva queste parole.

In quel momento ebbe la sensazione che ogni preoccupazione e ostacolo fossero scomparsi, e che potesse ottenere qualsiasi cosa se l’avesse voluto.

“Siamo stati entrambi pazzi a parlarci per così tanto tempo. Ultime due cose; primo, dato che siamo entrambi in difficoltà, che ne dici di non combattere entro i prossimi tre giorni? Puoi preparare il tuo cibo e io addestrerò i miei soldati.”

Fairenton ci pensò e annuì: “Va bene, e la seconda questione?”

Fei rise e rispose: “Dato che hai accettato il mio primo suggerimento, il secondo è insignificante. Se non puoi farai qualcosa che mi irrita, posso comunque risparmiarti la vita la prossima volta che ti vedrò!”

Dopo aver detto questo, passò alla modalità assassino e scomparì come un filo di fumo.

Fairenton guardò in direzione dov’era scomparso Fei e si trattenne dal dire cos’aveva in mente. Sospirò, scosse la testa e tornò indietro velocemente all’accampamento di Jax.

…..

Quando Fei tornò nella città delle Due Bandiere, l’accampamento di Jax si era già tranquillizzato.

“Non preoccupatevi dei nemici. Trasmettete i miei ordini, dì ai soldati di riposare bene e di limitarsi a pattugliare le mura difensive domani.” Dopo aver mandato via persone come Shevchenko e Ribry che erano ansiosi di fargli rapporto, Fei disse ai quattro uomini forzuti, Pierce, Drogba, Huerk e Kanort, che ora erano le sue guardie: “Ho bisogno di riposare per un po’ di ore. Sorvegliate la torre di guardia e non permettete a nessuno di entrare.”

“Come desideri.” I quattro uomini forzuti uscirono dalla torre di guardia e cominciarono a sorvegliare l’area con attenzione.

In modalità assassino, Fei aveva disposto un po’ di trappole magiche non troppo potenti nella torre nel caso alcune persone fossero entrate imprudentemente. Poi passò alla modalità barbaro ed entrò nel mondo di Diablo.

Fei doveva aumentare immediatamente la sua forza.

Era mezzogiorno nel mondo di Diablo ed era un giorno piovoso; tutto sembrava cupo e tetro.

Fei non entrò nel Campo delle Ranger, invece trovò Elena ed entrò nella quinta mappa, Harrogath. Dopo che Fei accettò la terza missione, la Prigione di Ghiaccio, i due si diressero verso il Fiume di Ghiaccio attraverso un portale ad Harrogath.

Questa missione richiedeva a Fei di salvare una giovane alchimista di nome Anya e tutti in città sospettavano che l’anziano Nihlathak fosse coinvolto.

“Il passaggio per il Fiume Ghiacciato è molto stretto, così dobbiamo stare attenti. Se venissimo assaliti da demoni e mostri, potremmo morire.” Disse ad Elena quando entrarono nel Passaggio Cristallino mentre brandiva le sue due spade.

Elena annuì.

Il Passaggio Cristallino era il letto di un fiume prosciugato che ora era completamente gelato. C’era ghiaccio ovunque ed era questo il motivo del suo soprannome.

Era piuttosto buio e freddo qui, e il percorso era tortuoso come un labirinto sconfinato. C’erano moltissimi mostri qui ed erano piuttosto potenti. Anche se infliggevano grandi danni e avevano un’ottima difesa, non rappresentavano una minaccia per Fei ed Elena.

Agli occhi di Fei, erano solo una buona fonte di punti esperienza.

Stava affrontando molta pressione nel mondo reale e doveva aumentare la sua forza per proteggere i suoi cari. Perciò si stava concentrando sul personaggio del barbaro. Gli mancavano solo 11 livelli al 99 in modalità normale. Fei sospettava che allora sarebbe diventato un membro d’élite di classe lunare.

Il Passaggio Cristallino era lungo e Fei non poteva vederne la fine.

Mentre uccidevano i mostri che li assalivano, cercavano le tracce lasciate da Anya.

C’erano sangue e ossa ovunque, e Fei ed Elena a volte avrebbero visto barbari che erano stati torturati a morte su dei pali di legno. L’odore marcio della morte riempiva l’aria.

Alla fine trovarono la giovane alchimista Anya che era avvolta dal ghiaccio del fiume.

C’erano molti mostri vicino e si precipitarono ad ondate verso Fei ed Elena. Ruggiti e urla riempirono le loro orecchie, e Fei dovette arretrare lentamente e trascinare questi mostri nel passaggio per proteggere Elena che era molto più debole.

Dopo aver sistemato i mostri, tornarono da Anya e parlarono con lei.

“I demoni hanno controllato Nihlathak e io sono stata congelata dal suo incantesimo. Dovete tornare ad Harrogath e ottenere la speciale pozione disgelante per liberarmi.” Disse Anya.

Era esattamente uguale a ciò che succedeva nel gioco e Anya non era diversa dagli alltri monotoni NPC.

Fei dovette usare il Portale Cittadino e prendere la speciale opzione disgelante per liberarla.

Ci vollero due ore per completare questa missione e ora Fei era un barbaro di livello 90. Elena adesso era un’arciera di livello 79 e la sua stirpe da paladino era al livello 30.

Dopo aver completato la missione, Fei ottenne due ricompense.

La prima fu una preziosa pergamena di Malah che poteva aggiungere permanentemente un 10% ad ogni resistenza. Usare questa pergamena era molto più efficace in confronto a salire di livello e ottenere oggetti migliori.

La seconda ricompensa fu un elmo. Glielo aveva dato Anya e lo aveva chiamato Elmo Assassino di Fei.

Dopo aver esaminato meglio questo oggetto, si era reso conto che non era affatto male.

Aveva una difesa di 100, un +2 di resistenza ad ogni elemento e conteneva una magia speciale che si chiamava Stella Gelida, che si sarebbe attivata automaticamente il 50% delle volte in cui l’elmo fosse stato attaccato. Inoltre aveva 66 punti durabilità e bisognava essere almeno al livello 88 per usarlo. In quanto oggetto d’élite di ottavo grado, era di gran lunga superiore all’elmo che aveva Fei.

Questo era il primo oggetto di ottavo livello che aveva ottenuto.

L’Elmo Assassino di Fei sembrava lussuoso; emanava una luce dorata come il teschio di un dio. Quando lo indossò, Fei lo sentì molto confortevole e leggero. Inoltre includeva una maschera; non appena avesse premuto un piccolo bottone a lato dell’elmo, una maschera grigia avrebbe coperto all’istante il suo volto. Questo elmo aveva un’ottima ventilazione e Fei non sentiva nessuna difficoltà a respirarci dentro.

Oro e grigio; questi due colori contrastanti aggiungevano presenza a questo elmo.



