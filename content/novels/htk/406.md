---
weight: 4060
title: Capitolo 406 - Sensazione del Pugno del Drago
pubDate: 2024-05-27T06:41:47.930Z
tags:
    - htk
---

Fei trovò velocemente la causa della sua insonnia; il letto non era troppo duro, così gli doveva mancare il calore e la morbidezza di un corpo femminile.

Fei si rese conto che, non appena chiudeva gli occhi, avrebbe iniziato a pensare alla sua fidanzata. Non poté che iniziare a preoccuparsi: “Angela è con il resto della Legione Zanna di Lupo… è al sicuro ora? Le mancherò?”

Fei era arrivato alla città delle Due Bandiere con i 6.000 soldati con la brigata d’avanguardia e il resto dei 34.000 soldati erano sotto la guida del vecchio Aryang, di Lampard, della Principessa Magica e dello Spadaccino d’Argento. Il resto della Legione della Zanna di Lupo stava procedendo con costanza verso la città delle Due Bandiere e stavano facendo del loro meglio per integrarsi.

Angela, Emma, la principessa decaduta Isabella e le quattro domestiche Primavera, Estate, Autunno e Inverno erano tutte in quel gruppo.

Inizialmente, sia la principessa che Paris avevano raccomandato a Fei di lasciare Angela e le ragazze a San Petersburg. Dopotutto le guardie reali e gli esperti nella capitale potevano proteggere meglio i civili e San Petersburg e la capitale sarebbe dovuta essere molto più sicura delle zone di guerra. Con la protezione in più delle due donne più influenti a San Petersburg, Angela e le ragazze non si sarebbero dovute preoccupare di venire oppresse. Inoltre, prima che Fei partisse, aveva parlato con il secondo principe e Dominguez gli aveva promesso che si sarebbe preso cura di loro se fosse stato necessario…

Tuttavia Fei aveva rifiutato il loro aiuto.

Angela non voleva separarsi da Fei. Anche se si sarebbero presi cura di lei a San Petersburg, quelle persone non erano membri della sua famiglia e si sarebbe sentita sola. Inoltre Fei aveva la sensazione che la capitale poteva non essere sicura come sembrava.

Fei aveva intenzione di tornare a Chambord insieme ad Angela e le ragazze una volta che la guerra di Jax si fosse calmata un po’; solo allora sarebbe stato tranquillo.

Il cielo gradualmente diventò più brillante e la luce della luna e delle stelle si offuscò.

Dato che Fei non poteva dormire, iniziò a praticare i metodi documentati nel capitolo divino della pergamena viola. Il potere spirituale di Fei ora era al livello 350 e aveva già rimosso il sigillo spirituale che Amauri aveva lasciato nel suo corpo.

Il suo potere spirituale era terrificante e ne aveva già sperimentato i benefici.

Non aumentava solo il controllo della sua forza fisica e la sua comprensione della coltivazione; aveva la sensazione che fosse il suo nuovo occhio. Poteva sondare i dintorni ed era molto più efficace che esaminare l’ambiente circostante usando energia da guerriero o potere magico.

Fei finora non aveva trovato nessun altro capace di usare potere spirituale.

Ora poteva sondare un’area dal raggio di 1500 metri attorno a lui, e poteva percepire Costakarta, Huntelaar e Amauri, tutti membri d’élite di classe lunare.

Da quando aveva iniziato a sperimentare i benefici del potere spirituale, Fei lo aveva allenato regolarmente.

…..

Tre ore dopo, il sole sorse all’orizzonte e portò un po’ di vivacità al mondo. Anche la temperatura cominciò ad aumentare.

Ciò che sorprese i comandanti nella città delle Due Bandiere fu il fatto che i nemici non organizzarono un assedio. I soldati di Jax si erano ritirati nei loro accampamenti per cinque chilometri e circondavano solo i lati est, ovest e sud della città. Avevano lasciato una piccola apertura a nord e sembrava che avessero intenzione di temporeggiare il più possibile.

L’ansia e la paura che aleggiavano in città si allentarono un po’.

Tuttavia nessuno osò rilassarsi completamente. Finché i nemici erano ancora vicini alla città delle Due Bandiere, potevano scoppiare feroci scontri da un momento all’altro, e il sangue e i cadaveri avrebbero coperto ogni angolo delle antiche mura.

Per tutto il giorno Ribry si occupò di reclutare giovani e di addestrarli per la milizia.

Fei doveva ammettere che questo ex capo dei comandanti delle forze native era ben rispettato. In un solo giorno era riuscito a radunare più di 8.000 giovani nella milizia. Dopo che questi uomini ricevettero le loro armature ed armi, furono suddivisi in otto battaglioni e furono addestrati da esperti e da veterani feriti.ù

“Sudate di più durante l’addestramento e potrete sanguinare meno in battaglia!”

Ciò che Fei aveva detto a Ribry nella torre di guardia la scorsa notte era diventata la frase che motivava queste reclute. Era stata incisa su un enorme pezzo di roccia al centro del campo di allenamento da degli artigiani la scorsa notte ed era stata dipinta con un brillante colore rosso. Gli istruttori di queste reclute avrebbero gridato questa frase prima e dopo l’allenamento insieme.

Eccetto per la milizia, anche i gruppi di mercenari in città furono visitati dai militari. Durante un momento critico come questo, erano stati convocati per partecipare alla difesa. Naturalmente sarebbero stati pagati per i loro servizi.

La maggior parte dei mercenari aveva esperienza e tecniche di combattimento, e potevano anche coordinarsi bene. Di conseguenza non avevano bisogno di essere addestrati come le reclute.

Allo stesso tempo, il settore militare cominciò ad acquistare cibo e ad immagazzinarlo in posti sicuro in silenzio; Fei si stava preparando ad un conflitto prolungato.

Il settore militare cominciò anche a promuovere l’idea di fare tesoro del cibo, raccomandò ai civili di iniziare a consumare un po’ meno cibo, così da poter aspettare che i raccolti d’inverno fossero pronti per la mietitura.

Avevano creato molti piani dettagliati per organizzare le provviste.

Fei ricordò ai comandanti al suo comando che solo i militari avevano il permesso di acquistare e immagazzinare cibo; chiunque altro avesse provato a fare grandi scorte di cibo doveva essere avvertito e chi avesse ignorato l’avviso sarebbe stato gravemente punito.

Visto che l’atmosfera in città era ansiosa e caotica, era più probabile che venissero commessi crimini.

Fei odiava questi incidenti e scelse soldati d’élite della brigata d’avanguardia per organizzare delle pattuglie. Crimini di ogni tipo vennero puniti! In solo un giorno, due gruppi di ladri e un malvagio gruppo di mercenari che avevano commesso stupri furono condannati a morte; le loro teste erano state appese al centro della città per servire da deterrente.

Anche Fei era occupato.

Era andato all’unione dei maghi di mattina per ringraziarli per il loro aiuto. Naturalmente aveva anche chiesto loro cortesemente di continuare a sostenere la città delle Due Bandiere.

Fei pensava che questi maghi alteri sarebbero stati amichevoli nei suoi confronti visto che erano disposti ad aiutare la città, ma fu completamente l’opposto.

Anche se Ribry che era una figura rispettata in città aveva portato Fei qui e l’aveva presentato, il re poté solo incontrare il presidente dell’Unione dei Maghi.

Il presidente era un vecchio con delle trecce bianche sulla sessantina e aveva aspettato Fei di fronte alla torre magica con due servi.

Sfortunatamente questo anziano non fu amichevole come i vecchi nelle storie riferite dai poeti itineranti. La sua espressione era rigida e discusse con Fei per meno di trenta secondi con superficialità. Non invitò Fei nella torre magica e chiuse la porta dopo aver concluso la chiacchierata.

Fei ebbe la sensazione di aver perso la sua aura dominante.

“Questo vecchio è troppo scortese! Sua maestà, lasci che rompa le finestre con delle rocce!” Sia Pierce che Drogba si arrabbiarono dopo aver visto il trattamento che avevano riservato al re.

Fei li fissò con ferocia e i due chiusero subito la bocca.

Fei non tornò frettolosamente nel campo dopo aver lasciato la torre magica. Dopo aver congedato le sue guardie, iniziò a vagare da solo per la città.

Non aveva avuto l’occasione di visitare questa splendida città nel deserto. Ogni volta che pensava a come l’Imperatore Yassin aveva creato più di cento fontane usando il Pugno del Drago, si entusiasmava; il suo cuore batteva più velocemente e gli sarebbe ribollito il sangue.

Presto scoprì le fontane ad est del centro della città.

Erano in un pezzo di terra piatto che occupava molto spazio. Le fontane erano sparse per l’area come stelle nel cielo.

Ogni fontana aveva un diametro di quattro metri e le mura erano formate da pietre verdi lisce come specchi. Guardando l’interno, Fei vide lampi argentati nell’oscurità; era la luce riflessa dall’acqua.

C’era anche della foschia sopra l’acqua e assomigliava a delle nuvole; era uno spettacolo unico e splendido.

A parte le fontane, c’erano un sistema di canali e tubi sofisticato. L’acqua veniva estratta dalle fontane usando semplici formazioni magiche e veniva distribuita a tutte le riserve e cisterne della città.

Fei accarezzò lentamente il muro di una delle fontane e all’improvviso percepì un’aura potente.

Era molto familiare.

Quest’aura lieve, ma terrificante gli diede la sensazione che ci fosse un maestoso imperatore di fronte a lui.

“Questa… è la sensazione del Pugno del Drago!”



