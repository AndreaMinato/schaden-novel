---
weight: 410
title: Capitolo 41 – Sorprendenti Nuove Scoperte
pubDate: 2023-06-17T13:54:16.365Z
tags:
    - htk
---


Capitolo regolare,
0 capitoli in coda, 0/5
-Schadenfreude

Dopo essere passato al barbaro, tutto ciò che sentì fu forza bruta.

Aveva la sensazione di poter fare collassare le solide mura difensive con un solo pestone.

"La mia forza è aumentata così tanto dopo che sono arrivato al livello 12..." Fei si sentiva un oceano che poteva spazzare via ogni ostacolo lungo la sua strada. "Ecco... è così che mi sento quando sono nel mondo di Diablo come barbaro."

Questa forza sconfinata lo faceva sentire come Ercole. Volse lo sguardo verso il basso e la sua espressione divenne strana. Sussultò e spalancò gli occhi come se avesse visto un non morto camminare per questo mondo.

Aveva scoperto qualcosa di inimmaginabile.

Non era sicuro di quando fosse accaduto, ma l'armatura pesante che stava portando nel mondo reale era sparita, rimpiazzata da un equipaggiamento dall'aspetto raffinato. Lo stile dell'armatura era esotico, fatto di materiali sconosciuti. La corazza era ricoperta di molti simboli misteriosi e brillava di luce verde; conteneva una forte energia magica.

Insieme ad essa, indossava anche un paio di stivali di cuoio, un elmo, guanti, cintura...

Fei li riconobbe tutti.

"Questi... questi sono gli oggetti del mio barbaro... Come... come li ho portati in questo mondo? Cosa sta succedendo? Oh mio dio... non ricordo di averli convertiti..." Questa scoperta inaspettata fece accelerare il suo battito cardiaco.

"Come... com'è successo?"

Fei era sconvolto; non c'erano spiegazioni per questo. Dalla sua esperienza precedente, se avesse voluto voluto portare qualcosa dal mondo di Diablo, anche una pila di cacca di mostro, avrebbe dovuto farla convertire dalla voce misteriosa. Doveva pagare e correre il rischio di non riuscirci. Ciò che confondeva Fei era che non aveva chiesto di convertire gli oggetti, ma era riuscito a portarli nel mondo reale.

"Cosa sta succedendo?"

"Suggerimento: dopo che il personaggio supera il livello 10, il giocatore può usare gli oggetti in altri mondi a parte quello di Diablo... Suggerimento: gli oggetti possono essere usati solo dal giocatore. Non possono essere scambiati, perduti o riparati da fabbri di altri mondi... Suggerimento: La durabilità degli oggetti diminuirà naturalmente. Possono essere riparati solo nel mondo di Diablo... Suggerimento... Suggerimento..."

Come se la voce avesse sentito tutte le domande di Fei, i molti 'suggerimenti' fornirono una spiegazione dettagliata.

"Allora... è... allora è così."

Fei si diede un colpetto sulla fronte, aveva capito ora.

"Così questo è il beneficio dell'aver superato il decimo livello... Sbloccherò altri vantaggi dopo che supererò il livello 20, 30 o anche il 90?" Chiese con avidità alla voce.

Sfortunatamente non ci fu risposta.

'Va bene... Non dirmelo se non vuoi! Ah... se posso portare oggetti nel mondo reale, allora dovrebbero esserci anche le armi. Perché non ho la mia ascia bipenne?'

Non appena ci pensò, accadde qualcosa di magico.

Brillò una luce bianca e sentì qualcosa di pesante in mano. L'enorme e pericolosa ascia bipenne del barbaro era apparsa nelle sue mani.

Fei la ondeggiò istintivamente.

L'impugnatura era fredda e così era la luce riflessa dalla lama.

Fei ebbe una sensazione familiare. Si sentiva come se l'arma fosse un'estensione del suo corpo e ne aveva il completo controllo; si sentiva invincibile.

Fei non si fece prendere troppo dall'entusiasmo, si controllò e valutò la situazione.

'Se ho portato la mia arma principale, allora probabilmente potrò usare anche lo scudo uncinato azzurro e la Sciabola della Tempesta.'

Una luce gialla brillò di fronte a lui mentre ci pensava; l'ascia scomparì e la spada decorata color oro e uno scudo rosso scuro presero il suo posto.

"Wahahahahahah... proprio come pensavo!"

Fei trovò molto facile cambiare armi. Poteva scambiarle al solo pensiero senza limiti di tempo.

"Whoosh, whoosh, whoosh!!"

Mentre Fei rifletteva, continuò a scambiare l'ascia bipenne con la spada e lo scudo. Questa velocità e la possibilità di passare da un equipaggiamento all'altro sarebbe stato sicuramente un asso nella manica. Era perfetto per un agguato. Questo si addiceva perfettamente alla sua personalità.

Fei giocò con questa nuova abilità e all'improvviso gli venne in mente un grosso problema.

'Anche se è ottimo portare potenti oggetti magici nel mondo reale, non li indosserò per sempre... sono un re, non andrò a combattere ogni giorno. Se parteciperò a delle feste tra nobili, andrò nel bagno e a letto vestito così, probabilmente mi considereranno anormale...'

'Mi chiedo se potrei nascondere questi oggetti...'

Mentre ci stava pensando, gli oggetti del barbaro scomparirono come desiderava. Un'armatura da cavaliere bianca apparì sul suo corpo; erano gli abiti che indossava sotto la corazza pesante che non sapeva dov'era andata. Si guardò attorno e la trovò in un angolo. Non sapeva come o quando l'armatura fosse stata rimossa.

"Cavolo, posso ottenere tutto quello che voglio?"

Fei mostrò un gran sorriso.

"Così le armi e le armatura del barbaro possono apparire e scomparire quando desidero. È così conveniente... Non influenzerà affatto la mia vita normale. Troppo fico!"

Il suo battito cardiaco accelerò di nuovo. L'adrenalina infiammava il suo sangue.

Si leccò le labbra. Visto che era un tipo a cui piaceva sfruttare al massimo ogni beneficio, pensò ad un'altra domanda.

'Se ho portato qui questi oggetti magici, allora posso usare anche le le loro abilità speciali, vero?'

Fei era così eccitato che quasi gli venne duro. Decise di fare un piccolo esperimento per mettere alla prova il deposito della sua cintura.

Nel mondo di Diablo, le cinture aggiungevano spazio all'inventario ed erano più convenienti da usare. Migliore era la qualità della cintura e più spazio aveva. La cintura che possedeva Fei aveva solo 8 unità di spazio.

Guardò la cintura, poi prese una roccia delle dimensioni di un pugno che trovò in un angolo. Poi cercò di riporla nello spazio nella cintura.

Quasi nello stesso momento in cui ci pensò, la roccia scomparì.

"Cavolo! Ha funzionato?"

Fei sussultò quando vice la roccia scomparire. Questa serie di sorprese lo stavano mettendo alla prova. Le sue ipotesi avide erano state confermate.

Erano state trasferite qui anche le proprietà speciali degli oggetti di Diablo.

Fei pensò allo spazio di deposito nella cintura e alle otto unità apparse di fronte ai suoi occhi, come se stesse usando un paio di Google Glass. La roccia era in uno degli spazi. A parte la pietra, c'erano due bottiglie di Pozione Curativa e 1 del vigore la cui conversione era costata 29.000 monete d'oro.

Fei si premette velocemente una mano al petto. 'Deve smettere di battere così velocemente e in modo irregolare, altrimenti muoio ca**o!'

.....



