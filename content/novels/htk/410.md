---
weight: 4100
title: Capitolo 410 - Spero che sopravviverete
pubDate: 2024-05-27T10:41:47.931Z
tags:
    - htk
---

“Comandante, perché sei così cortese con lei? Se volessi, potremmo rapirla e portarla nella tua stanza. Finché dormirete insieme per una notte, diventerebbe tua, ahah!”

I pochi membri della milizia dietro Knite fecero questo suggerimento mentre cercavano di minacciare ancora di più Jessica e sogghignarono ferocemente.

Per un po’, l’atmosfera tranquilla e rilassata si incupì. Anche se i vicini odiavano Knite, non potevano esprimere la sua rabbia visto che quest’uomo adesso era un comandante.

Husky si infuriò, ma non sapeva come rispondere. Era un po’ lento e forse stava pensando a come avrebbe potuto proteggere sua sorella dopo che fosse morto sulle mura difensive.

Fei intuì che il sempliciotto stava guardando lui.

In quel momento Jessica invece temeva che suo fratello sarebbe morto a causa sua.

Dopo aver notato le espressioni della gente, Knite rise e avanzò; voleva prendere per mano Jessica.

All’improvviso…

“Ehi, avete riso per troppo tempo. Riprendete fiato, altrimenti potrebbe andarvi di traverso la saliva.”

Dopo che finì l’ultimo pezzo di pane al miele, Fei si pulì le labbra, si alzò e schiaffeggiò via la mano di Knite.

Poi lo guardò e disse con sincerità: “Va bene, lascia che ti interrompa. Potrei sbagliarmi ma, signor Knite, non sei un comandante nella milizia? Credo che Emila sia un soldato di Zenit, quindi la tua posizione tecnicamente è inferiore alla sua. Come puoi dargli ordini e spostarlo sulle mura difensive?”

Il sorriso di Knite si irrigidì; non sapeva come rispondere.

Jessica fu la prima a reagire più velocemente.

I suoi splendidi occhi si accesero e chiese afferrando un braccio a Fei: “È vero?” la sua voce stava tremando.

“Naturalmente. La milizia è solo temporanea e ad alcuni sono stati dati dei titoli per organizzarla più facilmente. Anche se anche loro possono accumulare meriti militari, non possono diventare nobili. Inoltre la milizia potrebbe essere sciolta dopo la guerra; dipende tutto dal quartier generale di Zenit.”

Fei indicò knite e continuò: “State solo cercando di sembrare più potenti! Siete come draghi fatti di carta, non c’è nulla di cui aver paura!”

“Ah! Ottimo!” Jessica fu così sollevata da saltellare.

Per questa ragazza, questi ultimi minuti erano stati il momento più buio della sua vita e le parole di Fei le avevano riportato energia e speranza.

Trenta secondi fa, stava pensando di accettare la proposta di Knite, così che suo fratello non finisse in pericolo; aveva intenzione di sacrificarsi per salvarlo. Anche se il suo fratellone era un po’ sciocco, era la sua famiglia. Non poteva nemmeno immaginarsi quanto si sarebbe disperata se avesse visto il corpo mutilato di suo fratello sulle mura difensive.

Ciò che Fei aveva detto le aveva salvato la vita.

Tuttavia la comparsa di Fei aveva distrutto il piano di Knite.

L’uomo si avvicinò e afferrò il dito di Fei.

Gridò con rabbia: “Uomo debole! Come osi indicarmi e mancarmi di rispetto? Vuoi morire? Ti spezzerò questo dito per darti una lezione!”

“No!” tutte le persone nel cortile gridarono per la paura.

Tuttavia Knite non aveva intenzione di ascoltarli.

Mentre sogghignava, usò tutte le sue forze per spezzare quel dito, voleva fargliela pagare a quest’uomo di bell’aspetto.

Presto il suo sogghigno feroce si irrigidì.

Aveva la sensazione di stare cercando di rompere una lancia di ferro e non un dito.

Non importava quanto ci provasse, non riuscì nemmeno a spostare la mano di quest’uomo, figuriamoci spezzargli un dito.

Dopo un po’, Knite sentì una forza terrificante precipitarsi contro di lui da questo dito; sembrava che una montagna lo stesse schiacciando, le sue ginocchia si piegarono all’istante e non poté che chinarsi a terra.

“Uh? Perché ti stai inginocchiando? Stai cercando di scusarti?”

Fei rise e si allontanò. Agli occhi degli altri, Knite si era inginocchiato all’improvviso come se si stesse scusando.

“Tu…”

Knite cercò di rialzarsi usando tutte le sue forze; il suo viso si arrossò e le vene sulla sua fronte erano diventate sporgenti. Tuttavia, non importava quanto si stesse impegnando, ma non riuscì a spostarsi nemmeno di un millimetro; era una forza troppo tirannica.

Presto, le sue ginocchia sprofondarono nel terreno. Era una fortuna che non ci fossero piastrelle a terra, altrimenti se le sarebbe spaccate.

I quattro dietro Knite si resero conto che qualcosa non tornava e si precipitarono ad aiutarlo.

Fei si limitò a guardarli e rilasciò un po’ del suo potere da barbaro. Anche gli altri quattro si inginocchiarono e non riuscirono più a muoversi.

Knite capì cosa stava accadendo dopo aver visto il sorriso calmo di Fei.

Si era reso conto che quest’uomo era un esperto.

<em>’Il suo potere è inimmaginabile! Dev’essere un guerriero stellare!’</em>

Knite sospirò e pensò: <em>’Maledizione! La splendida Jessica ha conosciuto un guerriero stellare e si è fidanzata con lui? Sembra che non potrò averla.’</em>

Anche se provava rimpianto, era vissuto per strada per molto tempo e sapeva quali erano i suoi limiti. Perciò si scusò subito con Jessica e implorò perdono.

Jessica non aveva capito cosa stava accadendo e non sapeva come rispondere.

“Va bene, Jessica ti perdona. Alzati.”

Fei sorrise e fece un cenno, l’enorme pressione sui cinque uomini scomparì. Knite e i suoi quattro sottoposti finalmente poterono respirare liberamente e si rialzarono velocemente; c’erano dieci cerchi profondi impressi nel terreno.

“Grazie… grazie! Grazie per la tua pietà!” Knite ringraziò velocemente Fei.

Ora capiva la situazione.

<em>’Dev’essere un comandante di alto livello visto che è così forte. In tal caso, dovrei conoscerlo. In molte storie dette dai poeti itineranti, si può diventare amici dopo uno scontro! Questa è un’occasione perfetta!’</em> Pensò.

“Lascia che ti dia un po’ di raccomandazioni. Se ti piace davvero una persona, dovresti corteggiarla e proteggerla come un vero uomo. Minacciare gli altri come banditi non funzionerà…” Fei aveva intenzione di istruire un po’ Knite, ma aveva la sensazione di stare sprecando fiato.

Dopo aver detto un po’ di parole, fece un cenno con impazienza e disse: “Non disturbare più Jessica! Inoltre vi dirò un segreto; Emile diventerà la guardia di sua maestà il sovrano Alexander! Non importunatelo più altrimenti ci saranno gravi conseguenze!”

“Ah? Questo idiota diventerà la guardia del comandante numero uno della zona di battaglia?”

Knite non poteva credere alle sue orecchie.

<em>’È ovvio che quest’uomo non stia mentendo. Così… se questo idiota volesse, potrebbe fare ciò che vorrebbe nella città delle Due Bandiere? Inoltre sembra che a quest’uomo misterioso piaccia Jessica… Questa famiglia è destinata a fare grandi cose!’</em>

Dopo aver riflettuto, Knite guardò Husky in modo diverso.

Sapeva di non poter diventare familiare con quest’uomo misterioso, ma avrebbe potuto lusingare Husky e farselo amico.

<em>’Se avessi l’occasione di incontrare il leggendario sovrano Alexander, potrei morire felice sulle mura difensive!’</em> Pensò.

“Va bene, questo è tutto per oggi. Potete andare.”

Fei fece un cenno.

Knite voleva rimanere ancora un po’, ma dovette andarsene visto l’ordine di Fei.

A Fei venne in mente qualcosa e gridò: “Uh? Aspetta!”

Mentre Knite si stava chiedendo cosa fosse successo, vide l’uomo misterioso indicare la coscia di cinghiale a terra e dire: “Potete lasciare la carne qui, la tratterò come se l’avessi comprata da te. Dato che ti sei unito attivamente alla milizia, il tuo coraggio è degno di lode. Non dovresti gettare via metà del tuo salario così. La situazione nella città delle Due Bandiere non è così buona, così la milizia potrebbe avere bisogno d’aiuto molto presto. Assicuratevi tutti di mangiare bene e accumulare abbastanza energie; fate del vostro meglio per sopravvivere a questa guerra!”

Knite e i suoi sottoposti rimasero un po’ sbalorditi.

Guardarono Fei e fecero il saluto. Forse perché l’avevano appena imparato, ma non lo fecero correttamente. Anche così però lo fecero con dedizione.

Dopodiché si girarono e se ne andarono con delle monete d’oro.

Fei guardò i cinque e sospirò, <em>‘Spero che sopravviverete a questa guerra’.</em>



