---
weight: 411
title: Capitolo 411 - Oceano Mistico
pubDate: 2024-05-27T11:41:47.931Z
tags:
    - htk
---

Stavolta Fei non uccise Knite e i quattro uomini; li trattò in modo completamente diverso in confronto ai nobili corrotti.

Le vite in questa città desertica erano già fragili. Come grano in una tempesta d’inverno, potevano essere spazzati via da un momento all’altro. Anche se Knite non era una brava persona, non era abbastanza colpevole da dover essere condannato a morte. Almeno questo teppista aveva usato metà del suo salario e aveva acquistato una coscia di cinghiale, aveva mostrato un certo impegno per corteggiare Jessica.

Inoltre non aveva cercato di ferire i vicini, aveva solo esagerato la portata della sua influenza e aveva usato il nome del re Alexander per minacciarli.

Naturalmente, se Fei avesse saputo come pensavano che fosse un gigolò, li avrebbe trattati un po’ diversamente.

Dopo che i cinque uomini scomparirono, Jessica, Emile e i vicini ancora non riuscirono a credere cos’era successo.

“Quei teppisti se ne sono andati?”

Non riuscivano ad immaginarsi un esito migliore, avevano la sensazione di stare sognando.

<em>’Da ciò che hanno detto, sembra che Knite non importunerà più Jessica in futuro ed Emile è sul punto di venire promosso.’</em> Pensarono tutti i vicini mentre guardavano Fei con curiosità e rispetto.

“Ahah, non guardatemi così! Li ho solo ingannati! Sono un po’ più informato di voi ed è così che ho capito l’inganno di Knite.”

Fei rise e diede loro delle spiegazioni facendo alcune pose esagerate.

La maggior parte della gente in questo vicinato era povera e ignorante, e Husky accettò la spiegazione di Fei. Solo Jessica continuò ad essere curiosa, ma si trattenne dal fare domande e lo ringraziò sorridendo.

In quel momento, Fei si rese conto che le mani di questa ragazza erano ruvide, la loro pelle assomigliava ad una buccia di carota. Era diversa dalla pelle bianca e liscia del suo viso, c’erano molti alli sulle sue mani; erano ancora più ruvide di alcune donne sulla quarantina.

Jessica notò che Fei le stava guardando le mani e mostrò un’espressione avvilita. Le nascose dietro la schiena frettolosamente, si voltò e si rivolse ai vicini con un sorriso.

Fei si addolorò vedendo questa reazione.

Da ciò che aveva detto Knite, Fei capì che questa ragazza doveva aver fatto molto duro lavoro ed era per questo che le sue mani erano diventate ruvide e rugose. Doveva aver affrontato molte difficoltà, ma era riuscita a mantenere il suo ottimismo; Fei rimase ancora più impressionato da lei.

Nel cortile tornarono a risuonare risate.

Dopo che Fei aveva comprato quella coscia di cinghiale da Knite, chiese a Jessica e ad un po’ di signore nel vicinato di cucinarla. L’odore delizioso della carne grigliata si disperse attorno; la gente di questo quartiere povero raramente aveva l’occasione di vedere la carne, figuriamoci mangiarla. Avevano proprio la sensazione di stare sognando…

Il fumo si levò lentamente al cielo in cui si potevano scorgere nuvole rosse in lontananza.

Fei ebbe la sensazione di essere tornato sulla terra, nella sua casa d’infanzia.

In quel momento si rese conto di quanto si era sentito solo da quando era arrivato nel continente Azeroth. Anche se era il sovrano di un regno, non aveva genitori e fratelli in questo mondo. Nonostante fosse il re, non si era mai integrato nelle vite personali degli altri come aveva fatto oggi.

Il tempo vola quando ci si diverte!

Presto calò la notte e la gente iniziò ad accendere falò nel cortile. Il sorriso di Fei fu acceso dalla luce delle fiamme e attirò l’attenzione delle giovani…

All’improvviso risuonò una forte esplosione e il terreno tremò violentemente.

“Cosa sta succedendo?”

“Cos’è successo?”

“Cielo! Proviene… dai pozzi d’acqua? Saranno ancora tutti interi?”

La gente nel cortile iniziò ad agitarsi. Se fosse successo qualcosa ai pozzi, sarebbe stato terribile. Era difficile trovare acqua nel deserto e avrebbero dovuto cercare una nuova fonte se i pozzi fossero crollati. Senz’acqua, la città delle Due Bandiere sarebbe perita in circa una decina di giorni.

“Ragazzi, ho una questione di cui occuparmi e ora devo andare.” Fei salutò la gente e uscì dal cortile. Anche se sembrava lento, scomparì in pochi secondi; anche lui era molto agitato.

Tra le persone nel cortile, solo Jessica continuò a guardare verso la direzione dov’era andato Fei.

Solo lei sapeva che il suo fratello sempliciotto aveva un’abilità particolare. Anche se era diretto, aveva un istinto forte come quello di una bestia demoniaca.

Era molto più incline a diventare amico di persone potenti e ben intenzionate. Inoltre il suo istinto gli avrebbe fatto capire subito chi aveva intenti cattivi e avrebbe espresso direttamente  quando odiava quel tipo di persona.

Era un segreto che Jessica aveva scoperto dopo anni di osservazioni.

<em>’Emile non è mai stato così amichevole e intimo nei confronti di un estraneo che ha incontrato poche volte… ma ora… sembra che lo stia trattando come un membro della nostra famiglia! Chi è quest’uomo? Anche se non è così bello, dà una sensazione confortevole…’</em> Pensò Jessica.

…..

“Cosa sta succedendo?”

Dopo che Fei lasciò il cortile, passò alla modalità Assassino e usò all’istante tutto il suo potere. Sfrecciò per le strade e i vicoli, e arrivò ai pozzi d’acqua in pochissimo tempo.

Anche se i soldati stavano proteggendo quest’area, sembrava che fosse scoppiato il caos.

I pozzi calmi e pacifici di giorni stavano emettendo gorgoglii. Stavano schizzando acqua per più di venti metri come fontane.

“Fermo! Chi sei?” Gridò un comandante che aveva individuato Fei.

Fei gli mostrò il distintivo da comandante numero uno e l’uomo capì l’identità del giovane.

“Re Alexander!” Disse mentre stava per chinare un ginocchio.

Fei alzò una mano e un potere invisibile impedì all’uomo di inginocchiarsi e di seguire il complicato processo di saluto.

“Dimmi cos’è successo!” Chiese velocemente Fei.

Fei doveva preoccuparsene! Questi pozzi erano l’ancora di salvezza della città! Se fosse successo qualcosa, sarebbe stato in grossi guai!

“Non lo sappiamo ancora! Non è mai successo prima! Mezzo minuto abbiamo sentito rumori strani provenire dai pozzi e hanno iniziato a schizzare acqua…” Riferì velocemente il comandante mentre veniva infradiciato dagli schizzi d’acqua.

“Trasmetti il mio ordine! Sposta la gente fuori dalla zona! Nessuno ha il permesso di entrare o uscire! Chiunque disubbidirà a quest’ordine sarà condannato a morte!”

Ordinò Fei.

Presto molti soldati accorsero e bloccarono la via che conduceva ai pozzi; stavano questionando ed ispezionando tutti i civili. Inoltre i soldati a guardia dei pozzi si spostarono ai punti di ingresso dell’area.

Fei passò alla modalità barbaro ed estese il suo potere spirituale per esplorare il sottosuolo.

Voleva sapere se era successo qualcosa di strano alla falda acquifera.

Dopotutto era troppo strano, sembrava che un mostro stesse seminando il caos nel sottosuolo.

Mentre il potere spirituale di Fei si insinuava sempre di più nel profondo della terra, capì meglio la struttura sotto.

I pozzi erano tutti profondi circa 400 metri e le pareti erano fatte da un misto di sabbia. Dopo più di vent’anni di pressione da parte dell’acqua, le mura erano tutte solide. Quando l’acqua era schizzata velocemente dai pozzi, non aveva nessuna traccia di fango, era cristallina.

Il potere spirituale di Fei continuò a scavare nelle profondità del pozzo, sembrava un tunnel sconfinato.

Più giù… più giù…

All’improvviso le pareti scomparirono e il potere spirituale di Fei arrivò in uno spazio un po’ più ampio.

Il potere spirituale non incontrò più ostacoli.

Fei all’improvviso si rese conto che la falda acquifera connessa ai pozzi era davvero vasta! In effetti sembrava più un oceano! Anche se il potere spirituale di Fei era enorme, non riuscì ancora a capire quanto fosse grande.

Era inimmaginabile!

Era un miracolo!

Dopo averlo esaminato ulteriormente, Fei si rese conto che una forza nel fondo dell'oceano stava creando delle correnti che avevano colpito le pareti del pozzo e avevano causato gli schizzi d’acqua.




