---
weight: 4120
title: Capitolo 412 - Il Segreto dell’Oceano Sotterraneo
pubDate: 2024-05-27T12:41:47.931Z
tags:
    - htk
---

Sfortunatamente il potere spirituale di Fei poteva esplorare solo un’area di 1.500 metri di diametro attorno a lui. Sembrava che l’oceano fosse molto più profondo e qualcosa nel fondo stava agitando l’acqua che era rimasta calma per più di venti anni.

Fei provava uno shock senza precedenti; non si sarebbe mai immaginato che l’acqua sotto alla città delle Due Bandiere fosse simile ad un oceano.

“Come può esserci un oceano così sotto il deserto? L’Imperatore Yassin lo sapeva quando ha costruito la città delle Due Bandiere 26 anni fa?”

Fei aveva molte domande che gli ronzavano per la testa.

…..

“Cosa sta succedendo?” Il grido del principe Fairenton risuonò dentro l’accampamento di Jax.

Riecheggiavano forti rimbombi dai cinque pozzi creati dai soldati di Jax e l’acqua era schizzata fuori e aveva bagnato l’intero accampamento; c’era così tanta acqua che la sabbia secca non era riuscita ad assorbirla in termpo e si erano formate delle pozzanghere.

Ciò che era successo nella città delle Due Bandiere era accaduto anche qui.

Se i ricognitori di Jax avessero prestato un po’ più di attenzione, si sarebbero resi conto che l’acqua stava schizzando fuori dai sei pozzi del campo precedente che avevano lasciato un giorno fa.

Sfortunatamente per lui, il principe Fairenton non aveva un potere spirituale paragonabile a quello di Fei e non aveva scoperto cosa stava succedendo.

Di conseguenza, i soldati di Jax dovettero uscire dal loro accampamento e aspettare che l’acqua si calmasse.

“Sua altezza, forse una creatura sta causando problemi nella falda acquifera.” L’uomo di mezz’età che sembrava un nobile di Zenit suggerì: “Sarà una bestia demoniaca dell’elemento acqua. Forse dovremmo mandare un po’ di guerrieri potenti nell’acqua e capire cosa sta accadendo.”

“Una bestia demoniaca dell’elemento acqua?” Fairenton scosse la testa e disse con serietà: “È raro che una bestia demoniaca dell’elemento acqua viva 400 metri al di sotto del mare. Anche se esistesse, dovrebbe essere al livello sovrano. È troppo pericoloso mandare qualcuno laggiù!”

“Ma sua altezza! Non è mai successo qualcosa del genere in questa regione! Non è un buon segno! Credo che dobbiamo capire cosa sta succedendo.” Sorprendentemente, l’uomo di mezz’età non si intimorì e persistette con la sua raccomandazione.

Ciò che era sorprendente anche era il fatto che Fairenton tenesse conto della sua opinione. Dopo aver riflettuto un po’, seguì il suo consiglio.

Il principe si girò e chiamò un uomo alto e robusto.

La maggior parte degli abitanti di Jax non era alta; di solito erano più bassi e le loro ossa erano più dense. Tuttavia quest’uomo qui era alto quasi due metri! Era raro!

Anche se era freddo di notte e si sarebbe congelato perfino lo sputo in pochi secondi, quest’uomo non stava indossando nulla per proteggere il suo tronco. I suoi muscoli definiti dalla carnagione scura sembravano un’armatura di ferro e le sue cicatrici gli davano un’aura feroce.

“Inle, sei il miglior nuotatore che abbiamo. Hai il coraggio di indagare?” Chiese Fairenton con un sorriso mentre dava una pacca sulle spalle di quest’uomo alto quasi trenta centimetri più di lui.

“Non ho paura di nulla e sono disposto a fare di tutto per sua altezza.” L’uomo si batté il petto e ruggì.

“Ottimo! Mettiti questa corda! Torna su se qualcosa va storto! Non forzarti ad andare avanti!”

“Come desidera sua maestà!”

…..

“Signore!”

“Sua maestà! Ci siamo, cosa sta succedendo?”

Shevchenko, Ribry e Cech arrivarono tutti velocemente ad est della città dov’erano i pozzi. Come Fei, capivano tutti l’importanza di questi pozzi e anche loro erano ansiosi.

“Non ne sono sicuro, ma ho scoperto qualcosa di interessante.”  Fei aprì lentamente gli occhi e scosse la testa: “Ribry, sei stato qui per molti anni. Sai se è successo qualcosa di strano quando la città delle Due Bandiere è stata costruita?”

“Sono nato e cresciuto in questa città. La città era stata già costruita quando sono nato. Dalle storie che mi hanno detto i miei genitori, non credo che sia successo qualcosa di strano. Perché dice questo signore?” Ribry rispose meglio che poteva.

“Uh, nulla?” L’intuito di Fei gli aveva fatto scoprire qualcosa che gli altri non sapevano. Dato che c’erano molte persone qui e non voleva farlo sapere a tutti, non poteva riferire subito la sua scoperta ai suoi sottoposti.

“Tutti i documenti e le note della costruzione sono tenuti da qualche parte?” Chiese Fei.

“Sono tutti depositati nella tenuta del sindaco. Se li desidera, può leggerli subito.”

“Eh, ottimo. Isola temporaneamente questa zona e manda delle persone ad affiggere manifesti in città per assicurarsi che i civili sappiano che non è successo niente alla d’acqua. Sorvegliate questa zona, scenderò giù per il pozzo a controllare cosa sta succedendo.”

Shevchenko, Cech e Ribry rimasero tutti scioccati; cercarono di fermare Fei.

“Signore, non sappiamo cosa sta succedendo laggiù e potrebbe essere pericoloso. Deve occuparsi di centinaia di migliaia di persone in città e non dovrebbe mettersi in una situazione così pericolosa,” dissero.

Dopo aver detto questo, iniziarono a litigare, tutti volevano prendere il posto di Fei ed esplorare la falda acquifera.

Fei ne fu un po’ commosso.

Era naturale che Pierce e Drogba lo facessero perché Fei era il loro sovrano, e avrebbe avuto senso che fossero preoccupati. Tuttavia Shevchenko e Ribry lo conoscevano solo da pochi giorni, ma anche loro sembravano genuinamente preoccupati per la sua sicurezza.

Con questi generali attorno a lui, Fei si sentiva più sicuro nell’affrontare i nemici.

“Non litigate! So quali sono i miei limiti e non mi caccerò nei guai. Fate attenzione e proteggete questo posto. Inoltre assicuratevi che i soldati sulle mura difensive stiano in guardia; non lasciate che gli invasori si approfittino di questa opportunità.”

I sottoposti di Fei erano ancora scioccati, ma era troppo tardi per fermarlo. Prima che potessero reagire, Fei era già entrato in acqua.

…..

L’acqua nei pozzi era fredda.

Non appena Fei entrò in acqua, rilasciò un po’ del suo potere da barbaro e apparì una sfera d’aria del diametro di tre metri attorno a lui.

Controllando il suo potere e lasciando che sprofondasse lentamente nell’acqua, usò il suo potere spirituale per sondare l’area attorno; questo gli avrebbe permesso di reagire velocemente nel caso qualcosa fosse andato storto.

Fei percepì le correnti nell’acqua e capì perché stava schizzando nel cielo.

Dopo circa dieci minuti, Fei attraversò il pozzo ed entrò nel vasto oceano sotterraneo.

Era estremamente buio lì, sembrava che l’acqua fosse inchiostro nero.

Con la sua abilità da barbaro di novantesimo livello, Fei poteva vedere solo per circa dieci metri di distanza. L’oscurità attorno inghiottiva tutta la luce e le sottocorrenti rimbombavano come tuoni.

Tuttavia era in grado di usare il potere spirituale e poteva “vedere” fino a 1500 metri di distanza.

Questo campo visivo comunque era piccolo in confronto alle dimensioni dell’oceano sotterraneo.

Eccetto per il soffitto sopra di lui, tutto ciò che Fei poteva percepire era l’acqua fredda attorno. Non individuò nessuna forma di vita ed ebbe la sensazione che questo vasto oceano sotterraneo fosse il regno del cupo mietitore.

<em>’Forse la temperatura è troppo bassa.</em>’

Pensò Fei senza muoversi. Dopo che memorizzò dov’era la posizione del pozzo da cui era venuto, continuò a sprofondare.

<em>’Non importa quanto è grosso questo oceano, dev’esserci un fondo.’</em> Pensò.

Dopo altri dieci minuti di discesa  mentre riequilibrava il suo corpo tra le sottocorrenti, Fei scese per trecento metri e percepì molta più pressione.

A questo punto doveva scatenare il suo potere da barbaro di livello 90 per mantenere la sfera attorno a lui.

Dopo altri cento metri, la pressione si intensificò.

Alla fine Fei dovette evocare tutti gli oggetti del mondo di Diablo, prendendo in prestito il potere di questi oggetti per lottare contro l’enorme pressione.

Ora era arrivato a circa 1500 metri di profondità.

“Non posso continuare. La pressione è troppo alta, potrebbe essere pericoloso…” Fei scosse la testa e pensò: <em>’Questo oceano è troppo grosso! È strano che non percepisca nessuna forma di vita. La natura di sicuro è piena di miracoli!’</em>



