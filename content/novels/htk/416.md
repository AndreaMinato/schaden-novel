---
weight: 4160
title: Capitolo 416 - Eliminare i Potenti Nemici
pubDate: 2024-05-27T16:41:47.932Z
tags:
    - htk
---

Le frecce di Elena rallentarono le asce e Fei riuscì a schivare il colpo con l’abilità Balzo. Subito dopo Korlic usò di nuovo l’Attacco Volante e l’enorme ascia si precipitò su di lui con forza.

“Attacco Volante!”

Fei ruggì e usò la stessa abilità. Brandendo le sue spade, imitò il colpo e si scontrò con Korlic a mezz’aria.

<em>Boom!</em>

Si sollevò un potente vento ed entrambi i combattenti furono scaraventati all’indietro.

Stavolta Fei era in svantaggio, aveva quasi perso la presa sulle sue spade mentre la pelle sulle sue mani veniva lacerata.

Korlic era un Antico ed era noto per il suo attacco volante. Questa abilità del barbaro aveva raggiunto un nuovo picco con lui; si poteva dire che nessuno capiva il potere e l’essenza dell’attacco volante meglio di lui.

L’attacco volante di Fei era solo al livello 12, la differenza tra di loro era enorme.

Non appena Fei atterrò, una tempesta di lame lo assalì. La cima del monte Arreat era diventata un mare di spade.

“Turbine!”

Questa era l’abilità per cui Talic era famoso.

Fei usò Balzo all’istante e schivò l’attacco feroce; non cercò nemmeno di affrontarlo.

In pochi secondi, Fei aveva già una chiara idea del livello di questi tre Antichi. Ognuno di loro poteva competere con lui e non avrebbe potuto sconfiggerli di netto come aveva fatto con i nemici precedenti. Questa era la battaglia più difficile che avesse mai avuto nel mondo di Diablo, doveva cercare di prendersela con calma e resistere più a lungo di loro; questa era la strategia che aveva usato anche nel gioco sulla terra.

Era una fortuna che Fei non stesse combattendo da solo, aveva la sua potente mercenaria ad accompagnarlo.

<em>Whoosh! Whoosh! Whoosh! Whoosh!</em>

Frecce e asce volavano nell’aria.

Elena e Madawc erano entrambi abili combattenti nelle lunghe distanze.

Anche se Madawc era più potente, Elena poteva utilizzare le enormi sculture di pietra e le torri sull’altare per schivare i suoi attacchi.

Evitando di venire colpita, poteva contrattaccare efficacemente.

Nel breve termine, nessuno riuscì ad ottenere la vittoria.

“Ottimo! Ucciderò prima Korlic, il più debole tra di loro!”

Fei ci pensò e smise di usare le sue spade.

Anche se il set dei Figli di Bul-Kathos poteva aumentare le sue statistiche, Fei non aveva messo molti punti nel Dominio della Spada e non conosceva molta potenti tecniche di spada. Di conseguenza, il suo vero potere era limitato dalle sue armi.

Abbassò il suo centro di gravità e ritirò il braccio destro. All’istante, il clima sulla cima del Monte Arreat cambiò. L’enorme marchio trasparente di un pugno apparì nell’aria e sfrecciò verso Korlic mentre Fei gridava: “Pugno Gelido del Cielo - Un solo colpo per uccidere!”

Fei non poteva battere gli Antichi con le abilità del barbaro, ma aveva altri punti di forza. Dopotutto adesso era un barbaro di livello 91 e aveva riposto quasi tutti i suoi punti nella Forza.

<em>Boom!</em>

Karlic fu scaraventato via dal marchio del pugno.

Fei non lo inseguì.

Anche se Korlic aveva perso un quinto dei suoi punti vitali, Talic, il più potente Antico tra i tre, aveva usato Turbine e si era trasformato in un tornado di lame per attaccare Fei.

Balzo!

Fei saltò, concentrò la sua forza e colpì Talic con il Pugno Gelido del Cielo.

<em>Boom!</em>

Anche Talic fu scaraventato via!

Fei acquisì molta sicurezza dopo aver visto l’efficacia dell’attacco.

Sapeva che la dea della vittoria gli stava sorridendo con fare seducente.

Nei prossimi quindici minuti, sembrò che tutto stesse andando secondo i suoi piani.

Dopo aver usato il Pugno Gelido del Cielo per la decima volta, Korlic alla fine perse tutti i suoi punti vita.

Dopo un ruggito pieno di un’emozione che poteva essere interpretata come un misto tra sollievo e rabbia, il suo corpo brillò e la sua luce si spostò nell’ambiente attorno.

Questo bagliore dorato si trasformò in un’energia sconosciuta che sfrecciò tra le nuvole. Poi questa energia cadde dal cielo e puntò verso Fei. Stava viaggiando così velocemente che entrò nel corpo di Fei prima che lui potesse reagire.

Il re sentì una sensazione di calore per il colpo, come se qualcosa lo stesse nutrendo.

Poi accadde qualcosa nel suo spirito. Come un seme secco che finalmente veniva bagnato dalla pioggia, Fei sentì conforto nel profondo della sua anima. Mentre le sue ossa crepitavano lievemente, un cambiamento strano e inimmaginabile stava avvenendo nel suo corpo; tutto questo superava le aspettative di Fei.

Allo stesso tempo, il cadavere di Korlic scomparì e una statua riapparì al centro dell’altare. La statua brandiva un’enorme ascia e assomigliava a Korlic.

Come Fei ricordava dal gioco; dopo la loro morte, gli antichi sarebbero tornati in questa forma.

L’unico aspetto diverso era l’energia dorata che rappresentava l’essenza di Korlic che era sfrecciata nel suo corpo.

Tuttavia, dato che Fei stava ancora combattendo, non aveva molto tempo per riflettere. Con un ruggito, energia di spada sfrecciò in ogni direzione. Tutti i fiocchi di neve che stavano cadendo dal cielo furono ridotti in polvere e sembrava che tutto sulla cima del monte Arreat fosse sul punto di venire distrutto.

Turbine!

Non c’era da meravigliarsi che Talic fosse conosciuto come il più potente degli antichi, la sua abilità turbine raggiungeva un altro livello nelle sue mani. Fei sentiva che questo colpo era l’equivalente delle tecniche di combattimento di alto livello usate dai membri d’élite di classe lunare; era piena di potere distruttivo.

Per la prima volta, Fei si rese conto che le abilità del barbaro potevano infliggere gravi danni.

Balzo!

Fei saltò e schivò di nuovo.

Usando lo stesso metodo, scagliò i marchi dei pugni trasparenti verso Talic.

Subito dopo che questo potente antico finì di usare Turbine, si sarebbe fermato per un attimo di secondo. In quel momento le sue difese si sarebbero abbassate.

Fei poteva cogliere questa opportunità ogni volta e attaccare con successo Talic. Ogni suo pugno avrebbe portato via un dodicesimo dei punti vita di Talic.

Tuttavia Fei era a disagio.

Turbine era un’abilità del barbaro folle che utilizzava il potere di due armi. Quando Talic la usava, molta energia di spada volava nell’aria. Anche se Fei stava usando i migliori oggetti che aveva e stava cercando di schivare meglio che poteva, era rimasto ferito diverse volte e sanguinava costantemente.

<em>Boom!</em>

Talic cadde a terra e morì dopo un altro pugno di Fei.

Proprio come la volta prima, l’energia dorata sfrecciò nel cielo dal suo corpo e poi si precipitò verso Fei come un fulmine. Il sovrano provò di nuovo la sensazione di crescita fisica e spirituale di prima, ogni singola cellula del suo corpo stava gemendo ed esultando.

Dopo che l’energia dorata scomparì nel corpo di Fei, un’altra statua apparì sull’altare.

Era la scultura dorata di Talic.

All’improvviso notò anche la terza statua. Significava che Elena aveva sconfitto Madawc proprio in quel momento.

“Finalmente!” Fei sorrise e spostò lo sguardo verso Elena.

Non appena la vide, si spaventò.

Elena era appoggiata ad una torre di pietra alta più di cento metri e stava facendo del suo meglio per non collassare. L’arco che non aveva mai lasciato le sue mani ora era a terra e anche lei era piena di ferite. La lesione più grave che aveva era sul suo polso; era stato quasi tagliato via orizzontalmente. Anche se il sangue stava scorrendo rapidamente e il suo viso era pallido, Elena sorrise mentre guardava Fei.

“Elena… sei ferita?”

Fei urlò sopraffatto dalla paura.

Le ferite di Elena lo spaventavano di più delle sue.

Si precipitò all’istante da lei e le versò una bottiglietta di pozione curativa di alto livello nella sua bocca.

“Sei ferita così gravemente… perché non mi hai avvertito? Perché non me lo hai detto prima?!”

Fei era ansioso e arrabbiato allo stesso tempo.

Sapeva che questa valchiria non aveva voluto disturbarlo mentre combatteva, non aveva emesso un solo suono quando era rimasta ferita e aveva ucciso Madawc scambiandosi colpi letali con lui a costo di rimanere ferita.

In realtà, i contributi di Elena in questa battaglia erano stati significativi.

Se non avesse bloccato Madawc, che era molto abile nel Doppio Lancio, i tre Antichi si sarebbero coordinati perfettamente e Fei non sarebbe riuscito a schivare i costanti Doppi Lanci, Turbini e Attacchi Volanti. Forse sarebbe morto qui!



