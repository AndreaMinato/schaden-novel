---
weight: 417
title: Capitolo 417 - Aumento di Forza
pubDate: 2024-05-27T17:41:47.932Z
tags:
    - htk
---

“Non farlo mai più, hai capito?”

Anche se Fei si era calmato gradualmente dopo aver visto che la pozione stava facendo effetto, doveva farglielo ricordare bene.

La sua espressione preoccupata ed agitata fece scoppiare a ridere Elena nonostante il dolore.

“Ridi? Puoi ancora ridere?” Fei la fissò e ringhiò: “Se lo farai di nuovo, non ti porterò più a fare missioni!”

Elena mostrò uno splendido sorriso mentre i suoi occhi brillavano.

Anche se non aveva detto nulla, l’ostinazione nel suo sguardo suggerì a Fei che l’avrebbe seguita ovunque andasse.

Qualsiasi uomo sarebbe rimasto incantato da un sorriso così splendido, specialmente quando la ragazza di solito era una dea fredda e impassibile.

Fei non faceva eccezione; il sorriso di Elena quasi lo accecò.

Era proprio irresistibile!

Fei abbassò la testa e le baciò le labbra rosse.

All’improvviso sembrava che la cima del Monte Arreat si fosse scaldata e che la neve fosse diventata più pura e bianca.

Dopo il bacio, Fei ed Elena sorrisero.

Tuttavia, dato che non era il posto giusto per entrare in intimità, Fei tirò fuori un po’ di altre pozioni curative e guarì completamente Elena.

“Non abbiamo molto tempo oggi. Sembra che potremo uccidere Baal solo la prossima volta.”

Fei non vedeva l’ora! Questa era l’ultima missione! Non appena fosse entrato nella stanza della Pietra del Mondo e avesse ucciso il boss finale Baal, avrebbe completato la modalità normale. Se avesse rispecchiato il gioco sulla terra, sarebbe potuto entrare nella modalità incubo. Era evidente che questo mondo di Diablo non fosse una copia perfetta del gioco, così cosa sarebbe successo?

Fei aveva la sensazione che la possibilità di avanzare alla classe lunare fosse vicina.

“Alexander, ho la sensazione che qualcosa stia cambiando in me…” Elena si accigliò; quando aveva ucciso Madawc, l’energia dorata era entrata anche nel suo corpo.

Prima che Fei potesse rispondere, ci furono dei cambiamenti.

Un raggio di luce bianca cadde dal cielo e lo avvolse.

“Sto salendo di livello…” Mormorò Fei. anche se questo era il tipico processo di aumento di livello, Fei ne fu sorpreso. “Un livello… due livelli… tre…” Il sovrano rimase scioccato. Il processo di aumento di livello stavolta stava durando più a lungo! Quando il raggio scomparì, si rese conto che era già… al livello 99?!

“Arrivato al massimo livello? Come? Sono arrivato al livello 99 prima di uccidere il boss finale Baal… cosa succederà una volta che ucciderò Baal e i suoi sottoposti? Supererò il livello 100?” Fei era un po’ sbalordito.

Dal livello 91 al 99, Fei aveva ottenuto nove punti abilità e quaranta punti attributo, era un’enorme ricompensa.

Quando aprì l’albero delle abilità, si rese conto di qualcosa di strano.

Sia l’attacco volante che il turbine avevano raggiunto il livello 24; Fei si ricordava di aver messo pochi punti in queste due abilità.

“Che sia…”

Fei ripensò alle energie dorate di Korlic e Talic. “Che quell’energia dorata fosse l’essenza dei due antichi che conteneva la loro comprensione delle due tecniche?”

“Alexander, io… penso di aver appreso una nuova tecnica di lancio.”

Il tono sorpreso di Elena dimostrò l’ipotesi di Fei. L’energia dorata che era entrata nel corpo di Elena era l’essenza di Madawc contenuta nella sua abilità Doppio Lancio.

…..

Quando Fei tornò nel mondo reale, era pomeriggio.

Gli invasori di Jax non avevano ancora attaccato la città; questa calma aveva confuso tutti tranne Fei.

Shevchenko e Ribry avevano già scelto 200 soldati d’élite e stavano facendo degli ultimi preparativi per la missione di stasera. I nuovi arrivati nella milizia si stavano esercitando e le loro grida erano piene di motivazione.

Le strade erano diventate un po’ più animate e alcuni dei mercanti avevano ripreso le loro attività; l’arrivo di Fei e della brigata d’avanguardia Zanna di Lupo aveva portato molta speranza alla gente.

“Andate all’accampamento delle forze native e cercate un comandante di basso livello di nome Emile Husky; portatelo qui.”

Drogba fu confuso dall’ordine di Fei. Anche se non sapeva perché Fei dovesse vedere un comandante di basso livello, seguì l’ordine e lasciò la torre di guardia.

Fei rimase sulla porta ovest a guardare il cielo mentre ripensava al consiglio che aveva ricevuto dalle due scatole magiche.

“Sembra che dovrò ascoltare i consigli della principessa e di Paris. Ahah! Queste due donne che si considerano nemiche hanno idee simili! Così la persona che ti conosce meglio è il tuo nemico, uh?”

Fei lo trovò divertente.

“Signore, il direttore della divisione del gruppo di mercanti Soros è qui per vederla.”

In quel momento una delle guardie di Fei si avvicinò e fece rapporto.

“Gruppo di mercanti Soros?”

Fei annuì e pensò: <em>’Il direttore del gruppo di mercanti Soros finalmente è venuto a trovarmi.’</em>

“Lascialo entrare.” Disse Fei.

“Come desidera.”

Fei si girò e tornò nella torre di guardia. Non appena si sedette, il cavaliere dello Zodiaco Ofiuco entrò insieme ad un mercante sulla quarantina.

L’uomo era alto quasi 1,9 metri e non era né grasso, né magro. I suoi lineamenti erano taglienti e i suoi occhi blu non erano grandi. Da vicino si poteva scorgere timidezza nel suo sguardo.

Mostrava un sorriso e una barba ben curata circondava il suo sorriso. Era difficile credere che quest’uomo timido con un abito tradizionale grigio fosse uno dei capi della divisione dei gruppi di mercanti più prominenti nel continente.

Tuttavia Fei non lo sottovalutò.

Osservandolo con più attenzione, il suo sguardo nascondeva il suo intento calcolatore. Il suo sorriso timido poteva conquistare all’istante la fiducia di qualcuno e abbassarne la guardia, ma non era stupido. Potevi trovare un’espressione del genere in una persona coraggiosa, ma intelligente.

<em>’Che persona terrificante…’</em>

Fei sarebbe stato ingannato da lui se non avesse conosciuto questo direttore Roman Abramovich. Se non avesse saputo che quest’uomo aveva terrorizzato i banditi del deserto ed era diventato una delle figure più potenti e assetate di sangue in questa regione, avrebbe abbassato la guardia.

Mentre lo invitava cortesemente a sedersi, Fei si ripromise di non farsi ingannare da questa volpe astuta.

“Desideravo da tempo porgere visita a sua maestà, ma temevo di disturbarla durante il suo duro lavoro. Perciò ho osato venire qui solo dopo che lei ha finito di occuparsi delle questioni più complicate in città.” Disse con un sorriso Roman; il suo tono era molto cortese.

Tuttavia il sesto senso del barbaro di Fei gli suggerì che quest’uomo lo stava osservando con attenzione come un mercante che stava esaminando un affare; sapeva che si stava chiedendo se valesse la pena di investire su di lui.

“Il direttore Roman è venuto nel posto più pericoloso della città delle Due Bandiere solo per porgermi visita?” Chiese con un sorriso Fei.

“Posto più pericoloso della città delle Due Bandiere” aveva due significati; prima di tutto la torre di guardia della porta ovest era la sezione più vicina ai nemici, ma secondo, visto che Fei aveva ucciso i capi delle sette famiglie nobili principali, questo posto era diventato un tabù tra i nobili.

Fei aveva sentito questa frase mentre parlava con Husky la scorsa notte, ma si era limitato a riderci sopra e non ci aveva badato troppo.

“Naturalmente, ho un po’ di doni per sua maestà. La mia divisione è parte della città delle Due Bandiere e dovrei contribuire alla difesa della città.” Abramovich si alzò e rise: “Ho già ordinato ai miei uomini di portare dei doni con me e ora stanno aspettando ai piedi delle mura difensive. Se non la disturberà, posso chiedere loro di portarli qui.”

“Ottimo.” Fei alzò la mano e fece segno al cavaliere dello Zodiaco Ofiuco di lasciarli entrare.

Presto risuonò una serie di passi.

Un po’ di guerrieri che indossavano uniformi del gruppo dei mercanti Soros entrarono nella torre di guardia. La maggior parte erano guerrieri ad una stella e stavano usando tutte le loro forze per spostare sei scrigni di metallo.

Ciò che sorprese Fei fu che Emile Husky era uno di loro.

Anche Emile vide Fei. I suoi occhi brillarono: “Uh? Fratello Fei, cosa stai facendo qui? Ahah! Mi stavo chiedendo come hai potuto spaventare via quei teppisti, così lavori qui? Ahah, lo sapevi? Sua maestà il re Alexander ha appena mandato qualcuno a cercarmi! Forse diventerò davvero la guardia di sua maestà?”



