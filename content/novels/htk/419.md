---
weight: 4190
title: Capitolo 419 - La Mappa del palazzo del Dio del Mare
pubDate: 2024-05-27T19:41:47.932Z
tags:
    - htk
---

“Ottimo! Dato che siamo in guerra, queste gemme magiche sarebbero una risorsa strategica importante; possono alimentare la formazione della Protezione della Terra per un mese. Ottimo! Accetterò questo dono e dovrò ringraziarla per la sua generosità, direttore Roman.” Disse Fei mentre riponeva le gemme magiche nello scrigno.

“Non c’è bisogno di ringraziarmi, sto solo facendo la mia parte.”

Dopo aver visto il sovrano accettare le gemme magiche, Abramovich si rilassò e aprì il secondo contenitore.

Altre luci si accesero nella sala.

Era un altro scrigno pieno di gemme magiche.

Fei ne fu un po’ scioccato.

Due scrigni pieni di gemme magiche erano proprio una fortuna. Il sacerdote Zola a Chambord aveva ottenuto meno di uno scrigno pieno di gemme dopo aver ricevuto tangenti da tutti per circa venti anni, ma questo direttore era riuscito a dargli facilmente più di 20.000 gemme.

<em>’Non c’è da meravigliarsi che il gruppo dei mercanti Soros sia una delle organizzazioni più prominente del continente.’</em> Fei annuì.

Terzo scrigno…

Quarto scrigno…

Abramovich li aprì uno per uno, erano tutti pieni di gemme magiche.

Questo direttore sembrava davvero ricco.

Fei guardò quest’uomo ancora calmo e pensò: <em>’Cavoli, quest’uomo è degno della mia piena attenzione. Nel continente Azeroth, anche le ricchezze sono un’altra forma di potere. È evidente che quest’uomo di mezz’età sia più ricco di quanto pensassi.’</em>

“Ottimo!” Disse Fei mentre sporgeva la mano e ripose i quattro scrigni nel suo anello.

<em>Crank!</em>

Il quinto contenitore si aprì.

Stavolta non erano più gemme magiche, ma un po’ di libricini.

Fei raccolse e aprì uno di quelli in cima alla pila. Si rese conto che era un’enorme mappa in cui era disegnato nel dettaglio tutto ciò che si trovava nel raggio di 250 chilometri; era di gran lunga migliore rispetto alla mappa fornita dal quartier militare. Questa mappa indicava punti come oasi, fonti d’acqua, antichi percorsi, posti pericolosi e perfino i quartieri generali dei banditi del deserto; in quella militare non c’era nulla del genere.

Durante una guerra, il valore di una mappa del genere era inestimabile.

Anche se Fei rimase impassibile, cambiò idea su quest’uomo. <em>’Sembra che controlli altri canali e uomini al di fuori della divisione del gruppo dei mercanti Soros.’</em>

Il sovrano ripose la mappa dov’era e raccolse un libricino. Descriveva le posizioni di tutte le divisioni del gruppo dei mercanti Soros e direttori associati. C’era anche un gettone dorato dalla forma quadrata dentro il libro.

“Sua maestà, potrai trovare una divisione del gruppo dei mercanti Soro vicina a lei, non importa dove sarà. I nostri canali potrebbero aiutarla a trasmettere messaggi che non sono appropriati per altri canali come quelli del settore militare di Zenit. Naturalmente può anche prendere in prestito fino ad un milione di monete d’oro da qualsiasi divisione e questo gettone è il simbolo di un VIP.” Spiegò con un sorriso Abramovich. Dopodiché aggiunse: “È un peccato che questi sono tutti i privilegi che posso offrirle. Altrimenti le avrei dato altri vantaggi.”

Fei rise; capì il significato dietro le parole di Abramovich, ma non aggiunse altro.

C’erano altri disegni e mappe nello scrigno. La maggior parte di essi erano illustrazioni di formazioni magiche di alto livello, ma erano per lo più incompleti. Abramovich probabilmente avrebbe potuto scambiarli per ottenere ricchezze, ma aveva già abbastanza soldi. A quanto pareva aveva deciso di darli a Fei perché un esperto avrebbe potuto sfruttarli meglio.

Fei diede un’occhiata più attenta a queste illustrazioni e si era reso conto che erano piuttosto vecchie. Erano tutte disegnate su cuoio fine e c’erano moltissimi canali magici nelle formazioni. Se avessero potuto completarle, il loro potere sarebbe stato incredibile. Dato che Fei aveva l’aiuto di Akara e Cain, che erano come scienziati pazzi e forse avrebbero potuto finire le formazioni, accettò questi doni.

Mentre Fei stava per esaminare il sesto scrigno, all’improvviso percepì un’ondata di energia familiare dal fondo del quinto scrigno.

“Questo…” Fei tirò fuori una pergamena dal fondo.

C’erano alcuni antichi testi su questa pergamena fatta dalla pelle di una sconosciuta, ma potente bestia demoniaca. Emanava una pressione naturale e, anche se era invecchiata e la sua aura era diminuita, era ancora sufficiente ad intimorire un po’ Fei. Quando accarezzò il pezzo di cuoio, Fei ebbe la sensazione che degli aghi stessero cercando di infilzargli la pelle.

Naturalmente questo non era il motivo dietro la sua sorpresa.

La ragione per cui era stupito era per via dell’immagine di una sirena nell’angolo su a sinistra, era molto simile alle creature che aveva trovato nelle pergamene della tenuta del sindaco la scorsa notte.

A parte queste creature, questa pergamena quadrata di circa cinquanta centimetri ad ogni lato comprendeva alcuni paesaggi ed edifici, e anche degli antichi testi. Sembrava la mappa di un’antica città, ma come l’aveva ottenuta Abramovich?

Fei lo guardò pensando a questa domanda.

“Ho trovato questa mappa nel quartier generale di un gruppo di banditi nel territorio di Jax. Mi hanno derubato e così li ho annientati con l’aiuto di alcuni esperti del gruppo dei mercanti Soros. Ho trovato molti tesori e questa mappa era uno di essi. Ho trascorso quattro anni a provare a decifrare questa mappa ingaggiando molti professionisti, ma non ne ho ricevato nulla; nessuno sa dove sia questo posto e nessuno può capire gli antichi testi.” Disse con sincerità Abramovich. “Ma qualche famoso poeta itinerante immagina che questa mappa sia connessa ad un regno leggendario. Dato che l’ho tenuta per quattro anni e non ne ho ricavato nulla, ho deciso di donarla a sua maestà per vedere se potesse esserle utile.”

Il direttore non aveva mentito.

Questa mappa era straordinaria e chiunque non fosse stupido l’avrebbe capito. Tuttavia dato che Abramovich non aveva potuto decifrare questa mappa per quattro anni, praticamente era inutile per lui. Nessuno era disposto a comprarla a caro prezzo alle aste e non era stato disposto a venderla per poco. Alla fine aveva deciso di donarla a Fei per mostrare la sua buona fede.

Tuttavia, dato che sapeva che questa mappa sarebbe stata inutile anche per Fei, aveva esitato a metterla nello scrigno. Dopo averci pensato per un po’ però alla fine aveva sperato il meglio e l’aveva messa in fondo alla fila.

“Il materiale è piuttosto buono. Se nemmeno il direttore Roman è riuscito a decifrarla, probabilmente nemmeno io potrei farlo.” Disse Fei mentre gettava con calma la mappa nello scrigno di ferro. Dopodiché rise e continuò: “La ringrazio molto per i doni.”

Fece un cenno e ripose anche questo scrigno nel suo anello.

Una luce delusa trapelò dallo sguardo di Abramovich: <em>’Dato che nemmeno il sovrano di Chambord è riuscito a capirla, immagino che sia inutile…’</em>

Tuttavia non sapeva che Fei era già scioccato.

Gli antichi testi che Abramovich aveva detto che nessuno poteva decifrare erano familiari per Fei; era la lingua usata dalla gente del mondo di Diablo! Anche senza contare quando appreso come fare pozioni da Akara e teorie magiche da Cain, Fei aveva visto queste scritte in vari posti nel mondo di Diablo.

Naturalmente sapeva cosa significavano le scritte sulla mappa, il suo nome era “Palazzo del Dio del Mare”.

Questa mappa conteneva molte informazioni dettagliate su strutture e meccanismi difensivi… dopo aver unito i puntini, Fei aveva capito che il Palazzo del Dio del Mare poteva essere la città che aveva visto sul fondo dell’oceano sotterraneo.

“C’è una rovina leggendaria che risale all’era degli dei e dei demoni sotto la città delle Due Bandiere?” Fei era davvero entusiasta.

Abramovich gli aveva dato proprio una bella sorpresa senza volerlo! Tutti sapevano quanto valeva una rovina mitica! Tutti gli imperi di nono, ottavo livello erano stati tutti creati da imperatori che avevano scoperto ed esplorato rovine leggendarie! Era ragionevole dire che le tecniche di coltivazione del continente provenissero dalle rovine mitiche.

Dalla mappa, Fei sospettava che il Palazzo del Dio del Mare potesse essere una mitica rovina di livello 6!

Con questa mappa, Fei avrebbe potuto esplorare in modo sicuro l’oceano sotterraneo una volta che fosse diventato un membro d’élite di classe lunare. Sarebbe riuscito ad evitare le trappole pericolose e ad esplorare le rovine come se fossero il suo giardino!

Mentre Fei stava cercando di trattenere l’entusiasmo, Abramovich aprì il sesto scrigno.



