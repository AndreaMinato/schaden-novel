---
weight: 420
title: Capitolo 42 – I Quattro Poteri
pubDate: 2023-06-18T13:54:16.365Z
tags:
    - htk
---


Capitolo regolare,
0 capitoli in coda, 0/5
-Schadenfreude

Come un ragazzino che aveva appena ottenuto il suo giocattolo preferito, Fei non poté trattenersi dal giocherellare ancora con la cintura.

"Whoosh!"

La roccia apparì nella sua mano.

"Whoosh!"

Poi scomparì nel deposito nella cintura. Controllava il processo con la forza della mente, come se l'accessorio fosse connesso al suo cervello. Fece altri tentativi con pietre di diverse dimensioni nella torre semi distrutta.

Fei mise alla prova velocemente la capacità dello spazio di immagazzinamento. Ogni spazio poteva contenere solo oggetti delle dimensioni di un pallone da basket, ma il loro peso non importava.

Perciò otto spazi potevano contenere oggetti grossi quanto otto palloni da basket. Fei era molto soddisfatto da questa capacità. Via via che il suo barbaro fosse salito di livello, Fei sarebbe riuscito ad ottenere cinture di qualità superiore, lo spazio dell'inventario sarebbe aumentato.

"Finalmente! Ho un mio deposito segreto!"

Questa sorpresa inaspettata lo rese davvero contento. Si rese conto che c'erano altri segreti e scoperte da fare nel mondo di Diablo.

Il Campo delle Ranger era solo una mappa per principianti. Con il passare del tempo sarebbe riuscito ad entrare in posti di livello superiore come Lut Gholein e il porto di Kurast. Aveva la sensazione che lo attendevano una marea di sorprese.

Dopo aver percepito la forza mostruosa del barbaro, pensò a cambiare personaggio e passò all'incantatore. La sua potenza fisica scomparì all'istante, rimpiazzata dai poteri magici e dalle abilità di un Incantatore di terzo livello.

Nonostante gli incantatori e i negromanti fossero entrambi maghi, i loro poteri erano completamente diversi. L'energia del negromante era cupa, fredda e spaventosa, mentre quella dell'incantatore era brillante e aveva un'aura di giustizia; fuoco, ghiaccio e fulmine erano tutte forze naturali. Una volta passato alla modalità incantatore, un campo di forza lo circondò. Era minaccioso quanto quello del negromante, ma aveva affinità differenti.

"Sizzle, sizzle!"

Una palla di fuoco apparì e galleggiò sulle mani di Fei mentre pensava "Dardo Infuocato!" La sfera infuocata stava danzando nel vento e le sue dimensioni cambiavano come desiderava. Nonostante sembrasse debole, Fei era sicuro che questa palla di fuoco conteneva una quantità di energia formidabile; era molto più potente di quella del novizio Gill. Poteva sciogliere completamente un'armatura di metallo.

Questo era il potere dell'incantatore Fei. Dopo aver chiuso gli occhi per abituarsi a questa energia, fece scomparire il campo di forza attorno a lui, nessuno avrebbe potuto più capire che era un mago guardandolo.

Fei poi passò alla modalità paladino. All'improvviso un potere divino e gentile riempì il suo corpo. Era un'energia così forte da trapelare attorno, così brillante e compassionevole che avrebbe ispirato fiducia a chiunque, come se fosse un messaggero divino.

I paladini erano la classe più nobile e retta nel mondo di Diablo. Le loro tecniche più potenti si chiamavano aure. Insieme alle sue abilità combattive, aveva anche delle capacità di supporto e di guarigione inimmaginabili.

'Il potere della Sacra Chiesa di cui Angela aveva parlato è uguale a quello del paladino del mondo di Diablo?' Si chiese Fei.

Mentre rifletteva, il suo corpo si abituò velocemente alle Aure del paladino.

Rimase sul posto e riutilizzò le abilità e le tecniche dei quattro personaggi. Dopo essersi assicurato di non essersi dimenticato di nulla, tornò alla modalità barbaro, espose la sua armatura da cavaliere invece degli oggetti del barbaro e uscì dalla torre di guardia.

La sua ricomparsa attirò l'attenzione di tutti come una torcia brillante in mezzo alla completa oscurità.

I soldati lo fissavano con timore reverenziale. Speravano tutti che il potente re che poteva comunicare con il dio della guerra potesse creare un altro miracolo e sconfiggere i feroci nemici che stavano per assediare il castello. Volevano che gli desse una speranza di sopravvivenza.

Tuttavia il guerriero a tre stelle Lampard, Oleg, Brook, il mago novizio Gill e un altro paio di persone stavano fissando Fei con shock e paura. Solo le persone che possedevano energia e potere avevano capito cos'era successo.

In poco tempo si erano manifestati dei poteri cupi, selvaggi, naturali e divini... Erano apparsi consecutivamente nella torre di guardia, come se quattro guerrieri ad una stella e maghi nascosti lì dentro avessero mostrato il loro potere.

Ma era impossibile! Sapevano tutti che c'era una sola persona nella torre: il giovane re Alexander.

Non c'era nessun altro eccetto lui.

Questo poteva solo significare che il re possedeva tutti e quattro quei poteri.

'Oh cielo! Può un uomo ottenere quattro tipi diversi di potere? E ognuno almeno al primo livello? Non è possibile!!'

Nella storia del continente Azeroth erano apparse alcune persone esperte nell'uso di un paio di poteri diversi. Non era impossibile... ma chi tra di loro non erano famosi geni? Chi di loro non erano dei maestri allo stadio del sole?

Inoltre tutti i cantastorie che parlavano di loro avrebbero potuto giurare che quei geni erano ben lontani dall'essere giovani quando avevano fatto quei progressi.

'Quanti anni aveva Alexander?'

Non aveva nemmeno compiuto ancora 18 anni.

Alexander era solo famoso per il suo ritardo mentale. Questo idiota aveva sprecato 17 anni della sua vita mangiando, dormendo e divertendosi. Non si era mai allenato, come poteva aver ottenuto 4 tipi diversi di potere? E tutte queste energie erano almeno al primo livello?

Lampard e gli altri stavano rimuginando e fissavano Fei come se fosse Godzilla.



