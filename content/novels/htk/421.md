---
weight: 421
title: Capitolo 421 - Accumulo
pubDate: 2024-05-27T21:41:47.933Z
tags:
    - htk
---

Anche se Fei era molto vicino allo stadio della classe lunare e avrebbe potuto sconfiggere qualsiasi guerriero stellare, non poteva ancora volare senza supporto. Perciò usò l’abilità Corvo ed evocò il grosso uccello. Dopo aver camminato sul suo dorso per diverse volte a mezz’aria, alla fine arrivò all’antica città sano e salvo.

Si guardò attorno e trovò spaventosa questa Antica Città della Morte sotto la luce lunare.

Le colossali strutture di pietra brillavano sotto il bagliore argenteo, ma erano anche in contrasto con le ombre scure che proiettavano. Le strade ampie erano vuote e silenziose, e l’unica cosa che si stavano muovendo erano il vento e i fuochi spettrali, ovvero i fuochi fatui, che stavano danzando sopra le ossa bianche. Sembrava una città di fantasmi.

Le strade erano sommerse di sabbia e così anche i pozzi. Si potevano ancora vedere i santuari e le statue danneggiati, e si poteva scorgere da lontano un enorme palazzo alto più di 400 metri. Forse questa città era troppo vecchia, il soffitto del palazzo era già parzialmente collassato.

Pensando all’età della città, Fei ebbe l’impressione che fosse relativamente in buone condizioni.

Le mura difensive attorno erano alte circa 100 metri. I parapetti spessi e le torri di guardia erano intatti, ma erano inondati dalla sabbia.

Fei rimase fermo e sondò l’area usando il suo enorme potere spirituale.

“Nessun segno di vita. Una città morta. La città è ancora integra e potrebbe ospitare 30.000 soldati, ma…”

Presto scoprì qualcosa di strano; sembrava un campo magnetico che avvolgeva la città.

Fei lo aveva percepito non appena era entrato.

Gli oggetti fatti di metallo che aveva con sé avevano tremato mentre venivano trascinati verso il basso. Una persona ordinaria avrebbe barcollato e forse non sarebbe riuscita nemmeno a camminare. Solo quando Fei aveva cambiato l’armatura metallica del Druido e aveva indossato un abito di tessuto e un paio di stivali di cuoio che la trazione era scomparsa.

“Che questo strano campo magnetico sia il vero motivo per cui la città è caduta?”

Fei camminò per le strade e si guardò attorno con attenzione.

Scartò velocemente la sua ipotesi.

C’erano molti scheletri a terra ed erano deboli; non appena Fei li toccò, si disintegravano facilmente. A giudicare da quanto erano fragili, Fei intuì che dovevano essere dei comuni civili.

Una luce fosforea brillava su questi scheletri rotti.

Nessuno dei resti era completo, sembrava che fossero stati attaccati da bestie demoniache o da truppe di invasori.

Dopo che Fei avanzò per la strada principale, vide un alto pilastro di pietra da cui pendevano molte gabbie di legno. Le gabbie contenevano molti scheletri, alcuni di essi stavano sporgendo le braccia fuori dalle gabbie; Fei poteva immaginare che avessero lottato per sopravvivere quando erano vivi e che dovevano essere morti di fame.

Vide anche un po’ di corone e accessori prestigiosi su un po’ di scheletri, sembrava che fossero i reali della città e che fossero stati torturati qui dai loro nemici.

Accanto a questo pilastro di pietra c’era moltissima sabbia. Tuttavia Fei poté comunque scorgere migliaia di teschi che formavano una piccola montagna e un po’ di lance di ferro su cui erano impilati dei teschi. Fuochi fatui blu danzavano su questa montagna, emanando un’atmosfera inquietante e spaventosa.

“Queste persone sono state massacrate… un massacro sanguinoso…”

Quando Fei superò questa montagna, ebbe l’impressione di sentire le grida roche e le urla, pareva che le anime di questa povera gente fossero riluttanti ad andarsene.

Fei esaminò l’antica città e non trovò comunque segni di vita.

Il nido delle formiche metalliche mangiauomini era a circa cento metri di distanza dalla città e centinaia di milioni di queste creature vivevano lì. Era strano che queste formiche non fossero interessate a questa città, anzi, sembrava che la temessero.

“Sembra che qualcosa in questa antica città sia la nemesi di quelle formiche; è il solo motivo per cui non hanno occupato questa città.”

Dopo averci pensato, Fei iniziò a considerare l’idea di posizionare le sue truppe qui.

“Tuttavia sembra che ci sia un campo magnetico dentro questa città, non si possono usare armi ed equipaggiamenti metallici… Tanasha e Paris non lo hanno menzionato nelle loro lettere. Come posso collocare qui i miei soldati…”

Fei sentiva che c’erano discrepanze tra la realtà e i calcoli di quelle due donne intelligenti; qualcosa non tornava…

“Che questo campo magnetico sia apparso solo dopo che l’Imperatore Yassin è venuto qui?” Fei scosse la testa e smise di pensarci, “Prima devo trovare quel tunnel segreto!”

Nelle note passate dalle due donne, entrambe raccomandavano Fei di usare questa antica città desertica come seconda base. Si sarebbe potuta complementare con la città delle Due Bandiere e schiacciare i nemici.

A causa delle formiche metalliche mangiauomini, i feroci banditi del deserto non avevano mai toccato questo posto. Anche se si diceva che ci fossero molti tesori in città, nel corso degli anni erano stati ritrovati da membri d’élite di classe lunare e così questo posto aveva perso la sua attrattiva per gli avventurieri.

Anche la gente di Jax sapeva di questa città.

Ma non potevano entrarci.

Il fossato di sabbie mobili rosse ampio più di cinquecento metri e le formiche metalliche mangiauomini formavano un’eccellente difesa naturale che nessuna truppa d’élite poteva attraversare.

Tuttavia, Tanasha e Paris nei loro messaggi avevano sostenuto di aver letto un libro scritto dall’imperatore Yassin nella libreria reale di Zenit e avevano scoperto che aveva visitato questo centro durante la costruzione della città delle Due Bandiere. Anche se l’Imperatore Yassin non aveva trovato nulla di insolito nel palazzo di questo posto, aveva scoperto per caso un tunnel sotterraneo che aggirava il nido delle formiche metalliche mangiauomini e che conduceva ad un posto fuori dal fossato di sabbie mobili rosse.

L’Imperatore Yassin non ne aveva parlato con nessuno, forse l’aveva tenuto segreto in modo da poterlo sfruttare in futuro.

Fei scoprì velocemente il tunnel seguendo le indicazioni lasciate da Tanasha e Paris.

Quasi tutto in questa antica città della morte era stato costruito usando un tipo di pietra nera dalle proprietà magnetiche e questo valeva anche per il tunnel. Questo passaggio era ampio circa cinque metri e alto più di quattro; potevano passare tre carrozze fianco a fianco in questo tunnel e anche i cavalieri avrebbero potuto attraversarlo.

Era un tunnel impressionante, ma era evidente che i suoi creatori non avevano potuto usarlo ed erano rimasti tutti uccisi.

Fei non trovò cadaveri od ossa nel tunnel, non c’era nemmeno polvere. L’unico difetto era la mancanza di ventilazione. Se Fei fosse stato una persona ordinaria, sarebbe morto se fosse rimasto nel tunnel per troppo tempo.

Fei camminò per circa dieci minuti e arrivò alla fine del tunnel.

C’era un’enorme porta di pietra bilaterale che si poteva aprire verso l’esterno.

Era sicuro che dall’altra parte ci fosse una marea di sabbia a tenerla schiacciata.

Forse nemmeno un membro d’élite di classe lunare sarebbe stato in grado di aprirla.

Fortunatamente l’uomo di fronte alla porta era Fei.

Dopo essere passato alla modalità Barbaro, scatenò la sua forza fisica spaventosa e spinse la porta.

Boom! La spalancò.

In quel momento tutta la sabbia si precipitò nel tunnel insieme alla luce lunare.

Dopo che entrò l’aria, divenne più facile respirare.

Fei calcolò che ora era e si accorse che mancavano circa cinque ore prima dell’alba. Tirò fuori una penna e un pezzo di carta, scrisse una lettera ad evocò Kashya da un portale blu.

“Signora Kashya, per favore passa questo messaggio allo stratega Aryang nella legione Zanna di Lupo; sono a trenta chilometri a sud-est della città delle Due Bandiere.”

“Va bene.”

Kashya mise la lettera da parte e sfrecciò all’istante in direzione della legione.

Fei invece passò alla modalità Assassino.

Creò molte trappole magiche attorno all’uscita del tunnel e dopo tornò nel mondo di Diablo con soddisfazione.

…..

Gli mancava solo un’ultima missione.

Fei ed Elena erano già entrati nella Fortezza della Pietra del Mondo.

Era un edificio magnifico. In confronto alle tombe sotterranee gelide e le città cupe che avevano visto prima, l’interno della fortezza era appariscente come quello del palazzo di un sovrano. Le piastrelle dorate con le decorazioni a cubo bianco per terra e il soffitto decorativo rendevano ancora più lussuoso il palazzo.

Tuttavia la risata del boss finale Baal e dei demoni che caricavano contro Fei ed Elena rovinarono l’atmosfera.

Era il posto più terrificante nel mondo di Diablo.

Tutti i demoni e i mostri qui erano molto potenti e avevano una certa intelligenza. Dotati di armi magiche e corazze, ognuno di loro era l’equivalente di un guerriero a quattro stelle nel mondo reale.

C’erano tre livelli nella Fortezza della Pietra del Mondo.

Dopo quattro ore di massacri, Fei ed Elena arrivarono al terzo piano.

Nel frattempo Elena era salita di livello diverse volte; adesso era un’arciera di livello 84 e una paladina di livello 46.

Fei invece era ancora al 99esimo livello. Anche se aveva ottenuto moltissimi punti esperienza, era rimasto allo stesso livello.

Tuttavia se lo era già aspettato.

Non era preoccupato, era un processo di accumulo. Una volta che avesse superato la fortezza, fosse entrato nella stanza della pietra del mondo e avesse ucciso il boss finale, avrebbe completato tutte le missioni nella modalità normale e la situazione sarebbe cambiata.



