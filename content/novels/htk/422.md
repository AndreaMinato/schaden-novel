---
weight: 422
title: Capitolo 422 - La Calma prima della Tempesta
pubDate: 2025-03-20T11:45:39.983Z
tags:
    - htk
---


Il boss finale Baal si nascondeva nella stanza della pietra del mondo che era connessa al terzo piano della fortezza.


Tuttavia la sua risata terrificante e arrogante si poteva sentire per tutto l’edificio.


La sua risata era piena di pressione e intento assassino. Quest’aura violenta e crudele si espandeva nell’area come un’onda, e il potere invisibile martellò continuamente i timpani e li minacciava. Una persona più debole sarebbe stata confusa da questi attacchi e avrebbe perso la testa.


Quando raggiunsero la stanza della pietra del mondo, erano passate quattro ore.


Fei non cercò di uccidere il boss finale; dato che c’erano questioni importanti di cui occuparsi, raccolse le sue ricompense lasciate dai mostri e uscì dal mondo di Diablo.


…..


Il vento freddo stava ancora soffiando nel deserto.


Dopo che Fei tornò nell’uscita segreta del tunnel che connetteva l’antica città della morte all’esterno e rimosse le trappole magiche che aveva preparato prima, aspettò pazientemente.


Dopo un’ora, il cielo si rischiarò. Una lieve luce apparì all’orizzonte, era l’inizio del nuovo giorno.


All’improvviso risuonò rumore di zoccoli seguito da una squadra di cavalieri. Le loro armi riflettevano la debole luce del sole e la loro presenza era incalzante.


“Finalmente sono qui?” Fei saltò su una duna e volse lo sguardo verso i cavalieri.

Ce n’erano circa 5000 e stavano proteggendo un po’ di carri con delle provviste. I cavalieri che conducevano il gruppo indossavano mantelli bianchi e armature d’argento, e stavano reggendo delle bandiere con un orso polare a due teste o con un lupo dalle zanne brillanti.


Erano le bandiere di Zenit e della legione Zanna di Lupo.


Fei si rilassò un po’. <em>’Sembra che sia andato tutto bene,’</em> pensò.


Gridò e i cavalieri lo sentirono.


“Dove sei?” Gridò qualcuno e all’istante si precipitarono verso Fei quando lui riconfermò la sua posizione.


La truppa raggiunse Fei in circa cinque minuti.

“Sua maestà! È un onore per me rivederla!”


“Comandante della legione, è l’onore di Cindy rivederla!”


“Comandante della legione, è l’onore di Reyes rivederla!”


Il vecchio Aryang indossava un’armatura di cuoio, la principessa magica portava un abito nero e Reyes, lo spadaccino d’argento, indossava un’armatura d’argento con un mantello bianco. Scesero dai loro cavalli per porgere i loro saluti a Fei, erano tutti entusiasti e il loro nervosismo era scomparso.


“Non c’è bisogno di complicare il processo. Non c’è abbastanza tempo, così sbrighiamocela velocemente. C’è un tunnel segreto dietro di me e dovete portare il cibo e le scorte in città. Inoltre notificate tutti e assicuratevi di non calpestare le sabbie mobili rosse del fossato; ci sono potenti bestie demoniache lì dentro…” Fei era già passato alla modalità barbaro e aveva alzato una mano; tutte e tre le persone chine su un ginocchio furono sollevate da una forza invisibile.

“Come desidera, organizzerò tutto e ordinerò alle truppe di entrare in città.”


Il vecchio Aryang che adesso poteva camminare un po’ aveva capito di essere a corto di tempo. Aveva molte cose di cui parlare con Fei, ma decise di farlo in seguito. Dopo aver porto di nuovo i suoi saluti al sovrano, si girò e cominciò ad organizzare l’ingresso.


“Signore, ci incontriamo di nuovo”, la principessa magica Cindy si spolverò l’abito dalla sabbia mentre sorrideva a Fei; sembrava un fiore appena sbocciato e si sbarazzò dell’oscurità.


“Principessa Cindy, dev’essere stata dura viaggiare per così tanto tempo.” Fei sorrise.


Quando questa potente maga si era unita alla legione Zanna di Lupo, Fei era rimasto sorpreso e contento. Un mago era molto più prezioso in una guerra e la principessa Cindy era un grande talento che aveva padroneggiato diversi potenti incantesimi. Fei poteva percepire il suo cuore appassionato dietro la facciata fredda e impassibile.

“Ehi, ehi, ehi! Non è giusto! Cindy, non hai mai sorriso così di fronte a me anche se sono così bello! Perché stai sorridendo così di fronte al comandante della legione? Che sia…” Lo spadaccino d’argento Reyes si accigliò e scherzò con lei.

“Se puoi sconfiggere il comandante della legione, sorriderò per te.”


“Ah? Vabbè… come posso competere con un mostro come il re Alexander?”


Fei sorrise di nuovo sentendo il tono scherzoso. Almeno sembrava che i due esperti dalla forte personalità fossero diventati amici; era un buon segno. Una legione Zanna di Lupo unita sarebbe stata molto più potente se ci fossero stati meno conflitti interni. In un certo modo, questo livello d’armonia rifletteva il lavoro che stava facendo il vecchio Aryang.


In quel momento risuonò altro rumore di zoccoli.

“Sono i ricognitori di Jax! Sono qui!” L’espressione dello Spadaccino d’Argento cambiò. Chiese proattivamente: “Signore, lasci che vada ad ucciderli tutti! Non vogliamo che sappiano delle nostre tracce.”


Ahah! Ottimo! Facciamo una piccola competizione per vedere chi ne ucciderà di più.” Disse Fei mentre sfrecciava verso i nemici.


“Va bene! Ali magiche! Galleggiamento! Velocità aumentata!”


Gridò Cindy mentre lanciava un po’ di incantesimi e gli elementi nell’aria si agitarono attorno a lei. Un paio di ali verdi traslucide apparirono dietro la sua schiena e iniziò a volare verso i nemici come un angelo da battaglia.

“Ahah! Te la farò vedere… Spada della gioia e della tristezza! Spada dell’accumulo e della separazione! Via!”


Lo Spadaccino d’Argento scosse le spalle e due lampi di luce gelida sfrecciarono dal contenitore misterioso che portava in spalla; queste due spade percorsero all’istante per più di cinquecento metri e uccisero i quattro cavalieri della Tigre della Sabbia di fronte al gruppo.


C’erano solo più di 100 cavalieri della Tigre della Sabbia.


I ricognitori di Jax avevano notato molto presto le truppe di Zenit; li avevano monitorati con attenzione mentre si erano avvicinati alla città delle Due Bandiere. Perciò una squadra di ricognitori li avevano seguiti per vedere cos’avevano intenzione di fare.


Tuttavia non si aspettavano che questa truppa avrebbe invertito la rotta e avrebbe attaccato.

“Hanno degli esperti! Scappiamo!”


“Disperdetevi! Fatelo sapere al principe Fairenton! Presto!”


Il capo dei ricognitori aveva capito che c’era qualcosa che non tornava e si era girato subito il suo cavallo mentre dava una serie di ordini. Tutti i cavalieri della Tigre della Sabbia iniziarono a ritirarsi.


Anche se il capo dalla reazione veloce non era riuscito a salvarsi, permise ad altri tre ricognitori di scappare con successo. I tre sfrecciarono nel deserto e riuscirono a passare il loro messaggio.

“Maledizione! Signore, lasci che li insegua!” Lo Spadaccino d’Argento voleva inseguirli.

Fei scosse la testa e spiegò: “Non c’è bisogno! Gli invasori di Jax prima o poi capiranno che è arrivata parte della legione. Abbiamo temporeggiato abbastanza, così non importa se sapranno di noi. Abbiamo questioni più importanti di cui occuparci.” 


“Va bene.” Reyes si sfregò il mento e scoppiò a ridere: “Ahahah! Sono stato io ad uccidere più nemici! Signor Alexander, presto, mi dia la ricompensa!”


Mentre Fei sfrecciava verso l’antica città della morte, rise: “Quando mai ho menzionato una ricompensa?”


Cindy ridacchiò, ma Reyes non rispose.


…..


“Sua maestà, stanno spostando tutto il cibo e le provviste secondo il piano. Proprio come ha detto sua maestà, c’è un campo magnetico speciale in città. Non si può utilizzare materiale metallico… la maggior parte dei soldati indossa armature di cuoio e abbiamo cambiato la maggior parte delle armi e armature metalliche; ora tutto sta filando liscio.”

Lo stratega Aryang vide Fei tornare all’uscita del tunnel segreto e fece velocemente rapporto.


“Ottimo! Facciamo la prossima mossa! Trasmettete il mio ordine! Lasciate qui duemila cavalieri a ripulire la città. Cindy e Reyes, rimanere qui anche voi di sorveglianza e assicuratevi che sia tutto sicuro.” Fei diede subito degli ordini. “Il resto dei cavalieri e lo stratega Aryang mi seguiranno indietro e si incontreranno con gli altri. Il resto della legione dovrebbe usare questa opportunità ed entrare nella città delle Due Bandiere.”

“Come desidera!”


“Signore, lasci che venga con te.” La principessa Cindy si fece avanti all’improvviso.

“Cindy, c’è bisogno di qualcuno di potente a sorvegliare questa città. È meglio se tu e Reyes rimanete qui. Se venisse un esperto di Jax, per favore uccidetelo per me.” Fei rifiutò la proposta di Cindy dopo averci riflettuto sopra.

“Va bene allora.” Dopo un po’ di esitazione, Cindy annuì.


Lo Spadaccino d’Argento Reyes gettò un’occhiata verso i due con un sorriso eloquente, come se avesse scoperto qualcosa.


Dopo che i due esperti e i duemila cavalieri entrarono in città, Fei chiuse la porta di pietra che pesava più di dieci tonnellate. Dopodiché usò il suo potere per spostare la sabbia nell’area e cancellò ogni traccia di questo tunnel segreto.


Ora che era tutto pronto, Fei balzò sul cavallo che gli era stato portato da un soldato e condusse tremila cavalieri con lo stratega Aryang verso il resto della legione.


Era quasi l’alba ed era il momento più critico.





