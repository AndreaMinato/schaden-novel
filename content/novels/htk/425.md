---
weight: 4250
title: Capitolo 425 - Momento di Morire
pubDate: 2024-05-28T01:41:47.933Z
tags:
    - htk
---

“Davvero? Ottimo!” Dopo aver sentito la dichiarazione sicura fatta dal loro capo, i generali provarono tutti sollievo.

In questi ultimi giorni, quel maledetto sovrano di Chambord li aveva messi sotto troppa pressione; aveva intimorito 60.000 soldati di Jax tutto da solo! Se c’era qualcuno che poteva affrontarlo… No! Se ci fosse stato qualcuno che avesse potuto trattenere il re di Chambord, sarebbe stato facile per i soldati di Jax conquistare la città delle Due Bandiere.

“È un’ottima notizia! Ma qual è la soluzione di sua altezza?”

Molti generali stavano mormorando tra di loro.

In quel momento…

<em>Boom! Boom! Boom!</em>

Risuonò una serie di rumori di zoccoli tonanti e delle grida dopo. Questi suoni provenivano da est e il terreno presto cominciò a tremare.

“Cosa sta succedendo?”

“Che siano i rinforzi di Zenit? Non può essere! I ricognitori non sono ancora tornati a fare rapporto!”

Fairenton e i comandanti si precipitarono fuori dalla tenda e videro una marea di granelli di sabbia sollevarsi lontano. Cavalieri con armature nere stavano caricando verso di loro come un’inondazione e le luci gelide riflesse dalle loro armi intimorirono molte persone.

“Sua altezza! Un attacco a sorpresa da un gran numero di cavalieri di Zenit!” Un ricognitore si precipitò a fare rapporto a Fairenton.

Il principe Fairenton salì su una duna di sabbia mentre era circondato dai comandanti. Dopo aver dato un’occhiata più attenta, sorrise e disse: “Ci sono solo 6.000 cavalieri! Dove sono andati gli altri? Uh, come osano attaccare i nostri accampamenti con così pochi uomini? Trasmettete il mio ordine! Dite alle truppe in mezzo di arretrare e a quelle ai confini di avanzare. Mettetevi in formazione a U e lasciate che finiscano in una trappola mortale…”

“Come desidera!”

Risuonò un corno e un po’ di comandanti dietro al principe balzarono sui loro cavalli per precipitarsi verso le truppe sparse a lunga distanza e trasmettere gli ordini.

Presto la situazione del campo di battaglia cambiò.

La porzione centrale delle truppe cominciò ad arretrare lentamente e mantenne le distanze con i 6.000 cavalieri di Zenit.

Quando questi 6.000 cavalieri entrarono nel loro raggio d’azione, gli arcieri di Jax cominciarono a bersagliarli con numerose frecce. I dardi erano quasi coperti dalla luce del sole e trafissero la formazione dei cavalieri. Il rumore dei dardi che trafiggevano la carne risuonò nell’aria e sangue schizzò in ogni direzione. Cavalieri di Zenit cadevano da cavallo ogni secondo e venivano ridotti in poltiglia dai cavalli dietro di loro. Era una scena cruenta e sanguinosa.

Tuttavia questa scena crudele non li fermò.

Mentre caricavano, brandirono le loro armi in silenzio.

“Carica!”

Il comandante che conduceva il gruppo gridò e i cavalieri aumentarono ancora di più la loro velocità.

La distanza tra i soldati di Jax e quelli di Zenit si stava chiudendo rapidamente.

Presto le frecce persero la loro efficacia.

Dopo che i lancieri e i soldati con gli scudi di Jax arretrarono per 200 metri, alla fine si disposero in formazione difensiva. Le loro lance erano ad un’angolazione di 45 gradi e i loro scudi metallici erano sollevati; sembravano una terrificante foresta di metallo nel deserto.

I soldati più potenti si stavano protendendo in avanti e stavano premendo gli scudi con le loro spalle mentre aspettavano di scontrarsi con i cavalieri di Zenit.

“Lancieri… tirate!”

Ordinò un guerriero stellare. Era il comandante di questa formazione ed era venti metri dietro i lancieri, indossava un’armatura di metallo marrone. Con un’espressione calma, ma uno sguardo frenetico, calcolò la distanza tra la sua formazione e i cavalieri di Zenit, e tirò la sua lancia di ferro nero dopo averla alimentata con la sua energia, e ordinò ai suoi uomini di fare lo stesso.

<em>Whoosh! Whoosh!</em>

Migliaia di lance volarono allo stesso modo verso i cavalieri, era l’ultimo attacco a lungo raggio di questa battaglia.

Dall’altra parte, il comandante a capo del gruppo percepì l’intenso intento assassino. Con un sogghigno, sporse una mano dietro e tirò fuori un’enorme spada nera.

<em>Boom! Boom! Boom! Boom!</em>

Mentre risuonava una serie di esplosioni, centinaia di lance che stavano volando verso di lui si ridussero in polvere.

Un lampo di luce sfrecciò fuori dalle nuvole di polvere di ferro e colpì gli scudi a dieci metri di distanza. Come lava sulla neve, attraversò all’istante sei strati di protezioni e puntò al comandante di Jax.

Le pupille del comandante si contrassero all’istante; sapeva che questo comandante di Zenit era un guerriero dell’elemento fulmine e che era pericoloso.

In quell’attimo di secondo, ebbe solo il tempo di sollevare la sua lama e cercò di bloccare l’attacco.

Un secondo dopo, percepì una vasta energia da cui era impossibile difendersi fluire nel suo corpo e fu scaraventato indietro. Mentre il suo corpo si intorpidiva, risuonarono sussulti e grida dai soldati attorno.

Poi perse i sensi.

<em>Boom!</em>

La morte era arrivata e un fiore di sangue sbocciò nel cielo.

La carica dei cavalieri si scontrò con la foresta di lance e la formazione di scudi, facendo risuonare ruggiti e grida. Arti volarono nell’aria, sangue schizzò in ogni direzione e gli elmi, armature e armi dei soldati di entrambe le parti si macchiarono…

Questa era una guerra!

Un soldato di Jax menò un fendente verso un cavaliere di Zenit mentre ruggiva, ma la sua testa fu trafitta dalla lancia di un altro cavalieri. La lancia lo infilzò dalla bocca e lo inchiodò a terra. Anche se stava ancora lottando per reagire, stava perdendo energia vitale ad un ritmo folle.

Dietro di lui, un altro soldato di Jax fu decapitato e il suo unico occhio che fissava il cielo stava diventando rosso.

Spronando i cavalli, i cavalieri di Zenit caricarono nella formazione di Jax e cominciarono ad uccidere. Allo stesso tempo, alcuni di loro furono disarcionati e uccisi dai nemici.

…..

Su una collina non troppo lontana.

La bandiera del capo dei comandanti svolazzava al vento e sembrava maestosa.

La persona sotto la bandiera indossava un’armatura appariscente e il suo mantello rosso scuro era agitato dal vento. Chi altri poteva essere se non il principe Fairenton? In quel momento stava osservando con attenzione la battaglia.

Accanto a lui, c’erano due uomini di mezz’età. Visto che indossavano abiti ordinari e non armature, non sembravano far parte dell’esercito. Circondati da un’aura potente, parevano entrambi più forti del principe Fairenton, che era un guerriero ad otto stelle.

Il fatto che potessero stare accanto al principe Fairenton dimostrava la loro potenza.

“C’è un guerriero così potente dalla parte di Zenit oltre al sovrano di Chambord? Che energia dell’elemento fulmine terrificante! Si avvicina alle otto stelle!” Dopo aver visto il comandante dei cavalieri di Zenit trapassare la formazione di lance e scudi, il principe Fairenton rimase scioccato. Si girò e chiese: “Perché non dobbiamo fare rapporto al nostro quartier generale militare riguardo a quest’uomo?”

Anche il comandante dietro di lui che gestiva la rete di informazioni era confuso. “Dovremmo avere già ricevuto ogni informazione importante sugli esperti della legione Zanna di Lupo! Da dove viene questo guerriero ad otto stelle? Uh? Sua maestà! Il suo aspetto e la sua spada nera… mi ricordano una persona…”

“Intendi l’ex guerriero numero uno di Chambord, Frank Lampard?”

Fairenton aveva studiato la storia del sovrano di Chambord ed era molto familiare con le persone del suo seguito. Dato che Lampard un tempo era riconosciuto come l’uomo più potente a Chambord, il principe aveva raccolto informazioni anche su di lui. Tuttavia, dai rapporti che aveva letto, sembrava che quest’uomo fosse stato riconosciuto come il guerriero numero uno perché il sovrano di Chambord non aveva ancora mostrato le sue vere capacità. I rapporti dicevano che Lampard era solo un guerriero a tre stelle e il principe Fairenton non poteva credere che la forza di quest’uomo fosse aumentata così tanto in pochi mesi.

“Dovrebbe essere lui.” Il comandante dietro Fairenton rifletté e disse: “Quest’uomo è misterioso e mantiene un basso profilo. Non ha partecipato alla competizione a San Petersburg e non molti l’hanno visto combattere. Ma… ma molti credono che sia potente. Dopotutto, i guerrieri attorno al sovrano di Chambord hanno mostrato un potere scioccante finora. Penso…”

“Eh, hai ragione.” Rispose Fairenton annuendo.

Era quasi abituato alle stranezze che accadevano attorno al sovrano di Chambord; molti dei suoi trucchi erano difficili da capire. Il principe fairenton rimosse il mantello dalla sua armatura e disse: “Dato che questo guerriero di nome Lampard è molto vicino al re di Chambord, ucciderlo sarebbe come tagliare una delle sue braccia. Credo che Alexander si intristirebbe profondamente per questo! Ahahahah!”

“Sua altezza, ha intenzione di affrontarlo personalmente?” I comandanti attorno erano scioccati.

Il principe indossò il suo elmo e chiese: “Qualcun altro può affrontarlo?”

Tutti i comandanti attorno non risposero a quella domanda.

L’impero Jax aveva esperti, ma non erano presenti al momento. Pensavano che questa truppa con un guerriero ad otto stelle come il principe Fairenton avrebbe dominato sulla città delle Due Bandiere, ma la comparsa del mostruoso re di Chambord aveva ribaltato la situazione. Anche se Jax era in vantaggio numerico, era inferiore in quanto a maestri!

Ora il principe doveva perfino affrontare un normale comandante nemico da solo! Per i generali di Jax, questo era un’enorme umiliazione.



