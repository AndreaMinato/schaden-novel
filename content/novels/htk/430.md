---
weight: 4300
title: Capitolo 430 - Per chi è?
pubDate: 2024-05-28T06:41:47.934Z
tags:
    - htk
---

Anche se i miglioramenti di Lampard erano scioccanti e misteriosi, Fei poteva sentire l’atteggiamento premuroso che quest’uomo aveva nei suoi confronti.

Fei si fidava molto di quest’uomo che era stato un fratello per il vecchio sovrano e che era come uno zio per lui. Anche se Lampard non parlava molto, Fei poteva sentire il suo atteggiamento premuroso.

Mentre Pierce e Drogba tenevano a Fei per via del rispetto e della lealtà, Lampard era come un membro della generazione più grande che non era capace di esprimere le sue emozioni e stava proteggendo Fei.

Quando Alexander era ancora un idiota, quasi tutti gli ufficiali e i nobili di Chambord gli erano stati ostili, e il capo dei ministri aveva cercato di detronizzarlo. Se non ci fosse stato Lampard a proteggerlo allora, Fei non avrebbe avuto l’occasione di entrare in questo universo.

Inoltre tutti avevano i loro segreti. Fei non era il tipo da voler controllare ogni aspetto delle vite degli altri e quest’uomo era come uno zio per lui.

Al momento Lampard era un guerriero ad otto stelle di grado intermedio. Ma grazie all’armatura e all’energia stellare, la sua difesa era arrivata ad un altro livello. Considerando tutto questo, anche le sue capacità combattive erano al nono livello e non era in netto svantaggio contro l’esperto della grande montagna delle nevi.

Fei poteva capire che Lampard era molto esperto.

Di solito, quando un guerriero otteneva molto potere all’improvviso, avrebbe avuto difficoltà a controllarlo. Di conseguenza, avrebbe perso contro esperti allo stesso livello, ma con più esperienza. Tuttavia questo non valeva per Lampard. Il suo controllo era quasi perfetto! Dava la sensazione che non fosse una novità per lui, Fei aveva la sensazione che fosse stato un guerriero ad otto stelle per più di un decennio!

In effetti, dopo un po’ di tempo, fu il maestro della grande montagna delle nevi a passare in svantaggio.

“Vincere! Vincere! Vincere! Vincere!”

Sempre più soldati e comandanti di Zenit ondeggiavano le loro armi sulle mura difensive e ruggivano. Pieni di adrenalina, mostravano espressioni entusiaste e avevano la sensazione che al posto del sangue ribollisse fuoco nelle loro vene!

Dalla paura che avevano provato prima al sollievo quando Lampard ed Elena avevano fermato i guerrieri, poi all’entusiasmo dopo che la gente aveva scoperto che i due erano sottoposti del re Alexander… era stato davvero emozionante per loro.

“Abbiamo anche noi esperti!”

“Il re Alexander è così potente!”

Molti soldati dalla parte di Zenit stavano pensando la stessa cosa: “Dato che i sottoposti del re Alexander potevano fermare questi due potenti nemici, allora il sovrano Alexander potrebbe sistemarli facilmente, vero?”

Anche se Fei era arrivato qui meno di dieci giorni fa, la serie di eventi e incidenti aveva spinto gli abitanti della città delle Due Bandiere a venerare Fei; era quasi un dio per loro.

In quel momento, la battaglia tra i quattro guerrieri aveva raggiunto il picco.

Erano in due campi di battaglia separati. Anche se non si stavano più attaccando a vicenda così velocemente, ogni attacco conteneva molto più potere! Qualsiasi movimento fatto da loro avrebbe causato valanghe o tsunami, la quantità di danni che potevano infliggere superava quasi la comprensione della gente ordinaria.

Numerosi simboli magici e occhi brillarono sulle mura difensive nere della città delle Due Bandiere. L’energia residua della battaglia colpì ripetutamente le protezioni e le formazioni magiche si attivavano automaticamente per proteggere gli abitanti. Se non ci fossero state, le mura sarebbero collassate molto tempo fa.

Era una civilizzazione magica e il potere della magia veniva dimostrato sopratutto in guerra.

Con il passare del tempo, il cielo si spostò al centro del cielo.

Fei sorrise mentre Zenit stava entrando in vantaggio.

Dopo essere stato rafforzato dalla pozione Hulk, la robustezza del corpo e le dimensioni dei canali di energia di Lampard erano migliorati di molto rispetto a quelli del suo avversario. Con l’aiuto dell’armatura e dell’energia stellare, stava battendo il nemico che stava per esaurire le forze.

Elena era ancora più in vantaggio. Le sue frecce gelide erano la nemesi di un combattente di tipo fuoco e questa valchiria aveva molte pozioni del mana nel suo inventario. Poteva recuperare mana, ma il suo avversario non poteva rigenerare la sua energia così velocemente. Gradualmente quest’uomo di nome Eino mostrò punti deboli.

In quel momento avvennero dei cambiamenti.

Altri due lampi di energia rossa si precipitarono verso il campo di battaglia partendo dalla fazione di Jax.

Altri due guerrieri a nove stelle! Le loro aure erano spaventose e sembrava che volessero aiutare i due combattenti in svantaggio.

Fei ne fu scioccato.

<em>’Da quando ci sono così tanti guerrieri a nove stelle dalla loro parte? Ho stuzzicato un nido di guerrieri a nove stelle?’</em> Pensò.

Era evidente che questi due nuovi arrivati avessero notato le difficoltà dei loro alleati e che avrebbero cercato di vincere usando il loro vantaggio numerico.

Accigliandosi, Fei batté le mani contro il parapetto ed era sul punto di fermarli, quando risuonarono dei ruggiti accanto a lui e delle figure balzarono.

Erano Dita Distruttive Cech, la Spada Veloce dai Capelli Bianchi Pierce, Pugno Feroce dai Capelli Neri Drogba e il Figlio del Vento Torres.

Mentre ruggivano a mezz’aria, aure particolari apparirono attorno a loro mentre quattro scrigni di ferro scuro apparivano dal nulla sopra le loro teste. Quando gli scrigni si aprirono, ognuno di essi mostrò delle armature appariscenti.

L’armatura sopra la testa di Cech assomigliava ad un enorme scorpione. Come se fosse dotata di vita propria, la corazza si separò in diverse componenti che coprirono il guerriero.

L’armatura sopra Pierce sembrava una capra di metallo. Questa “capra di metallo” aveva un paio di corna ricurve che sembravano due vortici della morte. Come se avesse preso vita, la capra alzò la testa e ruggì per poi trasformarsi in componenti che coprirono il corpo di Pierce.

L’armatura sopra Drogba pareva un toro feroce e quella di Torres sembrava un centauro che brandiva un arco. Entrambe emisero fragori e si trasformarono in luci nere che li coprirono.

Tutto questo accadde in pochi secondi.

Prima che i soldati di entrambe le parti potessero reagire in tempo, i quattro uomini avevano già completato le loro trasformazioni. Con le armature feroci e artistiche, sembravano quattro bestie assetate di sangue. Mentre fiamme di energia bruciavano attorno a loro, parevano potenti e invincibili.

In pochi scatti, si separarono in due gruppi. Cech e Drogba si diressero verso un nemico, e Torres e Pierce dall’altro!

<em>Boom! Boom! Boom!</em>

Iniziarono subito degli scontri e decine di migliaia di soldati di entrambe le fazioni cominciarono ad esultare.

Le figure impressionanti dei quattro guerrieri al comando di Alexander e le loro trasformazioni uniche avevano eccitato i soldati di Zenit. Batterono le loro armi e i parapetti, anche loro volevano un potere simile a quello dei quattro uomini così da poter affrontare i nemici.

Risuonarono anche acclamazioni dalla parte di Jax mentre provavano a sostenere i loro combattenti.

Il continente di Azeroth venerava la forza ed era ancora più estremo tra i militari. Battaglie del genere tra esperti erano comuni in questo continente. Questi maestri non rappresentavano solo l’onore delle truppe, ma anche la gloria e la maestà dei loro imperi e delle famiglie reali.

Dopo aver visto i quattro esperti di Chambord unirsi alla mischia, Fei capì che si erano entusiasmati vedendo la battaglia precedente e decise di non aiutarli.

Era un bene lasciare che i suoi sottoposti che erano stati cresciuti in una “serra protetta” partecipassero a battaglie letali. L’esperienza che avrebbero ottenuto combattendo contro guerrieri a nove stelle sarebbe stata preziosa!

Anche se i due nuovi nemici erano guerrieri a nove stelle, i quattro esperti di Chambord avevano le armature dello Zodiaco e avevano consumato pozioni Hulk per diverso tempo. Erano molto più formidabili dei guerrieri al loro livello. Anche se non avessero potuto vincere, almeno sarebbero potuti resistere per un po’.

Inoltre Fei era vicino e poteva intervenire se qualcosa fosse andato storto.

Il barbaro di Fei adesso era al livello 99 ed era praticamente invincibile al di sotto dello stadio lunare. Dato che le abilità nel mondo di Diablo erano molto più potenti, guerrieri a nove stelle non potevano nemmeno metterlo in difficoltà.

L’unica cosa che preoccupava Fei era il numero di guerrieri a nove stelle dalla parte di Jax.

“Come mai ne sono apparsi così tanti all’improvviso?”



