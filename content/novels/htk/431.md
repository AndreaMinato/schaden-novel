---
weight: 4310
title: Capitolo 431 - Arroganza
pubDate: 2024-05-28T07:41:47.935Z
tags:
    - htk
---

Da lontano su una duna di sabbia protetta da decine di migliaia di soldati di Jax, c’era la bandiera di comando delle truppe.

Ad un certo punto, la persona direttamente sotto di essa non era più Fairenton, era qualcuno che Fei non aveva mai incontrato prima.

Non era alta né bassa, né grassa né magra. Indossava un abito rosso e rimaneva ad osservare la battaglia in silenzio. Tuttavia pareva che fosse circondata da uno strato di nebbia e che nessuno potesse vedere chiaramente il suo volto. Mentre il suo vestito svolazzava al vento facendo rumore, dava l’impressione che fosse vicina, eppure molto lontana; sembrava che le leggi dello spazio non funzionassero su di lei. I comandanti di alto livello più vicini a questa persona fecero del loro meglio per ricordarsi di quest’uomo. Ma non importava quanto ci provassero, si sarebbero dimenticati di lui un secondo dopo.

Fairenton non era accanto, ma era dietro a quest’uomo.

Due giovani stavano dietro quest’uomo; indossavano anche loro abiti rossi. Il più vecchio pareva avere circa 28 anni. Aveva i classici lineamenti della gente di Jax; una grossa barba, lunghi capelli ricci e zigomi alti. Il suo sguardo era tagliente e brillava con energia.

Quest’uomo sembrava una lama tagliente tenuta nella sua guaina, potente ma riservato. Il più giovane pareva avere circa 20 anni. Era molto più alto e più grosso della gente ordinaria di Jax.Aveva i capelli biondi, occhi verdi e pelle bianca. Anche se sembrava bello, aveva un’aria cupa e aggressiva.

Questi tre uomini stavano sotto la bandiera di comando, rimpiazzando Fairenton.

Ora il principe stava dietro di loro con fare rispettoso mentre mostrava un’espressione sorpresa e contenta. Tuttavia nel profondo stava provando emozioni sempre più contrastanti.

“Non mi aspettavo che ci fossero così tanti esperti nella città delle Due Bandiere.” Il giovane con la barba e i capelli ricci guardò i quattro maestri di Chambord che avevano fermato i suoi due compagni più giovani e disse con tono sorpreso: “Non c’è da meravigliarsi che tu e i 60.000 soldati siete rimasti bloccati per più di cinque giorni.”

“Fratello maggiore Modoc, il loro guerriero più potente, il re Alexander, non si è ancora mostrato.” Disse rispettosamente Fairenton mentre guardava con ammirazione l’uomo. Se Fei fosse stato qui, avrebbe saputo che quel giorno Fairenton si era riferito a quest’uomo.

“Uh! Il re Alexander? Ridicolo! Posso ucciderlo facilmente con un dito! Fratello minore Fairenton, sei stato ostacolato da questa spazzatura? Stai disonorando la nostra grande montagna delle nevi.” L’altro giovane che sembrava un po’ cupo rise, ma il suo tono era arrogante e pieno di sdegno.

Non appena disse queste parole, i comandanti di Jax attorno a Fairenton si arrabbiarono subito.

Tuttavia Fairenton non reagì. Fece un cenno e impedì ai generali di gridare. Poi, con un sorriso, disse: “Il re Alexander è un potente guerriero. Fratello maggiore Tony, anche se sei uno dei rari geni nella nostra grande montagna delle nevi, forse non potrai sconfiggerlo!”

Il giovane cupo di nome Tony si girò e fissò Fairenton come una bestia feroce, emanando un’aura assassina. Dopo un po’ sogghignò: “Stai cercando di spingermi a combattere contro di lui? Non credere che non capisca i tuoi trucchetti! Ricorda, la tua posizione di principe è insignificante ai miei occhi! Non provare più a usare dei trucchetti su di me! Tuttavia, ucciderò il re di Chambord oggi solo per dimostrare che sarai sempre inferiore rispetto a me!”

Dopodiché scomparì.

…..

…..

Fuori dalla città delle Due Bandiere, i dieci guerrieri stavano ancora combattendo con ferocia.

“Aghi Scarlatti! Settimo Ago!”

Mentre il vento gli soffiava contro, Cech smise di muoversi e allungò un dito.

In quel momento, sembrava che lo spazio si fosse deformato. I pezzi di metallo che proteggevano il dito di Cech si estesero e colpirono la spalla del guerriero a nove stelle contro cui stava combattendo come la coda di uno scorpione.

“Me**a!” Il guerriero impallidì mentre tremava.

La grande quantità di dolore fece fremere incontrollabilmente i suoi muscoli facciali e poi sentì torpore nel corpo. Perfino la sua energia da guerriero non scorreva più correttamente nel suo corpo.

Era stato già colpito sei volte.

Ogni volta il dolore aumentava.

Poteva perfino sentire che le sue condizioni stavano peggiorando; aveva la sensazione che fosse invecchiato di molti anni in pochi minuti.

<em>’La tecnica di questo guerriero è malvagia è feroce! È solo un guerriero a sei stelle, ma non sono riuscito a schivare i suoi attacchi.’</em> Pensò questo esperto a nove stelle.

“Ahah! Ottima opportunità! Sacra Excalibur!”

Pierce rise mentre si precipitava avanti; la sua figura forte lasciò una serie di immagini residue nell’aria e una spada d’energia invisibile, ma tagliente, puntò alla gola del nemico.

“Togliti dal ca**o!” Il guerriero a nove stelle ruggì e usò altra energia. Ignorò ogni sensazione di dolore e torpore e scagliò pugni immediatamente.

<em>Boom!</em>

Pierce fu scaraventato via, sangue colava dalle sue labbra.

Tuttavia le sue ferite si limitavano a questo. L’armatura delo Zodiaco annullava già il 40% dei danni e il suo corpo muscoloso rafforzato dalla pozione Hulk e dall’energia elementale del vento a cinque stelle si occupavano del resto.

Anche se era stato scaraventato via, la spada di energia colpì comunque il nemico. Anche se non aveva toccato punti vitali come la gola, penetrò nella spalla del nemico. L’affilata Excalibur trapassò lo scudo d’energia del guerriero a nove stelle e lasciò una ferita profonda e scioccante, aveva quasi tagliato il suo braccio.

“Aghi Scarlatti… Ottavo ago!”

La coordinazione di Cech e di Pierce era quasi perfetta! Mentre Pierce veniva respinto, Cech attaccò immediatamente e impedì al nemico di inseguire Pierce.

…..

Dall’altra parte, Torres e Drogba erano più in difficoltà.

“Corna Giganti!”

Ruggì Drogba mentre vomitava una boccata di sangue.

Come una folle meteora, continuava a lanciarsi contro il nemico. Anche se era stato già scaraventato via dal nemico diverse volte, stava ancora caricando contro di lui come se volesse suicidarsi.

Questo scambio di ferite reciproco era efficace. Le Corna Giganti miste all’energia stellare infliggeva ferite mentre la collisione trapassava lo scudo d’energia nemico. Ora questo esperto era pallido e gli colava sangue dalla faccia.

Torres invece si era quasi dissolto nell’aria.

Era così rapido che perfino i guerrieri stellari potevano vedere solo immagini residue di lui. Le frecce silenziose miravano ai punti vitali seguendo ogni sorta di strana traiettoria.

I dardi potevano trapassare gli scudi d’energia e c’era già una freccia nella schiena e nel braccio destro di questo esperto a nove stelle.

Data la protezione delle armature dello Zodiaco, questo esperto non era riuscito a sconfiggere all’istante Torres e Drogba, ma questi due guerrieri erano riusciti a ferirlo. Il nemico era infuriato e impotente; era come un drago che veniva provocato da due cani, ma che non poteva reagire.

…..

Fei stava battendo piano le dita contro i parapetti delle mura difensive.

Gli scontri fuori dalla città delle Due Bandiere avrebbero fatto ribollire il sangue a chiunque, e Fei non faceva eccezione. Erano combattimenti di livello elevato!

Lampard ed Elena erano quasi alla pari con i loro nemici. Anche se Pierce, Drogba, Cech e Torres erano più deboli dei loro avversari, potevano contendere con i loro nemici grazie a ferocia e coraggio. Le conseguenze negative di questo stile suicida presto si rivelarono quando i quattro esperti rimasero tutti gravemente feriti, ma questo emozionò ancora di più i soldati di Zenit.

In quel momento l’entusiasmo dei soldati di Zenit arrivò all’apice.

Questa scena commosse i nobili e le loro guardie spaventati a morte, e si unirono anche loro al coro. Visto il modo in cui battevano le loro armi e il parapetto con vigore, sembrava difficile credere che meno di mezz’ora fa si fossero quasi cagati addosso vedendo gli esperti di Jax caricare verso la città delle Due Bandiere.

<em>’Eh… va bene così. Se combatteranno ulteriormente, rimarrebbero troppo feriti e ci vorrebbe molto tempo per guarire; questo influenzerebbe poi l’assedio…’</em> Pensò Fei.

Smise di battere il parapetto e fu sul punto di porre fine ai combattimenti fuori. In quel momento una terrificante ondata di energia apparì negli accampamenti di Jax. Si espanse come uno tsunami, di gran lunga superiore all’energia di un normale esperto a nove stelle.

“Che potere!” Pensò Fei.



