---
weight: 435
title: Capitolo 435 - Dura Lotta
pubDate: 2024-05-28T11:41:47.935Z
tags:
    - htk
---

Fei fu il primo a dover affrontare questa pressione. Come se una montagna stesse franando su di lui, la pressione stava arrivando lentamente, ma con costanza. Di fronte a questo potere devastante, chiunque si sarebbe sentito disperato.

“Terrificante! Chi è? È ancora più potente di Krasic dopo che ha usato la tecnica Proibita della Resurrezione dei Canali d'Energia! È almeno negli stadi intermedi o avanzati della Luna Nuova!”

Fei scatenò tutta la sua forza da barbaro di livello 99, ma fu inutile.

L’uomo vestito di rosso spinse lievemente il palmo in avanti e la forza invisibile si scontrò con la tempesta di lame. Anche se Fei aveva radicato i piedi nel terreno, fu comunque respinto. Le sue gambe lasciarono due scie profonde tra la sabbia e la scena fu scioccante.

<em>Whoosh! Whoosh!</em>

Risuonò una serie di vibrazioni mentre luci apparirono negli occhi di Elena.

Scagliò frecce magiche, ognuna di esse a tutta potenza. Ogni dardo era sufficiente a ferire un guerriero a nove stelle e riecheggiarono crepitii mentre i proiettili lasciavano scie di ghiaccio.

Tuttavia frecce potenti come queste non potevano fermare quella mano invisibile.

In effetti, le frecce non poterono arrivare nemmeno a cinque metri da quella mano. I dardi insieme all’energia magica su di essi scomparirono quando si avvicinarono.

<em>Tink!

Tink! Tink!

Tink! Tink! Tink! Tink! Tink! Tink!</em>

Decine di migliaia di soldati di Zenit batterono le loro armature e le loro armi, i suoni ritmici assomigliavano a tamburi da guerra. Ogni clangore era importante perché era il modo dei soldati di incoraggiare il loro capo dei comandanti!

A mezz’aria, quella mano invisibile aveva quasi annientato la tempesta creata dal Turbine. Mentre avanzava lentamente, portava molta pressione ai guerrieri di Zenit.

Fei fu costretto ad arretrare.

<em>Crack!</em>

Gli oggetti di livello 6 del mondo di Diablo si stavano rompendo uno dopo l’altro. Come se fossero stati corrosi dal tempo, si arrugginirono e si frantumarono.

Le due spade nelle mani di Fei si stavano piegando in modo estremo mentre gemevano; sembrava che si stessero per rompere da un momento all’altro. Nel frattempo sangue continuava a colare da tutti i pori di Fei. Come sudore, presto macchiò tutto e colò per il suo corpo!

Le labbra di Elena erano tinte di un brillante colore rosso e il contrasto tra il cremisi e il bianco della sua pelle sembrava terrificante. Tuttavia questa valchiria non era disposta ad arretrare e continuava a scagliare frecce magiche.

“Ahahahah! Turbine!”

Fei ruggì mentre usava di nuovo la sua tecnica di spada più potente. L’energia salì al cielo e formò una tempesta di lame che sembrava un drago d’argento. Poi il drago d’argento volò verso l’enorme mano a cento metri di distanza.

Il drago d’argento si scontrò con l’enorme mano, ma fermò solo l’enorme mano che si stava spostando in avanti. Dopo tre secondi, la tempesta di lame si frantumò come se fosse fatta da vero metallo e scomparì.

La differenza di forza era troppa!

Fei doveva arretrare e adesso era solo a 200 metri di distanza dalla città delle Due Bandiere.

Anche se era coperto di sangue, il suo sguardo era ancora acceso. Senza esitazione, protesse Elena dietro di lui con le sue spalle e usò Turbine mentre ruggiva di nuovo.

Questo era il vantaggio delle Abilità del mondo di Diablo. Finché ci fossero stati abbastanza punti vita e mana, Fei poteva usare tecniche potenti quanto voleva senza dover attendere.

Un drago d’argento!

Due draghi d’argento…

Tre draghi d’argento…

Dieci!!!

Fei usò questa tecnica diverse volte. Con il passare del tempo, la sua comprensione del Turbine migliorava sempre di più. L’energia della spada stava diventando più solida e il drago sembrava diventare più nitido mentre volava nel cielo.

Questa scena scioccò tutti.

Sulla duna di sabbia protetta da tutti i soldati di Jax, Fairenton e Modoc si scambiarono un’occhiata scioccata.

Modoc era sempre tranquillo e composto, ma stavolta perse la calma. Non aveva mai visto un guerriero stellare così potente prima d’ora! Questo sovrano di Chambord poteva usare questa tecnica potente in continuazione e i danni che infliggeva potevano aumentare nel tempo… chiunque altro sarebbe collassato molto tempo fa. <em>’Non posso competere con lui!’</em> Pensò.

“No… non c’è da meravigliarsi che il maestro abbia detto che il fratello maggiore Modoc non poteva affrontare il re Alexander. È così forte?!” Fairenton era quasi stordito da tutte le sorprese che stava dando Fei.

Anche se non potevano vedere l’espressione del loro maestro, Fairenton e Modoc lo sentirono chiaramente fare un sussulto sorpreso.

Sulle mura difensive della città delle Due Bandiere.

Cech, Torres, Drogba e gli altri guerrieri stellari gridarono e volevano precipitarsi ad aiutare Fei quando lo videro in questa situazione estremamente svantaggiosa.

“Fermi! Nessuno può muoversi! Chiunque si muova sarà considerato un traditore!” Fei percepì cosa stava accadendo sulle mura difensive e gridò loro di fermarsi.

L’enorme mano che si stava avvicinando era troppo potente! Se i guerrieri di Zenit avessero provato ad aiutarlo, sarebbero stati ridotti in poltiglia prima ancora di poterlo aiutare.

“Elena! Fermati e torna indietro in città!” Fei usò Turbine mentre si era rivolto alla Valchiria con l’armatura macchiata di sangue.

Lei rispose con una serie di vibrazioni d’arco.

Stava ancora sparando frecce magiche verso l’enorme mano che adesso era a circa 50 metri di distanza.

Fei sorrise con amarezza e non disse altro.

All’improvviso si ricordò di aver promesso a questa valchiria che avrebbero affrontato ogni pericolo insieme. Anche se Elena aveva ascoltato tutti i suoi ordini prima, stavolta non avrebbe ubbidito!

Anche se la situazione era difficile, Fei non era disperato.

I suoi occhi stavano brillando sempre di più.

Cominciò perfino a sorridere.

Anche se l’enorme mano lo stava mettendo sotto pressione e stava danneggiando le sue ossa e i suoi muscoli, sentiva chiaramente che stava accadendo un cambiamento speciale nel suo corpo.

Sentì vagamente di aver capito qualcosa di molto speciale e unico. Come un bruco che finalmente vedeva un raggio di luce dopo essere rimasto nel bozzolo per molto tempo, sapeva che era una questione importante!

Quell’enorme mano si stava avvicinando sempre di più, e la pressione che stava sentendo stava diventando sempre più intensa.

Quasi tutti gli oggetti magici di Fei si erano rotti eccetto l’elmo a forma di corona di livello otto. Era pieno di ferite e il suo scheletro stava emettendo degli scricchiolii, mentre alcune delle ossa più debole si erano già rotte.

Elena smise di attaccare.

Passò alla modalità Paladino e giunse le mani come se stesse pregando con sincerità. Un anello da battaglia dorato apparì sotto i suoi piedi e le onde di energia si dispersero nell’aria. Non badò alle sue ferite mentre usava tutta la sua energia per iniettare fiamme dorate nel corpo di Fei.

Abilità del Paladino: Preghiera!

In questa situazione pericolosa, Elena usò questa tecnica per guarire Fei.

Era completamente concentrata su di lui; ignorò le sue ferite e la folle pressione che proveniva dall’uomo vestito di rosso. Giungendo i palmi con gli occhi serrati, mostrò un’espressione molto devota sul suo viso mentre pregava per il suo amato.

Anche se Fei era gravemente ferito, il suo sguardo era ancora brillante mentre tracannava la Pozione della Giovinezza completa e usava Turbine.

…..

Nella città delle Due Bandiere.

Dentro uno splendido cortile nell’appariscente tenuta del sindaco.

“Ah! Perché mi fa così male la testa? Questa sensazione… che Alexander…” Angela che stava lavando Nerino con Emma, all’improvviso spalancò gli occhi e si voltò in direzione di Fei. Provava una profonda ansia come se una persona cara stesse per lasciarla.



