---
weight: 44
title: Capitolo 44 – Uomini Fortissimi
pubDate: 2023-06-20T13:54:16.366Z
tags:
    - htk
---


Capitolo regolare,
0 capitoli in coda, 0/5
-Schadenfreude

"Eh?"

Lampard non si aspettava una richiesta del genere. In una situazione così pericolosa, aveva pensato prima ad Angela e ad Emma. Questo lo impressionò favorevolmente, ma di poco vista la decisione estremamente rischiosa di lasciare il castello e iniziare un attacco.

Anche l'idiota del villaggio avrebbe capito che prendere l'iniziativa sarebbe stata la decisione peggiore in assoluto. Avrebbe solo fatto uccidere preziosi soldati di Chambord senza ottenere nulla. Inoltre avrebbe dato ai nemici ben addestrati ed equipaggiati un vantaggio ancora più grande.

Lampard aveva capito che Alexander fosse forte e coraggioso vista la battaglia di ieri, al punto da superare di gran lunga le sue aspettative. Ma in guerra, a meno che uno non avesse la forza di un maestro di grado lunare, non avrebbe potuto risolvere da solo questi problemi. Lampard non voleva che Alexander diventasse arrogante dopo un paio di vittorie.

"Se farò un agguato, forse potrò distruggere quelle catapulte, così... non devi rischiare così la vita."

Per il suo vecchio amico in cielo e per la pura e innocente Angela, Lampard aveva deciso di provare a distruggere quelle catapulte nonostante le sue vecchie ferite. Erano la minaccia più grande per Chambord, ma avrebbe corso un enorme rischio... Poteva solo sperare che le catapulte non fossero protette da guerrieri o maghi di alto livello.

"Zio Lampard, il problema non sono solo le catapulte. Anche se le distruggessi tutte, Chambord non riuscirebbe a resistere a lungo... Rilassati, un tipo terrorizzato dalla morte come me non farà nulla di troppo rischioso."

Dopo aver detto questo, l'espressione di Fei divenne seria e si avvicinò a Lampard. Mormorò: "Inoltre devi rimanere sulle mura difensive. Sei il solo che può bloccare quel serpente velenoso nascosto."

L'espressione di Lampard cambiò all'improvviso.

"L'hai scoperto anche tu?"

Fei mostrò un sorriso misterioso. Annuì lievemente: "Eh, che peccato che ho scoperto solo pochi indizi; non sono sicuro di chi sia esattamente... Ma credo che tu sia il solo che possa contenerlo temporaneamente."

Lampard annuì, ma la sua espressione si irrigidì un secondo dopo. Gettò un'occhiata verso Fei, un'energia blu simile all'acqua apparì e coprì il suo braccio destro. Non disse nulla e si fece avanti, l'energia che avvolgeva il suo braccio si intensificò ancora di più. Stava scagliando un pugno verso il petto di Fei con una velocità fulminea.

La pressione simile a quella di una montagna si scatenò e avvolse tutte le persone attorno ai due. Nessuno avrebbe pensato che il guerriero numero uno di Chambord avrebbe attaccato il re Alexander. Risuonarono numerosi sussulti sulle mura difensive.

Tuttavia sembrava che Fei se lo stesse aspettando e non era minimamente impaurito.

"Whoosh!"

Anche Fei scagliò un pugno. Non stava usando nessuna tecnica, solo pura forza fisica. Nonostante non contenesse energia, il pugno lasciò una serie di immagini residue mentre sfrecciava a mezz'aria.

"Boom!"

I due attacchi si scontrarono con forza.

All'improvviso un'enorme ondata di energia esplose dal centro della collisione. I soldati vicini dovettero chiudere gli occhi per via dell'enorme onda d'urto, come se stessero resistendo alle raffiche di un forte ciclone. Alcuni di loro gridarono perfino mentre venivano respinti dall'energia; non riuscirono nemmeno a mantenere la presa sulle loro armi.

L'energia blu simile a dell'acqua che copriva il braccio destro di Lampard si spaccò e scomparì velocemente. Il guerriero tremò mentre rimaneva a stento in posizione.

Fei era stato respinto di tre passi per via della collisione. Il suo respiro era rapido; la sua mano destra era intorpidita e il suo braccio destro era indolenzito.

"Bene!" Lampard annuì. Era soddisfatto, ma era ancora più sorpreso e scioccato. I progressi di Fei erano troppo incredibili. Così il guerriero numero uno accettò la decisione di Fei.
"Sei abbastanza forte da tenerti in salvo laggiù. Va bene, rimarrò sulle mura difensive e tu potrai iniziare un attacco... Ma ricorda, se la situazione diventerà troppo pericolosa, non essere testardo. Distruggi un po' di catapulte e torna indietro con i soldati. Dobbiamo solo tenerli a bada per un po' più di tempo. Presto Zenit sarà notificata e arriveranno i rinforzi." Disse Lampard con un'espressione piena di emozioni contrastanti.

Questa era la prima volta che parlava così tanto ad Alexander. Anche se non lo aveva espresso chiaramente, Fei percepì la sua preoccupazione.

"Eh, fidati di me, so cosa fare."

Fei si inchinò, poi si girò e si riavvicinò alla torre di guardia.

Quando Lampard lo aveva attaccato, Fei sapeva che il guerriero stava mettendo alla prova la sua forza. Lampard avrebbe permesso che lasciasse il castello se la sua forza fosse stata all'altezza dei suoi requisiti.

Questa prova aveva anche verificato le previsioni di Fei; un barbaro di livello 12 poteva sconfiggere un guerriero a due stelle, ma avrebbe avuto difficoltà a combattere contro un maestro a tre stelle.

Quando Lampard l'aveva colpito, Fei aveva cercato di contrattaccare usando tutta la sua forza, ma facendolo aveva solo frantumato l'energia che copriva il braccio di Lampard. Fei invece era stato spinto indietro e aveva perso il controllo della battaglia.

"Devo diventare più forte, velocemente!" Decise Fei. Una volta che Chambord avesse superato questo periodo difficile, sarebbe tornato subito nel mondo di Diablo per aumentare il livello dei suoi personaggi e accrescere il suo potere. Il solo modo per sopravvivere e proteggere i suoi cari in questo continente pieno di guerre era essere potente e influente.

Quando Fei tornò nella torre di guardia, Brook lo stava aspettando con venti uomini robusti.

Questi tipi erano tutti alti circa 7 piedi (210 cm) e mezzi nudi, mostravano il loro corpo estremamente muscolo pieno di potere esplosivo. Erano coperti da pelo scuro, facendoli sembrare delle bestie umanoidi delle terre selvagge.

Questi erano gli uomini forti che Brook aveva scelto.

"Boom, boom!"

Fei annuì e batté il petto di un tipo grosso che era accanto a lui: "Guerriero, dimmi il tuo nome."

"Drogba sua maestà. Dider Drogba!"

"Va bene, mostrami la tua forza guerriero Drogba." Chiese sorridendo Fei.

Drogba mostrò un sorriso umile. Si guardò attorno e poi si avvicinò alla torre di guardia. Piegò la schiena e prese un blocco di marmo ampio 5 iarde (5m). I muscoli del suo tronco si gonfiarono mentre lo sollevava con fermezza.

Fei ne fu contento. Quel blocco pesava almeno sei-settecento libbre, ma Drogba non aveva problemi a sollevarlo. Sembrava che non fosse il suo limite. Fei doveva ammettere che la gente del continente Azeroth aveva un fisico molto più potente rispetto agli uomini della terra. Quest'uomo di nome Drogba avrebbe potuto vincere facilmente la competizione per l'uomo più forte del mondo sulla terra.

"Ottimo! Un guerriero invincibile!" Lodò Fei sorridendo. Si avvicinò a Drogba prese il blocco di pietra. Ci applicò un po' di forza e lo fece volare via. "Boom!" Il macigno impattò a terra e si ridusse in polvere.

La facilità con cui Fei aveva scagliato via il blocco scioccò i venti uomini.

Drogba era il più forte tra di loro e poteva sollevare la pietra solo con due mani, mentre il re Alexander lo aveva scagliato via usando solo un braccio, come se fosse un gavettone. "Che forza è questa? Inimmaginabile!"

Gli uomini robusti erano impressionati e fissarono Fei con entusiasmo. Era questo ciò che il re voleva vedere.

Un barbaro di livello 12 poteva esercitare una forza di circa cinquemila libbre. La forza sconfinata era la definizione di un barbaro. Il solo modo per conquistare la lealtà di questi uomini muscolosi era batterli nella loro specialità.

"Siete gli uomini più potenti di Chambord in termini di forza fisica, ma non sono sicuro che il vostro coraggio sia ugualmente saldo." Fei li provocò per animarli.

Gli occhi degli uomini diventarono rossi per la rabbia. Alcuni di loro gonfiarono il petto e altri fecero scricchiolare le loro giunture; non vedevano l'ora di mostrare le loro capacità.

"Ahahah. Ottimo. Uscirò dal castello e darò una lezione a quei bastardi. Che ne dite? Osate venire con me e farli scappare via a piangere dalle loro mammine?" Fei si girò e indicò i nemici sul ponte, simili ad un enorme serpente strisciante.

"Sua maestà, volevo da tempo andare a dare loro una lezione!" Gridò il grosso Drogba menando i pugni.

"Sua maestà, voglio essere in prima linea e caricare direttamente il nemico."

"Posso fotterli tutti da solo, ahahah, come posso aver paura di loro?"

"Ho frantumato ventuno crani, e non mi importa di spaccarne un altro paio."

Dopo che gli uomini sentirono della decisione di Fei, nessuno di loro mostrò paura, anzi, si entusiasmarono. Non vedevano l'ora di caricare.

In quel momento...

"Sua maestà, è tutto pronto."

Gridò da lontano Pierce, attirando l'attenzione di tutti. C'erano quaranta soldati dietro di lui, sudavano mentre portavano una serie di armatura da cavaliere pesantissime su per le mura difensive.



