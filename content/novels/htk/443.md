---
weight: 4430
title: Capitolo 443 - Maestro Severo e Premuroso
pubDate: 2024-05-28T19:41:47.937Z
tags:
    - htk
---

“Sono…?” Chiese Fei. Poteva capire che erano diversi dal Portale Cittadino e dalla Pergamena dell’Identificazione.

“Sono prodotti delle nostre ricerche… sono terrificanti Pergamene dell’Imprigionamento.” Disse con orgoglio Cain. Dopo che avevano studiato le rune misteriose che scorrevano per le mura gialle e le formazioni delle cinque lanterne di pietra che avevano bloccato la Saggezza Demoniaca, avevano usato gli stessi princìpi e creato queste pergamene. Anche se il loro potere era instabile, dopo l’attivazione ognuna di esse sarebbe riuscita a creare una prigione di luce sferica che avrebbe potuto trattenere un potente esperto.

“Eheh, signor Fei, se venissi rinchiuso tu, potresti non riuscire a liberarti per un intero giorno.” Akara e Cain sembravano orgogliosi.

Fei annuì, ma chiese con fare dubbioso: “Così la prigione di luce può durare solo un giorno?”

“Questo è solo il nostro progetto iniziale. Più debole è l’obiettivo, più a lungo rimarrà rinchiuso… stiamo ancora cercando di inventare versioni migliori. Se c’è abbastanza tempo, potremmo creare una potente pergamena che potrebbe bloccare perfino signori di classe solare. È facile usare queste pergamene; devi solo immettere un po’ di energia magica  e usare la tua energia spirituale per individuare l’obiettivo…” Cain spalancò gli occhi e si spiegò quando vide Fei dubitare del potere delle pergamene.

Il sovrano annuì.

Anche se Cain e Akara non erano così potenti, erano bravissimi nella ricerca e nell’innovazione. Come se fossero un laboratorio di alta tecnologia, continuavano ad inventare nuovi prodotti ed oggetti.

“La capacità tecnologica è la forza portante dietro la produttività.”

Questo era un detto famoso di qualcuno sulla terra e si addiceva anche al continente Azeroth. Questi due scienziati pazzi valevano molto di più di una truppa invincibile! Fei credeva che ci fossero delle somiglianze tra la civilizzazione magica e quella tecnologica, ed era convinto che i prodotti della tecnologia potessero essere ricreati usando la magia. Per farlo, doveva contare su questi due vecchi.

Dopo averci pensato, Fei non era più in ansia.

“Grazie per il vostro duro lavoro.” Fei li ringraziò dopo aver visto le loro facce stanche; era dispiaciuto per averli spronati così tanto.

“Finché lo sai! Umpf!” Cain agitò la sua lunga barba bianca con un soffio e poi rise: “Tuttavia è nei nostri interessi. Studiare e apprendere riguardo all’energia magica mistica è il mio obiettivo di vita!” Mostrò un’espressione rapita mentre lo diceva.

Anche Akara annuì. Fei aveva sempre avuto strane idee, ma queste idee li avrebbero spinti a trovare alternative creative. Questi due anziani si sarebbero divertiti anche a creare molti piccoli oggetti che non potevano causare molti danni in battaglia.

A Cain venne in mente qualcosa e disse: “Oh giusto! Signor Fei, la fase iniziale della ricostruzione di Chambord è stata completata. Abbiamo sistemato il nostro piano originale usando alcune delle idee nella Saggezza del Re Demoniaco e sono sicuro che rimarrai sorpreso quando tornerai.” Era orgoglioso del suo lavoro e voleva che Fei vedesse il suo capolavoro.

“Tornerò tra un po’.” Rispose Fei annuendo. Poi aggiunse: “Ho un’idea…”

Cain e Akara divennero subito attenti e trattennero il respiro.

Ogni volta che Fei diceva di avere un’idea, di solito era qualcosa di interessante e mai sentito prima. Per scienziati pazzi come loro, queste idee erano come un banchetto.

“Potremmo costruire questi portali di teletrasporto che esistono nel Campo delle Ranger in questo mondo? Dato che questo tipo di teletrasporto può funzionare nel mondo di Diablo, dev’essere in grado di funzionare anche qui. Se possiamo farlo funzionare, allora le mie truppe potrebbero apparire ovunque senza preoccuparsi di venire intrappolate.”

In realtà Fei aveva pensato da un po’ a questo problema. Specialmente data la situazione nella zona di guerra di Jax, pensava che fosse più urgente mettere alla prova questa ipotesi. Se i portali di teletrasporto a lungo raggio potessero funzionare nel mondo reale, sarebbero diventati una delle armi segrete di Fei. Le truppe sarebbero riuscite a passare liberamente dalla città delle Due Bandiere a quella Antica della Morte, e il cibo e le provviste sarebbero state trasferite facilmente anche se gli invasori di Jax li avessero circondati.

“Questo… I portali nel mondo di Diablo sono stati tutti creati da potenti entità molto tempo fa e noi li abbiamo solo ereditati. Possiamo solo usarli visto che le teorie che ci sono dietro sono troppo complesse e mistiche. Avremmo difficoltà a decodificarli visto che i documenti rilevanti e i libri al riguardo sono tutti spariti, e alcune delle conoscenze chiave sono scomparse nei fiumi della storia. Sarebbe molto difficile ricrearli…” Disse Cain.

Presto continuò mentre si accarezzava la barba: “Tuttavia abbiamo scoperto molte cose interessanti in questa Saggezza del Re Demoniaco. Se possiamo trovare un altro libro chiamato la Forza del Re Demoniaco, potremmo avere l’80% di possibilità di ricreare i portali.”

“Va bene, ho capito.” Fei annuì; sapeva i suoi limiti. Dopo aver chiacchierato con i due ancora un po’, lasciò la stanza di pietra.

Doveva entrare nell’oceano sotterraneo e vedere se avesse potuto raggiungere le strutture in fondo. Trovare l’altare mitico e usarlo per purificare la Pietra del Mondo era il solo modo per salvare le sue amate.

…..

Il sole stava tramontando e c’era una decina di nuove tende nel campo di Jax.

C’erano dodici uomini della grande montagna delle nevi. Eccetto l’uomo vestito di rosso conosciuto come eremita della montagna delle nevi, e Modoc e TOny, c’erano sei guerrieri a nove stelle e tre servi a sette stelle.

Dopo aver dato disposizioni militari, Fairenton si era diretto nella tenda più grande per salutare il suo maestro.

“Maestro!” Anche se Fairenton era un principe, si chinò su un ginocchio di fronte a quest’uomo.

“Alzati.” L’uomo con l’abito rosso annuì. In quel momento la foschia che copriva il suo volto era scomparsa e stava rivelando il suo volto. Sembrava avere una ventina d’anni e aveva un bell’aspetto. Anche se c’era un neo rosso tra le sue sopracciglia, gli dava una presenza maestosa. Osservò Fairenton con il suo sguardo tagliente e saggio, e sospirò: “Stai facendo progressi più lentamente.”

Fairenton provò un po’ di vergogna.

Da quando aveva lasciato la grande montagna delle nevi, era stato occupato a stabilire la sua presenza e la sua influenza ad Amsterdam. Quando era libero, aveva studiato libri su come condurre truppe e controllare un impero. Non poteva concentrarsi solo sulla coltivazione come prima e i suoi progressi ovviamente erano rallentati.

Tuttavia ognuno aveva interessi diversi, Fairenton non era così interessato alla via della coltivazione. Se avesse dovuto scegliere di nuovo, non avrebbe rimpianto la sua decisione.

“Ah, quando l’Imperatore Fuji ha mandato un messaggero alla grande montagna delle nevi e ti ha riconvocato ad Amsterdam, non ero d’accordo. Tra i dodici discepoli che ho, sei il più talentuoso, puoi essere considerato un genio che capita raramente in cento anni. Se puoi concentrarti sulla coltivazione, di sicuro diventeresti un membro d’élite di classe lunare entro trent’anni e potresti perfino raggiungere la classe solare entro un secolo!
Sapevo che i doveri amministrativi nella capitale di Jax avrebbero rallentato i tuoi progressi e sprecato il tuo talento… ah, che peccato che hai voluto lasciare la grande montagna delle nevi quando hai sentito la chiamata di tuo padre. Sembra che le mie preoccupazioni si siano avverate… eri un guerriero ad otto stelle quando hai lasciato la montagna. Con il tuo talento, saresti dovuto essere al nono livello ora, ma sei ancora all’ottavo… sono molto deluso.”

In quel momento, l'eremita della montagna delle nevi non era un crudele esperto che voleva uccidere i nemici, ma un maestro severo e premuroso.

C’erano anche Modoc e Tony nella tenda. Dopo aver sentito l’uomo vestito di rosso definire Fairenton come il più talentuoso dei discepoli, Tony mostrò un’espressione di gelosia. L’eremita lo notò ma non disse nulla. Tuttavia trapelò un lampo di delusione e impotenza dal suo sguardo.

Dopo che Fairenton sentì queste parole, mostrò un’espressione ancora più colpevole. Si inginocchiò rispettosamente e disse: “È stata colpa mia per averla delusa maestro. Mi punisca per favore!”



