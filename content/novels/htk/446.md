---
weight: 446
title: Capitolo 446 - Strano Evento sulla via del ritorno
pubDate: 2024-05-28T22:41:47.938Z
tags:
    - htk
---

“Ehi Jim! Hai sentito? Abbiamo vinto un’altra battaglia!”

“Naturalmente! Con il re Alexander nella città delle Due Bandiere, quei bastardi di Jax non sono più potuti avanzare! Hai visto l’enorme lancia che si è estesa dalle nuvole? Quei bastardi di Jax hanno fatto infuriare sua maestà e sua maestà ha evocato una punizione divina che ha distrutto 30.000 soldati nemici… Il mio fratello maggiore è un arciere e l’ha visto con i suoi occhi…”

“Davvero? Non c’è da meravigliarsi… Solo sua maestà poteva usare un attacco di questo livello! Ah, quando potremo partecipare alla difesa della città? Ci siamo allenati per diversi giorni ormai… Voglio proprio salire sulle mura difensive e combattere insieme a sua maestà… Se potrò vedere la presenza tirannica di sua maestà in battaglia, potrò morire contento…”

“Ahahah! Non preoccuparti! Ora facciamo parte della milizia e un giorno potremo combattere contro i nemici. Ho sentito che gli invasori di Jax stanno aumentando il numero di soldati che stanno mandando qui…”

Quando Fei superò un po’ di giovani che indossavano le uniformi della milizia, sentì le loro conversazioni. Questi giovani stavano chiacchierando tra di loro con entusiasmo e non sapevano che il loro idolo era vicino a loro. Fei sorrise mentre pensava: <em>’Dopo diverse battaglie, l’atmosfera in città è comunque migliore di quanto pensassi. I residenti non hanno paura della guerra… Ottimo… almeno non mi devo preoccupare che il loro spirito collassi.’</em>

“Fernando.” Fei all’improvviso pensò ad una cosa e disse: “Annota questo; ricorda di dire a Cech di scegliere dai 100 ai 200 soldati intelligenti e ordina loro di diffondere notizie ufficiali riguardo alle battaglie ogni giorno. Naturalmente spingili a diffondere più notizie positive che negative. Assicurati che vengano comunicate con velocità e trasparenza. Questo è il solo modo per impedire che si propaghino dicerie e paure.”

“Come desidera sua maestà!” Torres lo annotò su una pergamena che aveva con sé.

In quanto prima guardia personale del sovrano, anche la storia di Torres era straordinaria. Dopo che si era fatto avanti per proteggere la futura regina di Chambord, questo giovane dalle umili origini aveva cambiato vita. Era stato favorito dal sovrano di Chambord ed rea diventato una delle poche persone veramente importanti a Chambord. Naturalmente era arrivato a questo punto lavorando duramente. Proprio come gli altri guerrieri di Chambord che erano partiti dal basso, Torres era severo con sé stesso. Avrebbe dedicato molto tempo e sforzi alla coltivazione ogni giorno, e poteva affrontare un guerriero a sei stelle ormai.

Nel frattempo, aveva anche cercato di studiare l’etichetta dei nobili. Questo giovane sapeva che, in quanto guardia personale di Fei, non poteva mostrare il suo lato duro come Drogba e Pierce. Avrebbe seguito Fei e le sue azioni avrebbero riflettuto l’immagine di Chambord e Fei. Anche se il sovrano non gli aveva mai chiesto nulla, Torres stava cercando di fare progressi sia in quanto a forza che a saggezza. In poco tempo, questo giovane debole e quasi illetterato era diventato un guerriero intelligente e potente.

Anche se Fei non aveva fatto commenti al riguardo, aveva assistito a tutto questo.

Gli piaceva questo giovane modesto, organizzato e determinato.

“Dirigiti verso la porta ovest adesso e ordina ai nobili di preparare un banchetto e una festa nella torre di guardia. Festeggeremo il successo dei nostri trecento guerrieri che stanno per tornare!” Disse Fei dopo aver guardato il cielo che si stava inscurendo.

“Come desidera sua maestà.”

…..

“Ahah! Il comandante della legione Alexander è un tale genio! Andrew, come ha fatto sua maestà a sapere dei percorsi logistici di questi fantasmi della sabbia di Jax?” Chiese con entusiasmo Ribry a Shevchenko che era accanto a lui. La sua armatura era macchiata di sangue e di polvere e aveva avvistato la città delle Due Bandiere.

Fantasmi della sabbia era un termine dispregiativo che i cittadini di Zenit usavano quando si riferivano alla gente di Jax.

“Ahah! Cosa non sa sua maestà?” Rispose Shevchenko ridendo. In quel momento il suo aspetto non era migliore di quello di Ribry, in effetti chi aveva partecipato alla missione era fradicio di sangue.

“Che peccato che abbiamo solo bruciato metà delle provviste e che sono morti più di 60 fratelli… non abbiamo potuto nemmeno recuperare i loro corpi e abbiamo dovuto cremarli sul posto…” Ribry mostrò un’espressione triste quando menzionò i soldati morti in missione.

Aveva scelto ognuno dei 300 soldati che avrebbero partecipato a questa missione ed erano tutti membri d’élite della città delle Due Bandiere. Aveva condotto questi uomini e si era nascosto nelle vicinanze delle vie di collegamento usate da Jax per un intera giornata. Due soldati erano morti per il freddo e non avevano nemmeno emesso un rumore perché temevano di essere scoperti. Gli altri 64 soldati erano stati uccisi in battaglia. Tutti i carri di Jax erano stati trattati con sostanze speciali ed erano stati difficili da bruciare. Per distruggere le scorte di cibo di Jax, molti avevano bloccato le lame nemiche usando i loro corpi.

Dopo aver ripensato ai soldati morti in missione, sia Ribry che Shevchenko si scambiarono un’occhiata e smisero di essere entusiasti. Se avessero potuto resuscitare i loro compagni, avrebbero rinunciato a tutti i loro meriti militari. Tuttavia, durante in guerra, i nemici non avrebbero mostrato nessuna compassione.

“Siamo vicini al campo di Jax… dite a tutti di essere più attenti. Dopo che il sole tramonterà, li supereremo di nascosto. Il re Alexander dovrebbe essere dall’altra parte per aiutarci.” Disse al suo aiutante Ribry, e i 236 uomini si avvicinarono con cautela alla città delle Due Bandiere.

“Generale, guardi! CI sono due persone…” Disse all’improvviso un soldato.

Ribry e Shevchenko guardarono nella direzione indicata da questo soldato e le loro pupille si contrassero.

C’erano due persone sedute in silenzio su una duna di sabbia alta circa 60 metri. Uno era un uomo di mezz’età, sembrava un mago a giudicare dal suo abito bianco. Anche se non potevano vedere chiaramente il suo volto, aveva un’aura straordinaria. In quel momento teneva una grossa borsa per il vino in mano e lo stava tracannando. Accanto a lui, c’era un bambino di circa nove anni. I suoi lunghi capelli biondi brillavano sotto la luce del sole e indossava un’armatura da guerriero. In quel momento stava dando un massaggio all’uomo di mezz’età e sembrava adorabile.

Ribry e Shevchenko si scambiarono un’occhiata preoccupata.

La zona di guerra di Jax era davvero caotica. Eccetto per la città delle Due Bandiere, tutto il resto nella regione era sotto il controllo di Jax. L’improvvisa comparsa di questa coppia bizzarra era davvero strana in questo ambiente. Ribry e Shevchenko notarono un’atmosfera misteriosa, le tempeste di sabbia non potevano avvicinarsi entro venti metri dai due; pareva che una forza invisibile li proteggesse.

“Esperti!” Ribry e Shevchenko rimasero scioccati.

Dopo aver visto che i due non prestavano attenzione alla sua squadra, Ribry si calmò un po’. Sapeva che molti maestri avevano personalità strane e non avrebbero voluto essere disturbati dagli altri. Perciò fece segno ai soldati di non fare rumore e continuarono a dirigersi verso la città delle Due Bandiere.

Dato che la duna di sabbia dov’erano l’uomo di mezz’età e il bambino era lungo la strada, la distanza tra i due gruppi si accorciò sempre di più.

Gradualmente Ribry e Shevchenko scorsero i loro visi. L’uomo di mezz’età non era così bello, ma i suoi occhi e le sue sopracciglia davano una sensazione di giustizia. Il bambino accanto a lui sembrava davvero adorabile, le sue guance rosse e la sua pelle bianca lo facevano sembrare un bambolotto.

“Ehi, state attenti! Stiamo facendo una guerra! È pericoloso qui! Andatevene non appena potete!” Uno dei soldati non poté trattenersi dall’avvertirli visto che il bambino era così adorabile.

“Oh me**a!” Shevchenko e Ribry sbiancarono.



