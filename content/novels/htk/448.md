---
weight: 448
title: Capitolo 448 - L’uomo dall’Aura Sacra
pubDate: 2024-05-29T00:41:47.938Z
tags:
    - htk
---

Avere un comandante e un capo che sapeva come ricompensare e come punire era il sogno di ogni soldato. Anche se questi uomini erano in fondo alla gerarchia militare e non molte persone si preoccupavano di loro, volevano comunque essere rispettati e riconosciuti. Non avevano bisogno di molto; si sarebbero accontentati di semplici lodi e sorrisi.

I soldati bevvero il vino con le lacrime agli occhi.

Il vino non aveva mai avuto un sapore così buono.

“Questo secondo brindisi è per i 236 guerrieri che sono tornati sani e salvi! Non avete versato il vostro sangue per niente e non ci dimenticheremo delle vostre imprese!” Fei fece un brindisi: “I vostri meriti militari verranno registrati e otterrete 50 monete d’oro ciascuno!”

I guerrieri svuotarono la seconda coppa di vino.

“Questo terzo brindisi…” All’improvviso Fei esitò per un secondo e continuò: “Il terzo brindisi è per questa maledetta guerra. Proprio come tutti voi, spero che finirà presto. A nessuno piace la guerra… Forse alcuni vogliono dimostrare le proprie capacità e ottenere crediti calpestando i cadaveri degli altri, ma non mi piace quel tipo di vita. Spero che i miei soldati e i miei guerrieri possano condurre una vita pacifica con i loro cari e non dormire con lame affilate in mano. Spero che potrò bere con tutti voi anche dopo che la guerra sarà finita.”

Dopo aver detto questo, Fei svuotò la sua coppa di vino.

L’atmosfera nella stanza all’improvviso divenne silenziosa. Ma non era un clima negativo, tutti i soldati stavano fissando la figura alta e bella con ammirazione. Anche i comandanti come Ribry e Shevchenko bevevano vino e guardavano Fei come se fosse un’enorme montagna.

…..

Dentro l’edificio ancora illuminato, risuonavano ancora acclamazioni e musica.

Fei era già uscito dalla torre di guardia, in quanto capo comandante, la sua presenza avrebbe teso l’atmosfera e i soldati non si sarebbero potuti godere i festeggiamenti.

Era pensoso mentre sentiva il vento freddo soffiare contro il suo viso fuori dalla torre di guardia. Anche se non avrebbe dovuto lasciare che i suoi uomini si ubriacassero così perché sarebbe stato un cattivo esempio, non poteva che sentirsi triste per loro perché alcuni avevano perso degli arti e sarebbero rimasti invalidi per il resto della vita. Stavolta avrebbe permesso loro di festeggiare e il suo discorso era stato del tutto sincero.

Risuonarono dei passi dietro di lui.

“Signore, abbiamo incontrato delle persone strane lungo la via del ritorno e devo riferirglielo.” Shevchenko aveva seguito Fei fuori dall’edificio.

Gli riferì del mago di mezz’età misterioso e di quel bambino adorabile, ma pericoloso, di nome Arthur.

“Sono scomparsi dopo un cenno di mano?” Fei si accigliò e chiese: “Secondo la tua descrizione, quell’uomo è almeno un membro d’élite lunare… anche quel ragazzino dev’essere formidabile. I suoi occhi erano completamente neri? Strano…”

“Lo credo anche io. Tuttavia erano troppo strani ed erano così vicini alla città… anche se non sembravano malvagi, credo che dovremmo fare attenzione.” Suggerì con cautela Shevchenko.

“Esperti a questo livello non si intrometterebbero in conflitti tra imperi a meno che non appartengano ad una delle due parti. Inoltre, anche se lo sapessimo, non potremmo fare nulla contro di loro; sono troppo potenti!” Fei aveva già connesso quei due ai maestri che aveva percepito nell’oceano sotterraneo.

<em>’Forse apparteneva a loro la potente energia che ho sentito nell’acqua…’</em> Il sovrano aveva la sensazione che stesse per accadere qualcosa di importante visto che c’erano così tanti maestri in giro.

“Tuttavia dobbiamo comunque sapere cosa sta accadendo. Dì ai soldati di riferirmi immediatamente se vedono quei due in città.” Disse Fei dopo aver riflettuto. Secondo le storie e i libri, questi maestri avevano tutti personalità bizzarre. Se i soldati si fossero avvicinati e li avessero interrogati, avrebbero potuto causare guai.

Shevchenko annuì e capì la situazione.

Il re si era reso conto di essere troppo debole e doveva fingere di essere stupido.

La sua massima priorità era di aumentare la sua forza. Dopotutto, solo le persone influenti avevano il diritto di parlare; se Fei fosse stato abbastanza potente, avrebbe potuto annientare facilmente ogni minaccia attorno.

In quel momento risuonò rumore di zoccoli da lontano.

Videro luci di torce nella notte, si stavano avvicinando velocemente alla città delle Due Bandiere. Fei li stava già sondando con la sua energia spirituale e li osservò. Era una squadra di più di trenta persone e avevano superato l’accampamento di Jax in modo sorprendente. Dopo il trambusto iniziale, gli invasori di Jax si erano fatti da parte e avevano permesso loro di passare.

L’espressione di Shevchenko divenne seria mentre faceva un cenno ai soldati attorno; fece loro segno di mantenersi in allerta.

Tutti osservarono nervosamente questa squadra.

Quando si avvicinarono, Fei si rese conto che portavano le bandiere della Sacra Chiesa.

I cavalieri sacri sui cavalli indossavano armature argentate che solo i membri della Sacra Chiesa potevano portare, e c’erano più di una decina di sacerdoti nella squadra. Dietro di loro, una vettura stava levitando dal terreno grazie ad una potente formazione dell’elemento vento. Anche se queste persone erano potenti, Fei puntò gli occhi sulla carrozza. La persona nella vettura non si rivelò, ma il sovrano sentì che era il combattente più temibile del gruppo.

“Provengono dalla Sacra Chiesa, non c’è da meravigliarsi…” Mormorò Shevchenko che era dietro a Fei.

Solo la Sacra Chiesa poteva incutere timore nei soldati feroci di Jax e renderli ubbidienti. Non avrebbero lasciato passare qualunque altra organizzazione.

Presto questa squadra arrivò fuori dalla città delle Due Bandiere.

“Ascoltate! È arrivato il diacono rosso Pellegrini della squadra d’esecuzione della regione occidentale della Sacra Chiesa! Perché non aprite la porta e non lo accogliete?” Gridò un cavaliere sacro dalla sua cavalcatura.

Shevchenko e i soldati sulle mura difensive guardarono Fei in attesa di una risposta.

Aprire la porta della città al momento era davvero pericoloso. Se gli invasori di Jax avessero deciso di caricare e attaccare, avrebbero rischiato che la loro città venisse conquistata. Se fosse accaduto, tutti i sacrifici dei soldati di Zenit sarebbero andati sprecati. Inoltre chi poteva essere sicuro che queste persone non fossero nemici di Jax travestiti?

Dopotutto i soldati di Zenit che avevano completato la missione erano rientrati scalando le mura difensive con delle corde e i cadaveri sul campo di battaglia erano stati caricati su dei carri legati a delle corde. Le porte non erano mai state aperte eccetto quando avevano dovuto fare entrare la Legione Zanna di Lupo!

“Stupidi! Aprite subito le porte!” Dopo aver visto che i soldati sulle mura difensive non si erano mossi dopo aver sentito il nome della loro organizzazione, il cavaliere sacro si arrabbiò e gridò: “Maiali! Come osate esitare dopo aver visto l’arrivo di una squadra d’esecuzione della Sacra Chiesa? Volete morire?”

Dato che il cavaliere sacro era così arrogante, Fei rilasciò la sua forza da barbaro di livello 99 e lo guardò. Come se avesse sentito una montagna sulle sue spalle, il cavaliere sacro chiuse subito la bocca e non osò dire altro.

“Aprite le porte.” Fei sorrise e diede l’ordine.

“Signore, non dovremmo. Se…” Shevchenko era una persona cauta. Dopo aver sentito l’ordine di Fei, suggerì velocemente: “Potremmo dire ai soldati di calare dei cesti e tirarli su in quel modo.”

“Come potrebbero essere disposti ad entrare in città usando dei cesti? Non accetterebbero di sicuro! Queste persone sono vestite in modo appariscente e sono potenti, non dovrebbero essere invasori di Jax travestiti, e Fairenton non oserebbe chiedere ai suoi soldati di fingere di essere membri della Sacra Chiesa. Dopotutto, le squadre d’esecuzione darebbero la caccia a chiunque osi fingere di appartenere alla Sacra Chiesa e li brucerebbero vivi sulla croce nel quartier generale… c’è anche un Diacono rosso tra di loro… eheh, possiamo farli entrare; potrebbero perfino essere d’aiuto.” Disse Fei dopo averci riflettuto per un po’.

“Come desidera!” Shevchenko si calmò dopo aver visto l’atteggiamento sicuro di Fei. Si girò e ordinò: “Il comandante della legione ha parlato! Aprite le porte!”

<em>Crank! Crank! Crank! Crank! Crank!</em>

Risuonarono cigolii mentre più di venti formazioni magiche brillavano. Poi la grata d’acciaio di fronte alla porta che pesava più di cinque tonnellate si sollevò lentamente e le porte di ferro cominciarono ad aprirsi.

<em>Tap! Tap! Tap!</em>

Risuonò rumore di zoccoli mentre la squadra d’esecuzione della Sacra Chiesa entrava in città.

“Chiudete le porte!” Gridarono i comandanti sulle mura difensive. All’istante la porta cominciò a chiudersi e la grata d’acciaio tornò a calare lentamente.

Fei e Shevchenko scesero dalle mura, non stavano camminando velocemente visto che il sovrano stava ancora cercando di capire il motivo dell’arrivo di questo gruppo e se avesse potuto sfruttarli per difendersi dagli invasori di Jax. Prima di arrivare a terra, sentirono una serie di grida seguite da insulti e rumori di frusta.



