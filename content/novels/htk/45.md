---
weight: 450
title: Capitolo 45 - Andiamo!
pubDate: 2023-06-21T13:54:16.366Z
tags:
    - htk
---


Capitolo regolare,
0 capitoli in coda, 0/5
-Schadenfreude

La serie di armature pesanti furono posate velocemente vicino alla torre di guardia. Ce n'erano venti in totale e sembravano doni della dea Afrodite. Brillavano sotto la luce radiosa del sole.

Erano armature preziose che il vecchio re aveva collezionato nel corso della sua vita. Erano fatte di un metallo estremamente forte: ferro battuto misto ad essenza d'acciaio. Sembravano magnifiche, erano molto preziose e davano un'enorme capacità difensiva; le armi ordinarie non avrebbero potuto trapassarle.

Il vecchio re trattava queste armature come tesori nazionali e non era nemmeno disposto a lasciarle uscire dal palazzo del re. Non le aveva mai usate e occasionalmente le avrebbe lucidate con cautela. Riteneva questo equipaggiamento prezioso quanto la sua stessa vita.

Fei invece aveva spostato questi tesori nazionali sulle mura difensive come se fossero carta. Dopo aver notato cosa stava succedendo, la maggior parte della gente sulle mura non aveva capito cosa aveva intenzione di fare il re Alexander. Discutevano sommessamente tra di loro mentre fissavano Fei con curiosità ed entusiasmo.

Fei indicò le ventidue armature brillanti e chiese: "Cosa ne pensate miei guerrieri? Potete indossare le armature?"

"Nessun problema sua maestà!" Gli uomini si entusiasmarono proprio, come conigli che avevano trovato una tonnellata di carote. La passione che i guerrieri avevano nei confronti di armature e armi eccellenti non si spegneva mai.

"Va bene, il tempo stringe. Scegliete un'armatura adatta e indossatela più velocemente che potete. Non ci rimane molto tempo!"

Questi uomini erano forti e diretti. Dopo l'ordine di Fei, non esitarono e raccolsero velocemente l'armatura che desideravano.

"Pierce, scegline una anche tu. Verrai con me dopo."

"Fantastico!" Pierce ne fu contentissimo. Rise mentre raccoglieva una serie di armature. Nonostante l'equipaggiamento avesse delle capacità difensive incredibili, ognuna di esse pesava circa sessanta-settanta libbre visto che erano fatte di ferro e dell'ancora più pesante essenza di metallo. Questo era il motivo per cui Fei aveva chiesto a Brook di scegliere gli uomini più forti di Chambord. Perché una persona ordinaria non sarebbe riuscita nemmeno a camminare bene dopo averle indossate, uccidere nemici in quell'armatura sarebbe stato praticamente impossibile.

Questi venti uomini erano tutta la forza di cui Fei aveva bisogno per questo attacco.

Nonostante non fossero guerrieri stellari e fossero privi di energia, erano molto potenti. Dopo aver indossato le armature pesanti dalla difesa assurda, sarebbero state come venti tigri appena uscita da una gabbia. Se fossero stati utilizzati appropriatamente su quel ponte stretto, sarebbero stati ancora più potenti dei guerrieri stellari di entrambe le fazioni.

Fei non aveva intenzione di attaccare i nemici con troppe persone.

Gettò un'occhiata verso Brook. Anche il secondo comandante delle Guardie del Re era un guerriero ad una stella, così era un candidato perfetto per questa operazione. Tuttavia doveva esserci un comandante strategico sulle mura difensive, nel caso accadesse qualcosa di inaspettato e la situazione precipitasse nel caos.

Fei ci rifletté per un paio di secondi, ma alla fine decise di tenere Brook sulle mura difensive. Guardò oltre di lui e vide il guardiano Oleg seduto vicino al buco tra le mura difensive. Lo chiamò e fece segno a questo adulatore di avvicinarsi.

"Vai e prendi una serie," Fei non disse altro.

Oleg ne fu confuso. Era proprio lontano dalla torre di controllo, così non aveva capito cosa stava succedendo. Pensò che il re fosse stato davvero generoso e che gli avesse dato un'armatura per proteggersi durante l'imminente assedio. Oleg mostrò un sorriso brillante mentre si precipitava verso l'ultima armatura a terra e se la mise molto velocemente.

Presto alcuni soldati portarono enormi armi sulle mura difensive.

Anch'esse provenivano dal palazzo del re e facevano parte della collezione del vecchio re. Tuttavia Fei le aveva tirate fuori proprio nel momento perfetto, sfruttando a pieno il loro valore.

"Bam, bam!"

Ventuno armi caddero a terra; erano asce e martelli, tutti dall'aspetto mostruoso. Emanavano un'aura cupa e chiunque le avesse guardato sarebbe rimasto avvilito. Quando toccarono terra, picchiarono contro il pavimento di mattoni delle mura difensive, causando fessure e molti buchi. Erano proprio pesanti.

"Prendete tutti un'arma adatta."

Dopo aver sentito l'ordine del re, il gruppo si precipitò a scegliere l'arma che voleva. Pierce prese un paio di martelli da guerra dall'aspetto esotico e Drogba scelse un'enorme ascia lunga; la lama dell'ascia era lunga quasi quanto una porta. Avrebbe raggelato chiunque l'avesse guardata.

Il guardiano Oleg alla fine si accorse che c'era qualcosa di strano. Tuttavia, dopo aver visto l'espressione seria del re non osò fare domande. Usò la sua energia ad una stella per raccogliere una lama alta più di lui e rimase a fianco di Fei in silenzio.

Dopo aver visto che non era rimasto equipaggiamento per lui, Brook fu colto dal panico: "Sua maestà, io..."

"Rimani sulle mura difensive. Tieni unita Chambord per me finché non tornerò." Fei diede una pacca sulle spalle di Brook e disse con serietà: "Sei il solo di cui mi fido qui."

Brook si irrigidì; era rimasto sbalordito dalle parole di Fei.

Fei non disse altro. Afferrò quarantasei borracce riempite d'acqua pulita com'era stato ordinato ai soldati e andò nella torre di guardia per non fare vedere alla folla cosa stava per fare.

Dopo essere entrato nell'edificio, prese una Pozione Curativa normale e una del Vigore dal suo inventario nella cintura e fece colare un paio di gocce in ognuna delle ventitré borracce. Le scosse per mischiare l'acqua alle pozioni e chiamò i venti "uomini di ferro". Ognuno di loro ricevette due borracce.

"Il dio della guerra ci ha mostrato pietà e ci ha benedetto. L'acqua nella borraccia blu vi permetterà di sbarazzarsi della vostra stanchezza e l'acqua nella borraccia rossa guarirà ogni tipo di ferite... Quando entrerete nelle formazioni nemiche, assicuratevi di proteggervi adeguatamente. Quando rimarrete feriti o vi stancherete, bevete subito l'acqua."

Pierce e gli altri si rallegrarono nel sentirlo.

Anche se avevano molta forza fisica, qualsiasi uomo si sarebbe stancato prima o poi indossando un'armatura di circa sessanta-settanta libbre e maneggiando armi di quaranta-cinquanta libbre. Tuttavia le due borracce d'acqua magica del re Alexander aveva risolto tutte le loro preoccupazioni.

Il guardiano Oleg finalmente capì perché il re gli aveva lasciato prendere un'armatura preziosa. Impallidì, iniziò a sudare profusamente e rimase stordito. Balbettò: "S-s-sua m-maestà, io... io..."

Fei lo fissò freddamente.

Il cuore di Oleg smise di battere per un secondo. Sudò ancora di più, ma non osò dire una parola.

Fei indossò l'armatura pesante che aveva portato prima di entrare nel mondo di Diablo e disse agli uomini: "Bevete una boccata dell'acqua nelle borracce blu. Preparatevi a combattere."

"Gulp, gulp!"

Pierce e gli altri ubbidirono e, non appena l'acqua entrò nelle loro bocche, risuonarono dei sussulti. Tutti mostrarono espressioni scioccate.

Aveva sentito chiaramente che un tipo speciale di potere si stava infiltrando in ogni parte del loro corpo e all'improvviso si riempirono di energia.

Il peso dell'armatura scomparì ed ebbero la sensazione di stare indossando una sottile camicia. Non solo potevano correre, ma anche saltare facilmente. Le armature di quaranta-cinquanta libbre sembravano leggeri come pagliuzze.

Sembrava una splendida illusione. Ma a giudicare dalle espressioni scioccate dei loro amici, potevano confermare che non se lo stavano immaginando, erano effetti magici veri e propri simili a incantesimi per alleggerire un peso.

Era un miracolo.

"Quando arriveremo sul fondo delle mura difensive, ascoltate i miei ordini. Chiunque disubbidirà verrà condannato a morte sul posto..." Fei fissò i guerrieri che aveva scelto. Sollevò la sua enorme ascia bipenne e la afferrò con la mano destra. Co l'arma nella mano destra e l'elmo sotto la sua ascella sinistra, lasciò la torre di guardia per primo.

"Andiamo!"

La squadra di guerrieri se ne andò dalla torre di controllo emanando un'aura valorosa.

Alcuni soldati avevano seguito le istruzioni di Fei e prepararono venti corde spesse e le appesero alle mura difensive. Pierce era proprio di fronte; si mise l'elmo e ondeggiò il martello verso i soldati attorno in segno di addio. L'operazione era davvero rischiosa e nessuno sapeva se ne sarebbero usciti vivi. Pierce non ci badò e rise mentre si aggrappava alla corda e scendeva dal muro...

La pozione del vigore diluita aveva aumentato la stamina di Pierce di un altro livello. Anche se portava un'armatura pesante, era ancora molto veloce e flessibile, come una scimmia selvaggia. Scivolò verso il fondo delle mura difensive.

"Boom!"

Pierce atterrò e lasciò una profonda impronta sul terreno.

"Boom! Boom! Boom!"

Come venti robot di ferro, anche gli altri uomini fecero tremare il terreno atterrando. Si organizzarono velocemente in una formazione a "V", con Pierce proprio di fronte.

Fei era ancora sulle mura difensive. Mentre stava indossando l'elmo e stava per scendere usando la corda, sentì un grido da lontano.

"Alexander, non andare..."

Una splendida ragazza si era precipitata su per le scale delle mura difensive mentre si reggeva l'orlo del vestito e cercava di non cadere. Stava cercando di impedire ad Alexander di lasciare il castello e mettersi in pericolo. Fei poteva vedere l'espressione impaurita del suo bel viso...

"Angela..."

Fei la fissò per un paio di secondi, ma per lui sembrarono un'eternità; aveva impresso nella memoria il suo volto. Non rispose; indossò l'elmo e afferrò la corda. Guardò un'ultima volta Angela che stava correndo verso di lui dal buco nella visiera, poi si girò e balzò giù dalle mura.

Una volta iniziata l'operazione, doveva essere eseguita con accuratezza e velocità. Un secondo di ritardo avrebbe fatto sì che il nemico li scoprisse prima. Questo avrebbe messo i guerrieri in una pessima situazione.

Fei non aveva il tempo di parlare ad Angela, nemmeno per un secondo.



