---
weight: 4540
title: Capitolo 454 - Particolarmente Potente
pubDate: 2024-05-29T06:41:47.939Z
tags:
    - htk
---

L’uomo di mezz’età diede solo una sbirciata verso il raggio argenteo e distolse lo sguardo, come se fosse piuttosto noioso. Alzò gli occhi alla luna con tristezza, pensieroso.

Il ragazzino accanto lo aveva ignorato completamente.

Annusò l’aroma del vino nell’aria e fissò la grossa borraccia di vino nelle mani dell’uomo di mezz’età con occhi adorabili. Sembrava che volesse rubarla, ma qualcosa lo stava trattenendo.

“Ehi, cos’è quell’espressione? Cosa ti ho detto? Non puoi bere! Impazzisci ogni volta che bevi e sono io a dovermene prendere la colpa. Sono proprio scontento ora e non stai nemmeno cercando di confortarmi! Stai cercando di rubarmi il vino? Non sei nemmeno umano! Perché ti ho creato! Sto rimpiangendo la mia decisione adesso!” L’uomo di mezz’età si arrabbiò.

“Vecchio bastardo, smettila con quelle str****e, come posso essere umano?” Il ragazzino si leccò le labbra e rispose con sdegno: “Non mi sono preso delle colpe per te? Dieci anni fa, ti sei ubriacato e hai ucciso il cosiddetto Cavaliere Sacro più forte. Alla fine me ne sono dovuto prendere io la responsabilità. Cinquanta anni fa, per qualche strano motivo, volevi andare nella chiesa regionale nell’impero Marse e sbirciare la sacerdotessa che si stava facendo un bagno. Quando sei stato scoperto, hai ucciso il vescovo lì e hai addossato tutta la colpa su di me. Cento anni fa…”

L’uomo di mezz’età si irrigidì per un secondo per poi gridare:” Maledizione! Mi stavo chiedendo perché stavo diventando più perverso! Sei la sola cosa disposta a socializzare con me e non sei umano! Ah! Devo essere troppo solo…”

Mentre parlava, la sua espressione all’improvviso divenne seria e aggiunse: “Ma alla fine quell’uomo che è appena avanzato di stadio è piuttosto potente. Ho percepito qualcosa di speciale nella sua aura, così dobbiamo stare attenti. La nostra forza si è ridotta di molto e ci siamo ridotti a venire inseguiti come cani da un po’ di formiche.”

Il ragazzo annusò l’aroma ancora di più e rispose con sdegno: “Lascia che lo metta in chiaro; sei tu quello che viene inseguito come un cane e io ti sto solo tenendo compagnia. Non provocherei quell’uomo; credi che non abbia percepito il suo potenziale e il suo potere? Hai detto che il principio chiave di un furfante è maltrattare i deboli, scappare dai potenti, essere spudorati ed essere subdoli. Che ne dici di andare a lavorare per lui? Ahah, potrebbe essere disposto a proteggerci.”

“Ora siamo odiati da molte persone e chiunque fuggirebbe dopo averci visto. Perché sarebbe disposto ad aiutarci? Credo che proverebbe ad ucciderci subito…”

“Ah! È la sfortuna che mi porti. Se tu non fossi mio padre, ti avrei abbandonato molto tempo fa…”

“Puah! Se avessi saputo che saresti stato così, non ti avrei creato. Puoi solo causare problemi! Stavo vivendo la mia vita appieno quando non c’eri. Dopo che sei apparso, hanno cominciato ad odiarmi tutti…”

Sotto la luce lunare, i due cominciarono a litigare.

Alla fine però il ragazzino non riuscì ad ottenere nemmeno una goccia di vino dall’uomo di mezz’età.

…..

Dentro la città delle Due Bandiere, il fenomeno aveva svegliato tutti. I residenti ignorarono il coprifuoco e uscirono tutti per strada, anche i soldati di pattuglia erano stati scioccati dal raggio argenteo. Perfino gli animali della città si appiattirono a terra mentre tremavano di paura.

“Cielo! Cos’è quello? Una scala che porta al cielo? Cosa sta succedendo? È arrivata la fine del mondo?”

“È verso la porta ovest. Che il nostro comandante della legione Alexander abbia usato una tecnica divina per uccidere i fantasmi della sabbia?”

“È un miracolo! Il Dio della Guerra si è rivelato e sta proteggendo la città delle Due Bandiere! Grazie al cielo!”

I residenti si inginocchiarono per strada e si prostrarono. Emozionati, percepirono l’energia terrificante del raggio di luce e ringraziarono il Dio della Guerra…

In quel momento, un uomo mormorò tra sé e sé in un ordinario edificio della città: “È inaspettato… davvero inaspettato. Tra la gente della decaduta Zenit c’è un genio che può creare un fenomeno del genere mentre avanza alla classe lunare… Sono passati più di vent’anni e quell’uomo è ancora capace di individuare talenti e di sfruttarli al meglio.”

Quest’uomo muscoloso alto circa 1,7 era rivolto verso la porta ovest e teneva le mani dietro la schiena.

Non era particolarmente alto, né bello, ma la sua aura era speciale. Chiunque sarebbe stato vicino a lui avrebbe voluto inginocchiarsi e venerarlo. Era una presenza prestigiosa innata e gli altri non avrebbero potuto copiarla nemmeno provandoci.

Due persone che sembravano i suoi servi stavano dietro di lui in silenzio.

Anche loro avevano una presenza prestigiosa e dai loro sguardi trapelava vitalità. L’intento omicida attorno a loro indicava che erano soldati e stavano guardando l’uomo di fronte a loro con occhi devoti. Era ovvio che fossero disposti a morire per lui.

Allo stesso tempo, c’era anche un uomo alto con le mani dietro la schiena. Indossava un lungo mantello nero e il cappuccio copriva più della metà del suo volto. Già dal naso e le labbra che si potevano scorgere sotto, sembrava molto bello. Quando la torre di guardia aveva emanato il raggio argenteo, non era riuscito ad avvicinarsi entro mezzo metro da questa persona, come se un potere invisibile gli stesse facendo da scudo.

Dietro di lui, c’era un uomo di mezz’età con un abito dorato appariscente seduto accanto ad un tavolo a bere con noncuranza.

Tuttavia, quando strinse gli occhi e diede una sbirciata alla luce lontana, il suo sguardo mostrò un po’ di preoccupazione.

…..

…..

Tutto questo era stato troppo improvviso per Fei.

Quando era entrato nel mondo reale attraverso il portale, aveva avuto la sensazione di venire rifiutato. Questo mondo era diventato molto strano per lui, le nuvole rimbombavano mentre una forza invisibile atterrò su di lui dal cielo, pareva che volesse sconfiggerlo.

Dopo un momento di sorpresa, Fei si emozionò.

Si rese conto che questo era un processo imperativo quando si passava dallo stadio stellare a quello lunare, gli elementi di questo mondo stavano cercando di fermarlo.

Secondo molti libri di coltivazione, più forte fosse stato il guerriero, più sarebbe stato distruttivo il processo. Gli esperti provavano a sfuggire e a rimanere al di sopra delle leggi naturali dell’universo, e l’energia e gli elementi magici del mondo naturalmente avrebbero cercato di fermarli.

Era un processo piuttosto pericoloso.

Si diceva che molti guerrieri stellari avessero provato a salire di livello troppo velocemente e avessero provato ad avanzare di stadio senza accumulare abbastanza energia. Dopo che la forza repulsiva di questo mondo li aveva sconfitti, nel migliore dei casi non sarebbero più riusciti ad avanzare di livello e nel peggiore, sarebbero stati uccisi e ridotti in una foschia di sangue dal contraccolpo.

Tuttavia, una volta che un esperto avesse superato questo processo, la struttura del suo potere sarebbe cambiata completamente.

I nove vortici stellari di un guerriero o di un mago che rappresentavano la loro forza si sarebbero combinati in un nucleo che assomigliava ad una luna nuova. Continuando a coltivare, questo nucleo gradualmente si sarebbe riempito, sarebbe diventato una mezza luna e poi una luna piena; questo era anche il motivo dei nomi dei tre gradi.

Naturalmente oltre ad essere pericoloso, c’erano innumerevoli benefici.

Uno di essi era che l’energia magica o da guerriero si sarebbe condensata in liquido; era un enorme salto di qualità. Inoltre il corpo dei coltivatori si sarebbe rafforzato. La struttura dei loro muscoli sarebbe diventata più salda e gli elementi nel mondo avrebbero nutrito i loro organi interni. Con questa vitalità, un membro d’élite di classe lunare sarebbe potuto vivere trecento anni in più finché non fosse stato ucciso o ferito gravemente in battaglia.

Tuttavia questo processo non era stato affatto pericoloso per Fei, era semplicemente una parte del suo processo di avanzamento.

Fei aveva già attraversato questa fase nel mondo di Diablo e il suo potere proveniva da l’. Al contrario dei guerrieri e dei maghi di questo mondo che dovevano accumulare energia, il barbaro aveva solo pura forza fisica! Perciò la sfida degli elementi di questo mondo non rappresentava la minima minaccia per lui. Se i normali maestri dovevano sopportare la sfida degli elementi e farci compromessi, Fei poteva costringerli a sottomettersi con la sua folle forza fisica.



