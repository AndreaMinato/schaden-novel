---
weight: 459
title: Capitolo 459 - Il vecchio e il piccolo bastardo
pubDate: 2024-05-29T11:41:47.940Z
tags:
    - htk
---

“Comandante di legione? La sua aura…” Reyes non poteva credere ai suoi occhi. Dopo essersi assicurato che fosse Fei, rimase scioccato; non capiva come il comandante fosse aumentato così tanto di livello in un solo giorno. Sembrava che fosse diventato un membro d’élite di classe lunare.

Questa scoperta lo scioccò e lo deluse.

Pensò a come aveva dichiarato di voler sconfiggere Una Spada e il sovrano di Chambord durante la competizione tra regni affiliati, era stato proprio ridicolo! Dato che Una Spada e il re di Chambord erano in competizione tra di loro, Una Spada aveva deciso di unirsi ad un’altra legione e si era diretto verso la zona di guerra di Eindhoven per accumulare meriti militari. Lui invece si era unito alla legione Zanna di Lupo perché Fei lo incuriosiva e provava rispetto nei suoi confronti. Pensava che un giorno l’avrebbe raggiunto, ma sembrava che il divario tra di loro stesse solo aumentando.

“Sì, sono un membro d’élite di classe lunare adesso.” Rispose Fei mentre ritirava la sua energia.

Anche se Reyes era un po’ arrogante, non era una persona cattiva ed era piuttosto diretto.

La formazione delle spade della gioia e della tristezza che aveva usato quando aveva affrontato Una Spada era una tecnica di alto livello. Poteva controllare le emozioni degli altri e sarebbe stata terrificante se fosse stata alimentata da una marea di energia da guerriero. Anche se non poteva essere considerata una tecnica mitica, doveva essere almeno di grado leggendario.

Fei apprezzava talenti come Reyes e scatenò un po’ del suo potere per intimorirlo e ridurre la sua arroganza. Se ne avesse avuto l’occasione, avrebbe cercato di reclutarlo ufficialmente proprio come Shevchenko.

Dopotutto se Chambord avesse voluto sopravvivere in questo mondo caotico, non poteva contare solo su Fei.

“Le strutture di questa Antica Città della Morte sembrano intricate, come vanno le ricerche?” Fei si guardò attorno e videro che tutti i soldati indossavano armature di cuoio. Anche se i guerrieri stellari come Reyes potevano resistere al campo magnetico, quelli ordinari sarebbero rimasti incollati a terra se avessero indossato armature metalliche.

C’erano luci in città.

Alcuni dei vecchi edifici di legno erano stati abbattuti ed erano stati usati per accendere falò. Questo era il solo modo con cui i soldati avrebbero potuto lottare contro il gelo nel deserto di notte.

“Signore, la maggior parte della città è stata ripulita. Eccetto per le ossa, non abbiamo trovato nient’altro. È davvero una città della morte…” Reyes fece rapporto.

All’improvviso pensò a qualcosa e disse con un’espressione strana. “Signore, due potenti esperti sono entrati in città mezz’ora fa. Non siamo riusciti a sconfiggerli… è stata una fortuna che non volessero ferire nessuno. Hanno occupato il palazzo principale e al momento stanno riposando lì… Hanno chiesto alla signorina Cindy di cucinare e servire…”

“Cosa?” Fei ne fu scioccato. La gente che poteva entrare in città senza usare il passaggio segreto erano tutti membri d’élite di classe lunare! I soldati di Zenit non avevano nessuna possibilità contro di loro!

Chiese velocemente: “Chi sono? Qual è il loro aspetto?”

“Uno di loro sembra un mago senzatetto di mezza età e l’altro pare un ragazzino. Il ragazzino sembra adorabile come un angelo, ma è potente. Non sono riuscito nemmeno a muovermi mentre mi fissava…” Disse piano Reyes; pareva che lo Spadaccino d’Argento fosse in grosso svantaggio contro quel ragazzino. Dopo un momento di pausa, aggiunse sfregandosi il braccio: “Non siamo riusciti a contattarti, così abbiamo solo potuto aspettarti. È una fortuna che tu sia arrivato così presto.”

“Eh, colpa mia. Non vi ho dato un modo per contattarvi in caso di questioni urgenti.” Fei annuì.

In quel momento era quasi sicuro che le persone descritte da Reyes fossero le stesse incontrate da Shevchenko e dalla sua squadra. Fei era incuriosito da loro e non si aspettava che sarebbero venuti qui. Dato che non avevano ferito i suoi soldati, non dovevano essere feroci e assassini. Così Fei era impaziente di vederli.

“Portami da loro.” Disse Fei mentre si dirigeva verso il palazzo principale in città.

“Vecchio bastardo! Non mi hai detto che non ci sarebbe stato nessuno qui? Da dove vengono queste 30.000 persone?” Un ragazzino che stava tenendo una coscia di maiale arrostito e la stava divorando si lamentava seduto su una sedia di pietra.

“Piccolo bastardo! Tieni pulita la bocca…” L’uomo di mezz’età era ancora più rozzo del ragazzino. Stava tracannando una boccata di vino e stava mangiando carne arrostita mentre imprecava.

Poi si sfregò i capelli scompigliati con la mano unta.

“Mi hanno sorpreso! Com’è riuscita ad entrare in città una truppa militare? È la prima volta in decine di centinaia di anni… Ragazzina, dì al nonno come avete evitato il fossato mortale e le formiche mangia metallo.” Disse alla principessa magica Cindy che stava facendo girare la carne arrostita su degli spiedi di metallo.

“Dato che siete potuti venire qui, anche noi ci siamo riusciti. Non c’è nulla di speciale visto che il nostro comandante della legione Alexander può fare miracoli.” Disse con calma. Anche se era costretta a cucinare e a servire queste due persone strane, manteneva una facciata composta.

Mentre era seduta su una sedia di pietra accanto al fuoco, posò una mano sul ginocchio mentre faceva roteare il maialino sullo spiedo. Stava canticchiando una melodia senza nome mentre sorrideva, non sembrava fosse nervosa nonostante fosse una prigioniera.

Dopo aver visto questo, il ragazzino Arthur fischiò con entusiasmo e ridacchiò: “Eheh, vecchio bastardo, hai visto? Questo schianto di ragazza non ha affatto paura di te!”

Poi fischiò a Cindy e disse con lascivia: “Sei uno schianto. In effetti sei ancora più splendida della sacerdotessa Janice di molti anni fa. Posso avere l’onore di invitarti sul tetto per goderci la luce lunare?”

Sembrava proprio una persona oscena.

Tuttavia questa espressione oscena era strana sulla faccia di un ragazzino che sembrava avere circa nove anni; era piuttosto ridicolo.

L’uomo di mezz’età si arrabbiò e gli lanciò contro un osso. Crack! Senza fargli nessun danno, l’osso si ridusse in polvere quando atterrò sulla testa del ragazzo. Invece il ragazzino di nome Arthur continuò a guardare Cindy con i suoi occhioni adorabili.

“Ahah!” La principessa magica rise e disse coprendosi la bocca con una mano: “Sei troppo piccolo!”

Dopo aver sentito questo, Arthur si avvilì e sembrava triste come un palloncino sgonfio. Morse la carne di fronte a lui e disse con rabbia all’uomo di mezz’età: “È tutta colpa tua, vecchio bastardo! Un essere umano così malato… perché mi hai dato questo corpo da bambino?”

“Piccolo bastardo! Ricordo che eri molto contento di questo tuo corpo! Quante volte ti sei approfittato di splendide ragazze? La maggior parte delle ragazze ti trovano adorabile e ti abbracciano continuamente!” Rispose il mago di mezz’età.

“Bah! È stato tutto parte di un tuo scherzo! Sei malato! Cosa posso fare con le ragazze? Voglio crescere!” Disse con frustrazione il ragazzino.

La principessa magica Cindy scosse la testa e sorrise, non era nervosa come prima. Anche se queste due persone erano strane e potenti, non sembravano cattive. Anche se battibeccavano, poteva notare il profondo legame tra i due.

Tuttavia le parole del mago di mezz’età la fecero arrossire.

Quando aveva visto questo ragazzino di nome Arthur, aveva avuto l’impulso di abbracciarlo e di pizzicargli le guance. Era troppo adorabile; i suoi occhioni brillanti davano l’impressione che fosse così ingenuo ed era difficile per le donne resistere.

<em>’Ma c’è una mente oscena nascosta dietro questo visino adorabile…’</em> Pensò Cindy, completamente senza parole.

Tuttavia era piuttosto invidiosa dei due, si esprimevano direttamente e facevano ciò che volevano proprio come il sovrano di Chambord. Tuttavia questa principessa che aveva molte responsabilità non era mai riuscita ad ottenere un livello di libertà simile.

“Eheh, anche se non me lo dici, so che ci dev’essere un passaggio segreto ed è così che siete entrati.” Disse il mago di mezz’età sorridendo; lui e il ragazzino avevano smesso di litigare in quel momento.

Naturalmente c’era anche la possibilità che i soldati di Zenit fossero stati teletrasportati qui da una formazione spaziale. Tuttavia quest’uomo di mezz’età non aveva percepito un’ondata di elementi magici in città e questo tipo di formazione era misteriosa e preziosa; era qualcosa al di fuori della portata di un piccolo impero di primo livello come Zenit.



