---
weight: 460
title: Capitolo 460 - Questa magia dei nonmorti è troppo debole
pubDate: 2024-05-29T12:41:47.941Z
tags:
    - htk
---

“Eheh, dato che lo dici, dev’essere così.” Cindy si sistemò i capelli e non diede nessuna informazione.

Il mago di mezz’età rise e disse: “Ahah, ragazzina, va bene se non vuoi dirmelo; non sono interessato a questo tipo di cose. Tuttavia posso dire che sei talentuosa a giudicare dagli elementi magici attorno a te; potresti avere un fisico degli elementi naturale e sei un genio. Che ne dici d diventare mia discepola?”

“Puff…” Arthur sputò la carne che aveva in bocca e gridò: “Vecchio bastardo, dici sul serio? Sono passati un po’ di secoli da quando hai accettato qualcuno come tuo discepolo. Ti sei dimenticato cos’è successo? Se non fosse stato per quel tuo discepolo disgustoso, non saremmo in questa situazione oggi!”

Tuttavia il mago di mezz’età aspettò pazientemente la risposta di Cindy.

“No.” Cindy scosse la testa e rifiutò con fermezza: “Perdoni la mia scortesia, ma ho già una maestra.”

“Non c’è bisogno di decidere così velocemente. Ragazzina, devi rifletterci sopra. Fin troppe persone vogliono diventare mie discepole… Se ti perderai questa opportunità, non potrai più riottenerla dopo.” Disse con sincerità il mago di mezz’età.

“Ahahah! Anziano, dato che il generale Cindy non vuole diventare la sua discepola, non c’è bisogno di persuaderla ulteriormente.” Risuonò una risata e una serie di passi fuori dal palazzo, e i soldati di guardia al palazzo si chinarono su un ginocchio mentre stava entrando un giovane di bell’aspetto con un abito blu chiaro.

“Signor Alexander, è… è qui?” Cindy era molto contenta di vederlo. Si alzò per la sorpresa e sembrava che volesse dire qualcosa. Tuttavia alla fine rimase in silenzio.

“Eh, generale Cindy, è stata dura per te. Dovresti tornare indietro a farti un bagno caldo e a riposarti un po’.” Disse Fei.

La principessa Cindy aveva una posizione prestigiosa ed era debole in termini di forza fisica. Non era robusta come un uomo, così si sarebbe dovuta riposare un po’ visto il lungo viaggio che aveva fatto.

La principessa magica fu toccata dal fatto che il comandante della legione fosse preoccupato per lei, ma disse dopo aver gettato un’occhiata verso le due persone misteriose: “Signore, probabilmente dovrei rimanere…”

“Non preoccuparti, so cosa sto facendo. Dopo che te ne andrai, trasmetti il mio ordine e dì ai soldati di allontanarsi per 500 metri e isolare l’area.” Disse con un sorriso Fei.

L’atteggiamento di Fei rassicurò Cindy e disse prima di uscire: “Stia attento per favore.”

“Sei Alexander? Hai creato quel fenomeno, vero?” Chiese il mago di mezz’età dopo aver osservato Fei dalla testa ai piedi. Mostrava un sorriso noncurante ed era evidente che avesse individuato la vera forza di Fei, ma non era comunque preoccupato.

“Sì, sono stato io.” Nemmeno Fei fu riservato. Dopo aver risposto, tirò fuori un coltellino dall’inventario, si avvicinò alla carne arrostita preparata da Cindy e iniziò a mangiare. Dopo un momento, chiese con noncuranza: “Immagino che sia il mago dei nonmorti Hazel Bank che ha dominato il continente molti anni fa, vero?”

L’atmosfera nel palazzo si tese all'istante.

Divenne tutto così silenzioso che si sarebbe potuto sentire cadere uno spillo.

Due lampi di luce brillarono negli occhi dell’uomo di mezz’età mentre la sua aura cominciava ad espandersi. In pochi secondi, Fei ebbe la sensazione che una montagna stesse cadendo su di lui. Anche il ragazzino cambiò, i suoi occhi divennero completamente neri come un abisso e il suo corpo emise un’oscurità che attenuò la luce del fuoco nel palazzo.

I tre quasi crearono scintille a mezz’aria mentre si guardavano; sembrava che stesse per scoppiare un’intensa battaglia.

Tuttavia Fei ignorò completamente l’atmosfera tesa.

Continuò a mangiare la carne arrostita e tirò fuori una bottiglia di vino di massima qualità dall’inventario per poi iniziare a bere. L’aroma del vino riempì subito il palazzo.

“Uh? Ottimo vino!” Lodò istintivamente il mago di mezz’età mentre il suo sguardo si accendeva.

Quest’uomo aveva bevuto moltissimo vino e liquore di grande qualità nel corso della sua vita e il vino che stava tracannando Fei non era niente di particolare. Tuttavia non aveva avuto l’occasione di bere qualcosa di così buono da molto tempo visto che lui e il ragazzino erano erano perseguitati dalla Sacra Chiesa.

Arthur tornò nella sua forma originale mentre annusava avidamente l’aroma.

“Ahah!” Fei rise mentre tirava fuori altre due bottiglie di vino e le fece volare lentamente verso i due con un cenno della mano.

“Ahahah! Grazie molte!” L’uomo di mezz’età afferrò la bottiglia e iniziò subito a bere. Si fermò solo a metà e si accarezzò la lunga barba mentre rispondeva: “Esatto! Sono Hazel Bank, il mago dei nonmorti che trasforma tutte le persone attorno a lui in zombie.”

Accanto a lui, anche Arthur cominciò a bere e presto si macchiò l’abito.

Il loro comportamento schietto diede una buona impressione a Fei.

“Non temete che ci abbia messo del veleno?” Chiese intenzionalmente il sovrano alzando la sua bottiglia.

“Ahah, dato che sai che sono il mago dei nonmorti Hazel Bank, allora dovresti sapere che i maghi dei nonmorti non temono il veleno.” L’uomo di mezz’età mostrò un’espressione altera.

In quel momento trapelò il temperamento dell’Anziano del santuario dei Nonmorti che aveva dominato sul continente.

“Hai ragione; i maghi dei nonmorti sono anche molto bravi con gli incantesimi del veleno; non si possono separare i nonmorti dal veleno.” Fei annuì.

“Uh? Come lo sai?” Hazel Bank ne fu un po’ sorpreso.

Fei alzò le spalle e rispose: “Lo sanno tutti grazie ai poeti itineranti; i maghi dei nonmorti non avvelenano e uccidono la gente?”

Hazel Bank ne fu un po’ sbalordito e presto annuì.

“Ottimo! Ora ci siamo tutti saziati, fatemi vedere di cosa siete capaci.” Fei rise mentre si puliva l’unto dalla faccia.

“Cosa?” Il mago di mezz’età e il ragazzo erano sorpresi.

“Ho sentito che era un Anziano esperto del santuario dei nonmorti e del suo passato glorioso. Dovete conoscere molti incantesimi dei nonmorti di alto livello e voglio vederne alcuni. Mostratemeli per favore.” Disse sorridendo Fei.

“Giovane, ne sei sicuro? L’energia dei nonmorti è un potere proibito in questo continente, potresti rimpiangere di avermelo chiesto una volta che lo vedrai. Tuttavia, dato che mi hai dato una bottiglia di buon vino, soddisferò la tua richiesta.” Disse con un’espressione sincera Hazel Bank, non era più scherzoso e noncurante come prima.

In quel momento, Arthur aveva già finito di bere e stava leccando l’anello della bottiglia. Sembrava distratto e stava ignorando completamente cosa stava succedendo.

Fei sorrise e scosse la testa.

“Va bene, esaudirò il tuo desiderio!” Hazel Bank cambiò di nuovo espressione e mosse le dita. Una nuvola di nebbia nera scorse dalle sue dita e cantilenò lievemente: “Diavoli infernali, per favore rivelate le vostre zanne ed mostrate la rabbia che provate nei confronti di questo sporco mondo!”

<em>Whoosh!</em>

Questa foschia nera sfrecciò verso uno scheletro nel palazzo.

Dato che Hazel Bank e Arthur avevano occupato il palazzo principale, i soldati di Zenit non avevano finito di pulirlo e c’erano ancora molti scheletri impolverati negli angoli dell’edificio; erano perfetti per la magia dei nonmorti.

Dopo che la foschia nera entrò in uno scheletro, le ossa disperse a terra si combinarono e si alzarono.

Fiamme rosse accesero le cavità del teschio e lo scheletro iniziò a camminare emettendo dei ticchettii acuti per via delle ossa che si sfregavano l’una contro l’altra. La sua testa si girò di 360 gradi e cominciò a riorganizzare i pezzi disordinati del suo corpo come se fosse dotato di una coscienza propria. Dopodiché raccolse un grosso osso d’animale e lo brandì come se fosse un’arma.

Evoca Scheletro!

Fei percepì l’energia gelida nel palazzo. Questo soldato scheletrico aveva la forza di un guerriero ad una stella e l’osso nella sua mano sembrava tagliente come un coltello dopo che era stato avvolto dalla foschia nera.

Tuttavia la forza di questo scheletro era al di sotto delle aspettative di Fei.

Hazel Bank era già diventato famoso più di un secolo fa ed era uno degli Anziani esperti del santuario dei nonmorti; il suo potere era sufficiente a spaventare moltissime persone.

Così Fei si aspettava molto da quest’uomo di mezz’età. Finora era stato deludente.

<em>Whoosh!</em>

Fei mosse le dita e un’ondata di energia di spada ridusse lo scheletro in una pila di polvere.

“Questa energia dei nonmorti può fare tremare di paura il continente? È troppo debole.” Disse scuotendo la testa Fei.



