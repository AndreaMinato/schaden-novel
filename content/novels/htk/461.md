---
weight: 461
title: Capitolo 461 - La Vera Energia dei Nonmorti
pubDate: 2024-05-29T13:41:47.941Z
tags:
    - htk
---

Il mago di mezz’età non si arrabbiò. Ridacchiò e non disse nulla.

Un secondo dopo accadde qualcosa di strano. La foschia nera volò fuori dalla pila di polvere ed entrò in un altro scheletro. Poi apparì un altro soldato scheletrico ad una stella.

“Uh? Finché quell’energia dei nonmorti non viene distrutta, può creare altri soldati?” Fei capì subito il segreto che c’era dietro. Così strinse la mano e un palmo argenteo fatto di pura energia strinse lo scheletro e lo distrusse insieme alla foschia nera. Stavolta l’incantesimo era stato annientato completamente.

La nebbia nera era energia dei nonmorti, era essenzialmente uguale a quella dei guerrieri e dei maghi. Fei aveva affrontato molte creature dei nonmorti nel mondo di Diablo, così l’energia che poteva terrorizzare le persone ordinarie non era nulla ai suoi occhi.

Hazel Bank invece divenne serio.

Questo mago dei nonmorti capace aveva notato l’abilità di Fei nell’affrontare l’energia dei nonmorti; era evidente che questo giovane avesse affrontato numerosi maghi dei nonmorti e avesse molta esperienza.

Nel continente Azeroth, i maghi dei nonmorti erano odiati quasi da tutti. Non appena venivano scoperti, sarebbero stati inseguiti e uccisi dagli altri. Dato che questo giovane sovrano era così esperto nell’affrontare la loro energia ed era ancora vivo, doveva aver ucciso centinaia di maghi dei nonmorti.

Anche se Hazel Bank non era persona dall’indole assassina, era uno degli Anziani esperti del famigerato santuario dei nonmorti. Provava compassione per il fato dei suoi compagni. In quanto mago dei nonmorti, sapeva che questo tipo di energia non era malvagia come veniva dipinta dalla Sacra Chiesa. In effetti, la maggior parte di loro conducevano vite davvero difficili. La maggior parte delle persone che la praticavano erano povere visto che l’energia dei nonmorti non richiedeva moltissime risorse come soldi e gemme magiche, ed era veloce da coltivare. Era una delle armi più efficaci che le persone di basso livello potevano usare per opporsi a crudeli sovrani.

Da quanto ne sapeva, la maggior parte delle persone che coltivavano l’energia dei nonmorti erano persone gentili e compassionevoli. Tuttavia avevano un’aura cupa e la loro nemesi, la Sacra Chiesa, li perseguitava. Hazel Bank, che era un esperto che dominava una regione, adesso era in queste condizioni sfortunate, figuriamoci gli altri più deboli.

Perciò il metodo pulito con cui Fei aveva distrutto l’energia dei nonmorti aveva attirato l’ostilità di Hazel Bank.

L’uomo si alzò lentamente e sogghignò: “Sembra che sua maestà sia proprio abile nel distruggere l’energia dei nonmorti. Tuttavia credi che sia sufficiente per comportarsi in modo imprudente di fronte a me?”

Fei ne fu un po’ sorpreso e si rese conto all’istante perché questo ex Anziano del santuario dei nonmorti era diventato freddo. Tuttavia non diede spiegazioni. Annuì e disse: “Ho ucciso molte persone capaci di usare l’energia dei nonmorti, ma non credo di essere stato imprudente.”

“Umpf!” Hazel Bank sogghignò: “Ottimo! Dato che sua maestà vuole vedere il vero potere dell’energia dei nonmorti, esaudirò il tuo desiderio.”

Non appena lo disse, l’uomo di mezz’età aprì i palmi, ma non pronunciò nessun incantesimo. Scie di foschia nera volarono fuori dal suo corpo e si diresse in diversi scheletri. Risuonò una serie di crepitii e gli scheletri si alzarono emanando fiamme dagli occhi. Quando la foschia nera riempì i loro corpi, gli scheletri diventarono neri e brandirono le loro lame d’osso mentre camminavano verso Fei. Presto i tre furono circondati come un’isola nell’oceano.

Fei annuì; capì che Hazel Bank aveva usato un incantesimo più potente dal numero e dalla forza degli scheletri. Le loro ossa adesso emanavano un bagliore metallico ed era chiaro che fossero dure come l’acciaio. Vista la loro densa energia dei nonmorti, ognuno di loro era forte quanto un guerriero a quattro stelle.

Questo era un vero incantesimo dei nonmorti.

In confronto agli scheletri deboli che perfino un normale soldato poteva distruggere, i cinquanta soldati neri appena creati mostrarono il loro terrificante potere. Era facile immaginare come sarebbe finito uno scontro tra Hazel Bank e un gruppo di soldati. Se la foschia nera fosse potuta entrare nel corpo dei guerrieri morti, allora avrebbe avuto a disposizione un numero illimitato di alleati finché l’energia dei nonmorti fosse rimasta intatta.

Terrificante!

Questo era il motivo per cui i maghi dei nonmorti erano spaventosi agli occhi della gente.

Tuttavia era impossibile che questi cinquanta soldati bloccassero Fei. Vedendo il sorriso sicuro di Hazel Bank, Fei sapeva che questo mago doveva avere altri assi nella manica. Invece il ragazzo di nome Arthur si stava precipitando verso la porta con un’espressione ansiosa. Sembrava che stesse cercando di scappare, ma Fei sorrise; sapeva che questo ragazzino dall’aspetto ingenuo in realtà era astuto e voleva bloccare la porta per impedirgli di scappare.

<em>’Che coppia interessante.’ Pensò Fei.

Tuttavia non si mosse. Disse con un sorriso: “Dovresti sapere che questi trucchi non funzioneranno con me.”

Hazel Bank sorrise e sogghignò: “Vedremo. Anche se non posso ucciderti, posso trasformare i tuoi 30.000 soldati in scheletri.”

“Danneggerebbe i nostri rapporti combattere così.” Disse Fei con un sorriso misterioso. “Forse possiamo provare un altro metodo.”

“E?” Anche se Hazel Bank era sicuro di poter sconfiggere questo giovane re, non osò sottovalutarlo. Dopotutto l’Antica Città dei Nonmorti era troppo vicina a quella delle Due Bandiere. Una marea di energia dei Nonmorti avrebbe rischiato di attirare l’attenzione degli esperti della Sacra Chiesa e questo avrebbe ostacolato i suoi piani.

Fei rise e rispose: “Che ne dici se evoco un po’ di creature per giocare con le tue?”

Prima di finire di parlare, passò alla modalità Negromante e un’energia mortale grigia e più potente si diffuse attorno a lui. Usò l’Abilità Evoca Scheletro indicando la pila di polvere di prima, facendola tornare miracolosamente uno scheletro bianco.

Hazel Bank rimase così scioccato da spalancare la bocca e strabuzzare gli occhi.

Arthur reagì allo stesso modo; era incredulo. Dato che era distratto e non stava prestando attenzione a dove stava correndo, si scontrò con una statua di pietra.

L’aspetto più strano e divertente fu che anche i cinquanta scheletri neri erano rimasti a bocca aperta e le fiamme nelle cavità dei loro occhi tremarono; sembrava che fossero scioccati anche loro.

“Tu… tu… tu…” Anche se Hazel Bank aveva esplorato il continente e aveva molta esperienza, non riusciva a comprendere ciò che stava vedendo e non poté esprimere ciò che stava provando.

Non era rimasto scioccato di come Fei aveva evocato uno scheletro.

In effetti aveva visto molte persone in grado di farlo. Gli esseri umani erano avidi, e alcuni nobili e figure influenti che volevano aumentare rapidamente la loro forza in poco tempo erano ricorsi all’energia dei nonmorti. La maggior parte di loro lo nascondeva bene e alcuni di loro avevano provato a contattare e a reclutare maghi dei nonmorti come Hazel Bank.

Tuttavia, la maggior parte di loro aveva frainteso i principi della magia dei nonmorti. Avevano usato metodi crudeli per uccidere povera gente e farli diventare creature dei nonmorti. Quando le loro malefatte erano state scoperte, avevano solo peggiorato la reputazione dei maghi dei nonmorti. Perciò Hazel Bank avrebbe ucciso subito persone del genere.

Il vero motivo per cui era scioccato era perché aveva percepito un’energia dei nonmorti vicina alla perfezione! La foschia grigia lo aveva scioccato, solo maestri che avevano venerato e studiato l’energia dei nonmorti sapevano cosa significava.





