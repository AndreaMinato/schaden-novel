---
weight: 462
title: Capitolo 462 - Battaglia tra energia dei nonmorti
pubDate: 2024-05-29T14:41:47.941Z
tags:
    - htk
---

La nebbia grigia era la forma più pura e leggendaria dell’energia dei nonmorti: l’energia della morte.

La morte poteva essere contata come un tipo di energia ed era definita energia della morte.

La suprema bibbia del santuario dei nonmorti, il Codice della Morte, la documentava. Una volta che l’energia dei nonmorti avesse raggiunto il picco, sarebbe tornata alle sue radici e sarebbe diventata pura energia della morte. Era un potere riconosciuto dagli dei ed era così puro da contenere una forza inimmaginabile. Proprio come il potere sacro della chiesa, era in grado di resuscitare e dare ispirazioni.

Sfortunatamente, da quando il novantanovesimo papa dei nonmorti era scomparso misteriosamente, nessuno era riuscito ad arrivare a quel livello e a controllare l’energia della morte, questo era il motivo principale per cui il santuario dei nonmorti aveva perso la sua battaglia con la sacra chiesa.

Naturalmente alcuni pensava che l’energia della morte fosse un potere di cu avevano paura perfino gli dei e che quindi volessero che scomparisse dal continente.

Erano passati molti anni da quando il santuario dei nonmorti era stato conquistato. All’inizio molti maghi dei nonmorti devoti avevano cercato di trovare il papa scomparso e ottenere la forma finale di energia per salvare la loro organizzazione. Alcuni rari geni talentuosi avevano ottenuto risultati notevoli, ma la tendenza non poteva essere ribaltata da poche persone. Alla fine erano stati tutti catturati e bruciati vivi sulla croce di fuoco della montagna sacra Waulu.

In quanto Anziano, Hazel Bank si era impegnato duramente a cercare di restaurare il santuario dei nonmorti. Tuttavia la crudele realtà lo aveva costretto a scappare e a nascondersi come un cane randagio per sfuggire alla condanna a morte della Sacra Chiesa. Questa era l’epoca in cui l’energia dei nonmorti era oppressa e Hazel Bank aveva perso le speranze e la fiducia. Perciò aveva nascosto il suo sogno impossibile di ravvivare il santuario dei nonmorti e cercava di usare il liquore per anestetizzarsi.

A causa dell’inseguimento della Sacra Chiesa, la sua forza era diminuita e non poteva più vincere contro di loro. Ultimamente era in brutte condizioni.

Circa quindici giorni fa, all’improvviso era venuto a sapere di una notizia davvero segreta.

Aveva sentito che un misterioso mago dei nonmorti aveva attaccato un Prediletto da Dio di nome Kaka vicino al territorio dell’impero Zenit e il sacerdote di classe lunare di scorta era stato ucciso. Inoltre aveva sentito che il mago dei nonmorti misterioso era in grado di usare il potere proibito degli dei, l’energia della morte, e poteva usare incantesimi di alto livello. Era molto probabile che fosse uno dei sopravvissuti al massacro della Sacra Chiesa.

Queste notizie giravano solo nella cerchia d’élite e qualsiasi esperto che ne sentiva parlare rimaneva scioccato.

Gli ufficiali di alto livello della Sacra Chiesa erano infuriati e stavano prestando molta attenzione a questo caso. Avevano mandato moltissimi maestri ad indagare e volevano eliminare questo misterioso mago dei nonmorti!

All’inizio Hazel Bank aveva ignorato la notizia.

Non credeva che qualcuno potesse usare l’energia della morte pura e incantesimi di alto livello dei nonmorti in quest’era. Dal suo punto di vista, lui e i pochi altri suoi amici sopravvissuti al massacro erano i soli in grado di farlo.

Tuttavia non era riuscito a dimenticarsene visto che aveva riacceso le sue speranze. Perciò aveva iniziato ad indagare sulla questione da solo e di nascosto.

Non credeva che ci fosse un misterioso mago dei nonmorti capace di tutto questo, ma era sicuro che dovesse essere un nuovo talento. Voleva proteggerlo e salvarlo, così era venuto a Zenit per cercarlo. Tuttavia non aveva trovato nessuna traccia di lui ed era stato scoperto dai maestri della Sacra Chiesa. Di conseguenza, era stato inseguito ed era uscito a stento vivo da questo deserto.

Il fato a volte era misterioso.

Proprio quando Hazel Bank aveva perso ogni speranza, l’impossibile era diventato realtà.

Ciò che aveva visto lo aveva scioccato.

“Tu sei… sei il mago dei nonmorti che ha cercato di assassinare il Prediletto da Dio Kaka?” Chiese con tono tremante Hazel Bank. Anche se aveva molta esperienza, si era spaventato e gli si era seccata la gola; temeva che ciò che aveva appena visto fosse solo un’allucinazione dovuta all’età.

“Non so di cosa stai parlando.” Fei negò subito le accuse. Se questa informazione si fosse diffusa in giro, presto si sarebbe abbattuta una calamità su di lui e su Chambord; molte famiglie sarebbero state distrutte.

Hazel Bank rimase deluso dalla risposta, ma presto il suo entusiasmo si riaccese.

<em>’Non importa se questo giovane è quel misterioso mago dei nonmorti; ha appena usato l’energia della morte, la forma finale di energia! Per molto tempo, è stata solo documentata nel Codice della Morte.’</em> Pensò Hazel Bank. Ai suoi occhi, chiunque avesse questo potere era un salvatore per tutti i maghi dei nonmorti e bisognava proteggerlo anche a costo della vita.

Questo Anziano esperto del santuario dei nonmorti cercò di calmarsi e di accettare la realtà.

“La battaglia inizia adesso!” Disse Fei mentre controllava lo scheletro bianco usando l’Evoca Scheletro del negromante. Questo soldato scheletrico brandiva una lama d’osso e uno scudo in cui erano impigliate un po’ di frecce spezzate. Privo d’emozione, si avvicinò agli scheletri neri direttamente.

Tutti gli scheletri neri arretrarono e crearono un cerchio vuoto. Su ordine di Hazel Bank, uno di loro si fece avanti per combattere uno contro uno con questo soldato scheletrico bianco.

Tuttavia, quando i due arrivarono ad una distanza di circa quattro metri l’uno dall’altro, accadde qualcosa di strano. Il soldato scheletrico nero cominciò a tremarecome un ratto che aveva visto un gatto. Anche le due nuvole di fuoco nelle cavità dei suoi occhi tremavano come luci di candela sotto un forte vento e sembrava che fossero sul punto di spegnersi.

Lo scheletro bianco avanzò e menò un fendente con calma, facendo a pezzi l’avversario.

Hazel Bank rimase a bocca aperta. Pensò con shock e sorpresa: <em>’Eccola! L’energia della morte è la nemesi naturale dell’ordinaria energia dei nonmorti, è come l’imperatore dell’energia dei nonmorti ordinaria. Le leggende sono vere!’</em>

Poi ordinò ad altri quattro scheletri neri di attaccare.

<em>Crack! Crack! Crack! Crack!</em>

Naturalmente furono ridotti in altre quattro pila d’ossa a terra.

Questi scheletri neri forti quanto un guerriero a quattro stelle erano troppo deboli di fronte ai soldati evocati da Fei. Inoltre, dopo che questi quattro soldati scheletrici erano stati uccisi, la foschia nera era scomparsa senza riuscire ad entrare in altre ossa per creare soldati.

Anche se Fei ed Hazel Bank usavano entrambi l’energia dei nonmorti, c’era una differenza di livello netta.

“Proviamo qualcos’altro…” Fei ridacchiò mentre ritraeva la sua energia della morte dal soldato scheletrico. Poi usò Evoca Mago Scheletrico e la pila di ossa si ricombinò velocemente in un nuovo scheletro. Stavolta non aveva armi, ma nelle sue mani c’erano nuvole di luci argentate accecante da cui risuonavano crepitii.

“Un mago scheletrico dell’elemento del fulmine? L’ha evocato senza aver bisogno di pronunciare incantesimi?” Hazel Bank rimase di nuovo scioccato. Anche se poteva evocare anche lui maghi scheletrici, non era facile come evocare soldati scheletrici. Dopotutto un mago scheletrico doveva essere in grado di controllare un potere sovrannaturale. Forse poteva essere più debole di un soldato scheletrico, ma era incredibilmente complicato evocarne uno, era come far sì che un animale parlasse usando la lingua umana; alla fine solo grandi esperti potevano dare loro l’intelligenza necessaria.

L’aspetto più sorprendente per Hazel Bank era che questo scheletro potesse usare incantesimi del fulmine.

Dato che l’energia dei nonmorti e il veleno appartenevano alla stessa categoria, la maggior parte dei maghi scheletrici evocati avrebbero potuto usare solo incantesimi del veleno. Tuttavia, l’evocazione appena fatta aveva ridefinito i limiti dei maghi scheletrici.




