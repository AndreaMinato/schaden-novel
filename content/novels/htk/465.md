---
weight: 4650
title: Capitolo 465 - Ci uniremo a voi
pubDate: 2024-05-29T17:41:47.942Z
tags:
    - htk
---

“Questo… come hai fatto?” Chiese istintivamente Hazel Bank da quanto era scioccato.

Chi poteva usare l’energia della morte era definito il Prediletto dalla Morte e chi era in grado di usare il potere sacro dorato era chiamato il Prediletto da Dio. Ma c’era una persona che aveva padroneggiato entrambi questi poteri. Era qualcosa che avrebbe sbalordito l’intero continente.

Fei sorrise e disse con fare misterioso: “È un segreto… Eheh, ma ora può fare una decisione, giusto?”

“Questo…” Hazel Bank esitò per un secondo per poi continuare: “Sì, hai il potere sacro dorato. Chi ha questo potere è chiamato Prediletto da Dio e può unirti alla Sacra Chiesa e diventare un ufficiale di alto livello in qualunque momento. Hai anche il potenziale per diventare il prossimo papa. Con questo potere, nessuno oserebbe accusarti. Se lo facessero, insulterebbero dio. Dato che puoi usare l’energia della morte e il potere sacro dorato intercambiabilmente, puoi ingannare la sacra chiesa se starai attento.”

Poi Hazel Bank esitò e chiese: “Ma sei un Prediletto da Dio o un Prediletto dalla Morte? In una battaglia tra la sacra chiesa e il santuario dei nonmorti, da che parte staresti?”

“È importante?” Fei lo guardò e chiese con un’espressione strana: “Perché dovrei fare una decisione? Le persone sono libere di scegliere il potere e l’energia che vogliono coltivare. Se fossi dalla parte del santuario dei nonmorti, dovrei trattare i membri della sacra chiesa come loro trattano i maghi dei nonmorti? Se raggiungessi il picco, dovrei uccidere chiunque coltiva potere sacro?”

Fei scosse la testa e continuò: “No, non lo farò. Altrimenti sarebbe solo un altro circolo vizioso. È inutile. Lo vuole davvero? Chi è al potere commette le malvagità, ma sono le persone in fondo alla scala sociale che soffrono. Se devo fare una decisione, starò dalla parte di tutti i coltivatori di questo mondo. Non c’è una via della coltivazione giusta o sbagliata; ci sono solo persone rette o malvagie.”

Hazel Bank rimase in silenzio per un momento.

Fei lo guardò e non rimpianse le sue parole.

Non voleva sorprendere quest’uomo, ma dato che proveniva dalla terra aveva un modo di pensare differente. Non gli piaceva la sacra chiesa, ma non voleva uccidere nessuno dei suoi membri. In effetti, Fei non voleva nemmeno governare il continente o conquistare altri imperi; per lui sarebbe stato troppo lavoro da fare. Se un giorno fosse stato abbastanza potente da proteggere i suoi cari dai pericoli di questo mondo dove vigeva la legge della giungla, avrebbe preferito riposarsi e viaggiare con i suoi amici e la sua famiglia.

L’atmosfera nel palazzo era silenziosa.

Arthur che era tornato nella sua forma umana era dietro ad Hazel Bank e guardava Fei con emozioni contrastanti. In quanto creatura intelligente creata da Hazel Bank centinaia di anni fa, aveva abbastanza esperienza per avere le sue opinioni. Anche se odiava i cavalieri sacri e i sacerdoti della sacra chiesta ipocriti che volevano ucciderli, sentiva che questo giovane re avesse detto qualcosa di giusto.

Dopo un po’ il silenzio persistette.

Hazel Bank abbassò la testa e rifletté con attenzione. Si accigliò e il sudore imperlò le sue tempie e scivolò lungo il suo collo. Alla fine il suo sudore comprendeva perfino un po’ di sangue! Questo sarebbe accaduto se una persona stesse riflettendo davvero intensamente.

Fei aspettò con pazienza la sua decisione.

Il tempo passò lentamente.

All’improvviso Hazel Bank aprì gli occhi. La lieve preoccupazione nascosta nel suo sguardo era scomparsa e mostrò un sorriso. L’atmosfera nel palazzo si riaccese e divenne tranquilla.

“Hai ragione! Io e Arthur ci uniremo a Chambord.” Disse il mago dei nonmorti.

Fei tirò un sospiro di sollievo e si rilassò.

Ottenere il supporto di Hazel Bank era un’enorme sorpresa! Anche se al sovrano era venuta questa idea non troppo tempo fa, stava correndo qualche rischio. Se avessero finito con il combattere, sarebbe stato terrificante. Anche se Hazel Bank e Arthur non potevano ferire Fei, avrebbero potuto distruggere l’Antica Città della Morte e i 30.000 soldati di Zenit qui. Naturalmente Fei non aveva fatto una decisione impulsiva. I suoi personaggi del negromante e del paladino erano dei fattori significativi che aumentavano le sue possiblità di successo.

“È un onore avere un esperto come lei dalla nostra parte. Sono sicuro che il tempo dimostrerà che la sua decisione è stata corretta.” Disse Fei mentre tirava fuori una bottiglia di vino e la passò rispettosamente ad Hazel Bank.

“Ehi ragazzino! Il vecchio bastardo ha accettato, ma io no! Che tipo di tesoro hai? Oro, armi, oggetti preziosi… tirali fuori e fammi dare un’occhiata!” Arthur all’improvviso corse da Fei con le mani sulla vita; sembrava che stesse per derubarlo.

“Ragazzino!” Fei gli diede uno scappellotto mentre tirava fuori un’altra bottiglia di vino.

“Tu…” Arthur era scontento di essere stato schiaffeggiato, ma non poteva resistere al vino. Lo prese velocemente e lo bevve contento mentre luci verdi brillavano nei suoi occhi.

Anche se le leggende descrivevano questo drago d’ossa come malvagio e feroce, in realtà si comportava come un ragazzino. Dopo essere rimasto con il mago dei nonmorti per molto tempo, era diventato un po’ avido e lascivo; era anche ossessionato dall’alcol. Inoltre, dato che era stato creato usando lo scheletro di un drago, era molto possessivo nei confronti dei tesori. Dopo diversi secoli, questo ragazzino era diventato proprio un diavoletto.

Tuttavia i ragazzini come Arthur erano facili da gestire, in questo caso sarebbe bastata una bottiglia di vino aromatico.

…..

Città delle Due Bandiere.

Dentro un edificio nella chiesa.

“Cosa sta succedendo? Non riesco ad individuare quei due diavoli con i miei Occhi di Cristallo?” Mormorò il diacono dall’abito rosso Pellegrini mentre il sacro potere argenteo scompariva lentamente. Le sue dita lasciarono la sfera di cristallo bianca sul tavolo, era esausto dopo aver usato la tecnica di ricerca per individuare Hazel Bank e Arthur.

“Signore, che i due diavoli se ne siano andati dopo aver scoperto la nostra presenza?” Chiese un sacro cavaliere.

“Impossibile! Non conoscete bene Hazel Bank, questo diavolo non ha mai paura di nessuno. Inoltre la Porta Mitica si aprirà dopodomani. Se vuole recuperare la sua forza, entrerà nel palazzo mitico per cercare…” Disse Pellegrini mentre scuoteva la testa. “Teoricamente, lui e il drago malvagio dovrebbero avere solo la forza di una Luna Nuova al momento e non potrebbero sfuggire ai miei Occhi di Cristallo. Tuttavia ora non posso individuarli! Che sia… impossibile!” Pensò a questa possibilità e la rifiutò all’istante.

“Signore, cos’è impossibile?” Chiese il sacerdote più giovane della squadra; era anche il più inesperto.

Tuttavia Pellegrini si incupì guardandolo. Dopodiché lo ignorò e uscì dall’edificio.

Era evidente che il diacono dall’abito rosso non fosse contento.

Gli altri nella squadra guardarono il giovane con espressioni gongolanti mentre lasciavano la stanza; tornarono tutti nelle loro camere a riposare.

“Jessie! Quando imparerai a capire la situazione e a comportarti di conseguenza?” Disse il sacro cavaliere di nome Alan dando una pacca sulle spalle di Jessie. Spiegò: “A meno che la forza di un mago dei nonmorti sia di molto superiore a quella di Pellegrini! Se è così, significa che siamo stati tutti ingannati da quel diavolo! Altrimenti come ha fatto il signor Pellegrini ad individuarlo finora? Devi farti più furbo! Tutti lo sanno, ma hai dovuto renderlo pubblico. Non stai mettendo in difficoltà il signor Pellegrini?”



