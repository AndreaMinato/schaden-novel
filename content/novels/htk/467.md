---
weight: 4670
title: Capitolo 467 - Contraccolpo
pubDate: 2024-05-29T19:41:47.942Z
tags:
    - htk
---

“Cosa? Non l’ha mai visto? Come?” Fei rimase profondamente deluso da questa risposta e ne fu stordito per un momento.

Hazel Bank gettò un’altra occhiata verso di lui e sembrò rendersi conto che questa struttura era importante per il re. Dopo averci riflettuto, aggiunse: “Sua maestà, anche se sono entrato nel Palazzo Mitico tre volte, non ho coperto nemmeno un ventesimo dell’area totale. Forse l’altare di cui stai parlando è nelle altre regioni. Dopotutto hai detto che il suo stile è molto simile agli edifici nel Palazzo Mitico.”

“Oh? Capisco.” Disse Fei recuperando le speranze. Chiese: “Non ha nemmeno esplorato tutto il Palazzo Mitico?”

Il mago dei nonmorti rise e rispose: “Naturalmente. Forse i dieci signori di classe solare che hanno unito le forze 500 anni fa hanno esplorato l’intero Palazzo mitico. Chiunque al di sotto di quello stadio non può esserci riuscito; è troppo pericoloso. Perfino élite della Luna Piena sono morti lì.”

Fei annuì e capì meglio i pericoli che si celavano nelle rovine.

Tuttavia non aveva paura. Doveva trovare l’Altare Mitico ad ogni costo, era il solo modo per salvare Angela ed Elena. Forse la mappa misteriosa che aveva ottenuto dal gruppo di mercanti Soros poteva essergli d’aiuto.

“Eh, in tal caso, mi unirò a voi ed esplorerò il Palazzo mitico tra due giorni.” Decise Fei senza nascondere il suo intento: “Sto cercando quell’altare, è molto importante per me.”

“Va bene, dato che sua maestà vuole andare lì, potrei essere la tua guida.” Hazel Bank stava già dando la priorità alla sicurezza e al potenziale di Fei.

Ad essere sinceri, non voleva che Fei ci andasse. Dopotutto era troppo pericoloso e perfino un signore di classe solare avrebbe rischiato di morire lì.

Tuttavia, dopo aver visto la sua risoluzione, si era reso conto di non poterlo fermare. Pensandoci,sapeva che un marinaio non poteva diventare un esperto allenandosi in un lago calmo; se questo giovane sovrano avesse dovuto affrontare un’entità enorme come la Sacra Chiesa, avrebbe dovuto abituarsi ai pericoli. Tutte queste esperienze erano necessarie per la sua crescita.

Questo mago dei nonmorti non sapeva che Fei aveva affrontato fin troppi pericoli nel mondo di Diablo; questo giovane aveva danzato sull’orlo di una lama per tutto questo tempo. Se le ferite nel mondo di Diablo si fossero riflettute anche nel mondo reale, il suo corpo sarebbe ricoperto di cicatrici.

“Ottimo! Ora mi lasci esaminare le sue ferite. Potrei essere d’aiuto.” Disse Fei mentre tornava alla modalità negromante. Anche se un coltivatore non avrebbe mai dovuto lasciare che estranei iniettassero energia nei loro corpi, Hazel Bank si fidava abbastanza di Fei da permettere che mandasse scie di energia della morte nel suo corpo.

L’energia della morte serpentina fluì nel corpo di Hazel Bank e presto Fei fece una scoperta.

“Uh? Come sospettavo…”

Mentre l’energia della morte viaggiava nelle connessioni e nei canali d’energia di Hazel Bank, Fei chiuse gli occhi e si rese conto delle condizioni terribili del mago.

Anche se Hazel Bank coltivava energia dei nonmorti, c’erano nuvole di Potere Sacro nel suo organismo. Come veleno corrosivo, stavano divorando la sua energia vitale e carne. Erano state tutte lasciate dagli esperti della Sacra Chiesa contro cui aveva lottato e stavano quasi prendendo il sopravvento su di lui!

L’energia dei nonmorti e il potere sacro; due forze opposte stavano lottando ferocemente nel suo organismo e questa battaglia continuava a distruggerlo.

Queste terribili condizioni erano la causa del calo di forza di Hazel Bank.

Di questo passo, la sua forza sarebbe diminuita ulteriormente e forse anche la durata della sua vita.

“In questo caso è facile. Eheh, sparisci!” Gridò Fei dopo aver capito la situazione. L’energia grigia fluì dai suoi pori e la suprema energia della morte cominciò a divorare il potere sacro residuo nel corpo di Hazel Bank.

L’energia della morte era una delle forme più potenti di energia in questo mondo ed era la criptonite del potere sacro. Anche se il sacerdote Balesi era stato un membro d’élite di classe lunare e Fei era solo un negromante a sei stelle un po’ di mesi fa, il sovrano era comunque riuscito a vincere. Perciò, anche se il potere sacro nell’organismo di Hazel Bank era potente, senza un maestro a controllarla, era indifesa di fronte all’energia della morte di Fei.

Mentre distruggeva il sacro potere residuo, Fei fece del suo meglio per non danneggiare il corpo di questo mago dei nonmorti. Procedendo con attenzione e lentezza, il sacro potere che aveva disturbato Hazel Bank per secoli fu eliminato tutto in circa quindici minuti.

Arthur che lo stava osservando con attenzione con una bottiglia di vino in mano rimase sbalordito. Hazel Bank lo aveva creato, così poteva percepire in che condizioni era. Quando vide Fei depurare completamente il corpo di Hazel Bank dopo più di cento anni di torture, Arthur ebbe la sensazione di avere sprecato i suoi 135 anni di vita nel continente; ogni shock che aveva sperimentato prima non poteva essere paragonato a ciò che era successo stasera. Sentì che questo sovrano avrebbe potuto risolvere ogni problema al mondo.

“Ahahah! Dato che ti ho già aiutato fino a questo punto, lascia che migliori la situazione!”

Fei rise mentre tracannava una bottiglia di pozione del mana. Recuperò le forze e usò tutta la sua energia della morte per rafforzare Hazel Bank.

L’energia della morte passò per il suo corpo e iniziò a guarire le connessioni e i canali rotti. Per Hazel Bank che coltivava l’energia dei nonmorti, questa energia era il migliore supplemento possibile. Con l’aiuto di questa forza, tutte le sue ferite stavano guarendo rapidamente.

In confronto a quando si era sbarazzato del Sacro Potere, questo processo richiedette più attenzione. Fei fu più attento ed usò moltissima energia spirituale; presto stava sudando copiosamente. Tuttavia dimostrò ampiamente i benefici nel coltivare l’energia spirituale, era in grado di controllare l’energia della morte ad un livello granulare e guarì con attenzione Hazel Bank.

Anche se sembrava facile, solo Fei sapeva quanto era pericoloso.

Dopo un’ora, Fei finalmente si fermò. Aprì lentamente gli occhi ed sospirò. Sembrava esausto, ma la sua espressione era contenta. Rise e disse: “Ahah! Fatto!”

Hazel Bank mostrò subito un’espressione entusiasta.

Un secondo dopo, le nuvole attorno all’Antica Città della Morte si mossero, come se un paio di mani invisibili le stessero controllando. Si precipitarono tutte verso la città e molte scie di nebbia nera si lanciarono sul palazzo da ogni via, edificio e muro difensivo. Il corpo di Hazel Bank le divorò tutte e la sua forza cominciò ad aumentare.

Questo fenomeno inaspettato sorprese tutti i soldati di Zenit.

La principessa magica Cindy che era andata a riposarsi e lo spadaccino d’argento Reyes di pattuglia si precipitarono tutti a palazzo insieme ad altri guerrieri stellari. Fei percepì il loro arrivò e andò a fermarli alla porta del palazzo. Usò la modalità barbaro e avvolse il palazzo usando l’energia argentata. Dopodiché, fece dei segnali e rassicurò i suoi uomini.

Non poteva sapere se ci fossero delle spie e non voleva ancora rivelare la presenza di Hazel Bank. Se qualcuno avesse usato questa informazione contro di lui, si sarebbe potuta abbattere una catastrofe su di lui.

Dopo aver visto il segnale di Fei, tutti arretrarono mostrando espressioni scioccate.

Poi Fei si girò e percepì l’ondata di energia nel palazzo. Dopo che le ferite nascoste di Hazel Bank erano guarite, stava recuperando le forze con un ritmo folle. L’energia che il mago aveva riottenuto era così intensa che Fei si sentiva piccolo e debole nonostante al momento fosse un barbaro di livello sedici nella modalità Incubo.



