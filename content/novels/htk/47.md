---
weight: 470
title: Capitolo 47 – Piogge di Sangue
pubDate: 2023-06-23T13:54:16.366Z
tags:
    - htk
---


Capitolo regolare,
0 capitoli in coda, 0/5
-Schadenfreude

I sussulti dei soldati, le urla dei feriti, le grida degli ufficiali, il rumore del metallo che si scontrava e si rompeva... questi suoni raggelanti si unirono sotto le mura difensive e formarono una sinfonia funerea.

Alcune persone esultarono dalle mura difensive; era troppo difficile contenersi.

Tutte le loro paure e preoccupazioni si trasformarono in acclamazioni.

Il colpo d'ascia divino aveva colpito la formazione degli scudi e delle lance del drago, ma anche i cuori della gente sulle mura difensive. Come una torcia nell'oscurità, aveva dato loro una speranza e acceso i loro spiriti.

Sulle mura difensive tutti sapevano a chi apparteneva quell'ascia. Tutti sapevano di chi era quel viso sotto l'elmo, perché avevano visto il re giovane e coraggioso scendere per le mura difensive e posizionarsi proprio di fronte al gruppo degli uomini robusti. Dava le spalle ai suoi seguaci mentre affrontava i nemici più crudeli.

Tutti sulle mura stavano gridando. Urlavano, saltavano e incoraggiavano i loro uomini, come se potessero trasmettere la loro forza ai guerrieri che caricavano contro i nemici e combattevano a fianco del re.

Dall'altra parte del fiume Zuli.

Il cavaliere con la maschera argentata era cupo. Non guardava più lo scontro come se stesse assistendo ad un bello spettacolo. Aveva la stessa espressione di chi, pensando di stare mangiando un pezzo di carne deliziosa, si era ritrovato a mordere una dura roccia e si era spaccato i denti.

Dopo quel colpo d'ascia, il suo battito cardiaco accelerò e capì che c'era qualcosa di strano.

La formazione di scudi a torre di cui era orgoglioso non aveva retto nemmeno un secondo ed era stata sfasciata dai nemici. La facilità con cui avevano caricato nella formazione era stato un enorme schiaffo in faccia per lui.

Per la prima volta, il potere devastante dell'ascia lo fece sentire minacciato. Non poteva essere il potere di un uomo ordinario, non era stato usato nessun tipo di energia, come ci era riuscito?

"Cavalieri neri, trasmettete il mio ordine, abbandonate la formazione caotica di fronte e passate alla formazione di chiusura; assicuratevi di circondarli. Alzate le lance del drago e mantenetele ad una certa distanza, non siate imprudenti mentre li affrontate..."

Il cavaliere con la maschera argentata si calmò velocemente e mostrò una grande capacità di adattarsi mentre eseguiva un altro piano.

Non era stato ingannato da questa carica. Aveva capito che questa "squadra della morte" di ventitré uomini non era formata da guerrieri stellari, ma da persone ordinarie dall'enorme forza. Con il passare del tempo, si sarebbero stancati e sarebbe stato facile ucciderli.

Tuttavia il cavalier con la maschera argentata non voleva aspettare ulteriormente. Nonostante fosse stato addestrato in modo da rimanere calmo in ogni situazione e gli erano state insegnate molte tecniche per comandare eserciti e leggere le intenzioni degli altri, provava vergogna dopo le diverse sconfitte che aveva subìto da queste formiche. Decise di non aspettare ancora e di annientare i nemici con il metodo più potente che aveva e conquistare il castello di Chambord in una volta.

Dopo aver riflettuto un po', disse freddamente stringendo i denti: "Dì al guerriero a tre stelle Landes di smettere di proteggere le catapulte e di unirsi agli altri soldati con gli scudi torreggianti per eliminare subito quei bastardi... Preparate il resto dell'esercito; dopo inizieremo l'assedio!"

Dopo aver riflettuto sui due ordini ed essersi assicurato di aver coperto tutto, ondeggiò la sua frusta e i cavalieri neri si precipitarono a trasmettere i suoi comandi.

.....

.....

Sul ponte la battaglia stava continuando.

Usando la forza mostruosa di un barbaro al livello 12, Fei si aprì un varco tra la formazione. I ventitré uomini lo seguivano; insieme erano come una lama impareggiabile che infilzava il cuore del nemico.

La formazione di scudi a torre aveva una grande difesa frontale; nemmeno la carica di una cavalleria li avrebbe dispersi facilmente. Tuttavia i soldati dietro gli scudi indossavano solo una sottile armatura di cuoio; una volta che i nemici li avessero raggiunti, sarebbero stati massacrati come maiali al macello senza la protezioni degli enormi scudi di ferro.

Pierce e Drogba erano proprio dietro Fei. Entrambi erano gli uomini più forti di Chambord; il martello e l'ascia battevano e colpivano i nemici con grande slancio. I nemici con gli scudi venivano uccisi e feriti dai loro attacchi; nulla poteva fermarli.

Il sangue rosso decorava il ponte stretto. La "squadra della morte" seminava il caos ovunque andasse.

A causa delle condizioni del terreno, i nemici non riuscivano a circondare bene Fei e i suoi uomini. Non potevano starci più di quindici uomini in fila nel ponte, così il nemico non poteva sfruttare appieno il suo vantaggio numerico.

In questa situazione caotica, un ufficiale nemico che si stava avvicinando ad un guerriero ad una stella vide che quell'uomo che aveva lanciato l'ascia ora non aveva più un'arma. Era davvero entusiasta; pensava che la dea della fortuna l'avesse benedetto. Raccolse una lancia del drago spezzata e usò la scarsa energia che aveva per attaccare furtivamente Fei quando aveva la guardia abbassata.

Nonostante la lancia fosse spezzata, pesava circa cinquanta-sessante libbre. Con un enorme slancio e l'energia di un guerriero quasi ad una stella, la punta dell'arma brillò con luce assetata di sangue; puntava al cuore di Fei.

"Va' all'inferno!"

L'ufficiale nemico rise, sembrava che si stesse già pregustando il momento in cui avrebbe infilzato il cuore dell'avversario. Senza dubbio, se avesse potuto uccidere un uomo così forte, avrebbe ottenuto un grande onore militare e presto sarebbe stato promosso.

Ma...

Il sorriso dell'ufficiale si irrigidì.

Presto il suo pallido viso mostrò un enorme terrore.

L'uomo disarmato non fu colto affatto dal panico vedendo l'attacco furtivo, invece mostrò un sorriso astuto e compiaciuto da sotto la visiera. Sporse le mani a mezz'aria; dopo un bagliore di luce bianca, un'altra enorme ascia apparì come per magia nel suo palmo!

"Tink!"

Un fendente frontale.

L'ascia picchiò contro la punta della lancia con precisione. Dopo che le scintille causate dal metallo si dispersero, la lama dell'ascia si trasformò in una sottile linea bianca sotto lo sguardo dell'ufficiale. Come un coltello affilato che tagliava una morbida torta, l'ascia separò la lancia di ferro a metà. Poi l'arma passò attraverso il suo corpo...

L'ufficiale sentì freddo...

La lancia del drago, il suo corpo...

L'ascia li trapassò facilmente. Dopo una breve pausa, si separarono in due pezzi.

La pioggia di sangue non si fermava.

Gli organi interni rosso brillanti dell'uomo, i suoi arti coperti dalle sue ossa bianche e la lancia del drago si dispersero ovunque.

Il sangue nell'aria toccò la lancia infranta ancora calda a causa dell'impatto. Si trasformò in una nuvola di vapore di sangue che avvolse quasi tutto il cadavere. L'aria attorno era completamente tinta di rosso e puzzava in modo orribile.



