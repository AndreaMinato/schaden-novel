---
weight: 4770
title: Capitolo 477 - Sono bravissimo ad uccidere
pubDate: 2024-05-30T05:41:47.944Z
tags:
    - htk
---

“Te ne sei reso conto ora?” Fei guardò l’assassino che stava per morire e lo compatì: “Spazzatura come te non dovrebbe essere nemmeno definita un assassino. Sei stupido, arrogante, presuntuoso, cieco… Hai tutti i punti deboli che un assassino non dovrebbe avere. Non hai nemmeno informazioni su di me, cercare di assassinarmi senza sapere nulla di me non è diverso dal suicidarsi. Devi avere dei complici, giusto? Li avrai offesi e ti avranno mandato qui a morire. Nel frattempo possono anche provare a capire a che livello sono.”

“Come sai…” Dylanco spalancò gli occhi. Le parole di Fei gli avevano fatto capire perché il capitano Modo gli aveva permesso di attaccare e gli aveva promesso che non se ne sarebbe preso il merito.

<em>’Sapevano che non potevo uccidere il sovrano di Chambord… Proprio come Tec prima, mi hanno solo usato…’</em> Pensò con rimpianto.

“Me l’hai detto tu stesso.” Rispose Fei con un sorriso.

“Tu… diavolo… tu…” Balbettò Dylanco mentre guardava Fei e rabbrividiva di paura. Si era reso conto che la sua semplice risposta aveva rivelato moltissime informazioni e che doveva sembrare un pagliaccio agli occhi del sovrano di Chambord. Era spaventato e allo stesso tempo arrabbiato visto che si sentiva preso in giro, così prese una bottiglietta nera dalla tasca usando il braccio destro che era ancora intatto e scoppiò a ridere come un pazzo: “Muori! Moriamo insieme! Ahahah!”

“Non credi che sia troppo tardi? Non sei un bravo assassino.” Rispose Fei e apparì all’improvviso di fronte a Dylanco. Rubò all’istante la bottiglietta e usò la sua energia per tirare su la lama del nemico caduta a terra. Dopo che afferrò il pugnale, lo usò per colpire la testa dell’avversario.

“Un assassino professionista non lascerebbe mai la sua arma. Sei troppo debole; lascia che ti restituisca la tua lama!” Disse Fei.

<em>Bam!</em>

Il cadavere di Dylanco cadde a terra formando una pozza del suo stesso sangue.

Fei si pulì le mani e ripose la bottiglietta nera nel suo inventario. All’improvviso alzò la testa e spostò lo sguardo verso un santuario di pietra. Chiese: “Dovreste aver capito il mio livello dopo avermi osservato per un po’, vero? Uh? Voi quattro non attaccherete?”

Il silenzio fu l’unica risposta alla sua domanda.

“Non vi rivelerete? Osate seguirmi ma non osate mostrarvi? Perché? Avete intenzione di giocare a nascondino?” Fei rise e alzò le spalle: “Dato che non volete uscire allo scoperto, allora vado…”

Dopo aver detto questo, spostò gli occhi verso la prossima regione e avanzò.

Tuttavia all’improvviso si girò e scagliò un pugno dopo aver fatto tre passi.

Il Pugno Invincibile dell’Imperatore! Il marchio argenteo ampio mezzo metro volò verso il santuario come una meteora.

<em>Boom!</em>

Il santuario di pietra e il terreno tremarono violentemente.

Un pezzo di pietra enorme fu scaraventato via e apparirono un po’ di figure nere. Tuttavia non contrattaccarono, non appena erano state scoperte, scomparirono di nuovo e lasciarono l’area a grande velocità.

<em>’Eh, si ritirano dopo aver fallito il primo tentativo. Questi assomigliano di più ad assassini professionisti.’</em> Pensò Fei.

Non li inseguì per due motivi. Prima di tutto, erano tutti membri d’élite della Luna Nuova inferiore di terzo livello e sarebbe stato difficile raggiungerli se avessero provato a fuggire sfruttando le strutture complesse del Palazzo Mitico. Secondo, Fei non aveva tempo da sprecare.

<em>’Secondo le stime di Hazel Bank, anche se l’altare esistesse, sarebbe più vicino alla regione principale. È dura arrivare fin lì, perfino signori di classe solare potrebbero fallire e morire. La mia sola speranza è questa mappa; sarà meglio che questo percorso verde sia al cento per cento sicuro e mi conduca nella regione centrale per trovare l’Altare Mitico…’</em> Pensò. <em>’Tuttavia è una rottura venire seguiti da questi topi! Dovrò occuparmene prima o poi. Uh? Arthur dovrebbe aver finito, giusto? Potrebbe occuparsi facilmente del problema.’</em>

Dopo averci riflettuto sopra, Fei tirò fuori una pergamena d’argento lunga circa dieci centimetri e spessa un pollice. Ci iniettò energia e si aprì. Dopo un lieve ronzio, apparì un piccolo portale di teletrasporto. In confronto al Portale Cittadino, era grande la metà ed era color argento anziché blu.

Era una pergamena per un portale a breve distanza, un nuovo oggetto che Akara e Cain avevano creato dopo aver combinato le teorie dello spazio apprese da Fei e quelle dietro il Portale Cittadino. Aveva delle limitazioni; non poteva teletrasportare una creatura vivente e la distanza tra i due posti doveva essere inferiore ai cinque chilometri. Questo rendeva meno utile questo tipo di pergamene e Fei ne stava portando poche con sé.

Un piccolo piede passò attraverso il portale, seguito dal resto del suo corpo. Era il drago d’ossa dei nonmorti Arthur.

Solo una creatura speciale come lui priva di sangue e carne poteva aggirare le limitazioni.

“Oh maledizione! Non mi piace la sensazione che mi dà il portale!” Arthur si rassettò i lunghi capelli biondi mentre usciva dal portale: “Alexander, perché mi hai evocato?”

“Com’è andata?”

“Intendi quello stupido con la faccia a triangolo?” Rivelò un’espressione astuta che non si addiceva alla sua età apparente. Rise: “Naturalmente è morto! Non mi hai detto di ucciderlo? Ho distrutto il suo cuore, poi… Boom! Si è trasformato in una nuvola di sangue! Ahah! Cosa ne pensi? È splendido, no? Ti ho detto che sono bravo ad uccidere!” Il drago d’ossa si entusiasmò mentre riferiva a Fei come si era sbarazzato del re della sabbia nera.

“Quel bastardo voleva uccidere gli abitanti innocenti della città delle Due Bandiere per sfogare la rabbia? Cavolo! Meritava proprio di morire!” Disse Fei scuotendo la testa, l’ultimo briciolo di senso di colpa che aveva provato scomparì. Poi diede un colpetto sulla testa di Arthur, che era tutto orgoglioso, e disse: “Va bene che tu l’abbia ucciso, ma perché hai dovuto dire a tutti che ti ho mandato io? Non ho rivelato abbastanza assi nella manica? Dobbiamo mantenere un basso profilo!”

Tuttavia il drago dei nonmorti capì la situazione e rispose: “Umpf! Continua a recitare! So già che ti piace vantarti! Non ho soddisfatto la tua vanità? Presto! Dammi un po’ di vino! Sono troppo assetato!”

Fei non sapeva come rispondere.

Dopo un momento di pausa, tirò fuori un po’ di bottiglie e gliele passò. Dopodiché abbassò la testa e sussurrò all’orecchio del drago d’ossa.

Sentendo le sue parole, Arthur rise: “Ahaha, been! Uccidere altre persone? Ottimo! Lo adoro! Fidati di me, non lascerò nessuna traccia dei loro cadaveri. Eheh, ma devi darmi una bottiglia di vino per ogni persona!”

“Affare fatto!” Fei annuì.

…..

“Questo sovrano di Chambord è troppo terrificante! Lo abbiamo sottovalutato…”

I quattro assassini si radunarono sotto l’enorme statua di una bestia a più di un chilometro di distanza da Fei ed Arthur. In quel momento si stavano scambiando occhiate impaurite. Anche se solo i loro occhi erano esposti, si poteva vedere chiaramente la sorpresa nei loro sguardi.

Quando Fei aveva ucciso facilmente Dylanco, non avevano capito il suo vero livello. Dopotutto Dylanco, quell’idiota, era stato così arrogante da attaccarlo direttamente; era facile prevedere come sarebbe finita.

Tuttavia il pugno che aveva scagliato contro di loro dopo li aveva scioccati.

Le strutture di pietra nel Palazzo Mitico erano esistite da tempo e avevano resistito al passare degli anni. Questi assassini sarebbero riusciti solo a lasciare un piccolo segno se avessero provato a colpirle. Tuttavia Fei era riuscito a distruggere una porzione del santuario e l’aveva quasi demolito. Solo per questo, gli assassini avevano capito che la forza del re di Chambord superava ogni loro aspettativa.

Ripensarono al pugno che aveva usato il re ed ebbero la sensazione che contenesse l’aura di un sovrano. Avevano tremato istintivamente quando avevano visto l’attacco e si erano sentiti piccoli di fronte ad esso. Sembrava che fossero cittadini ordinari e che il sovrano di Chambord fosse il loro signore.

“Sembra che le informazioni che ci hanno dato fossero sbagliate; la forza del sovrano di Chambord è di gran lunga superiore alla nostra. Cosa facciamo? Annulliamo la missione e spieghiamo la situazione al maestro o lo seguiamo e aspettiamo l’opportunità perfetta? Anche se aspettiamo, le possibilità di successo sarebbero comunque molto basse.” Disse con sincerità il capitano agli altri tre.

Gli altri tre assassini cominciarono ad esitare. Erano tutti determinati, ma erano stati scossi da ciò che avevano visto. Non sapevano come reagire dato che l’aura dominante del Pugno Invincibile dell’Imperatore di Fei aveva influenzato leggermente il loro giudizio.



