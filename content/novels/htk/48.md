---
weight: 480
title: Capitolo 48 – Il massacro continua
pubDate: 2023-06-24T13:54:16.366Z
tags:
    - htk
---


Capitolo (ir)regolare, era di ieri, purtroppo per problemi di computer non sono riuscita a recuperare i capitoli fino ad oggi, scusatemi
0 capitoli in coda, 0/5
-Schadenfreude

"AHAHAHAHAHAHAH……"

Un paio di soldati che stavano accanto all'ufficiale rimasero terrorizzati. Non riuscirono a reggere alla pressione e crollarono. Come se avessero perso tutto il loro coraggio, urlarono e cercarono di scappare dai "demoni" che avevano davanti. Sfortunatamente per loro, c'erano strati di scudi della torre e lance di drago posizionati dietro. Quando si girarono per scappare, furono spinti in avanti dai loro compagni, riducendoli in kebab. Tuttavia, le gravi ferite non li uccisero all'istante, fecero in tempo a gridare mentre morivano dolorosamente.

Fei prese l'ascia magica del barbaro di livello 12. Dopo aver attaccato a sorpresa l'ufficiale nemico, menò un colpo e il paio di soldati di fronte a lui non ebbero nemmeno la possibilità di scappare. Furono divisi a metà insieme alle loro armi dalla vita in giù.

Dietro di lui, gli uomini forzuti corazzati cominciarono a massacrare i soldati terrorizzati.

Le armature pesanti che indossavano permettevano loro di ignorare gli attacchi dei nemici e le loro enormi armi mietevano vittime incessantemente. Anche se i nemici potevano reagire e bloccare gli attacchi, dopo un po' sarebbero stati fatti a pezzi o spazzati via dalla loro forza mostruosa.

Questo era il potere dei guerrieri infuriati in un combattimento ravvicinato.

Dopo aver bevuto la pozione del vigore diluita, il gruppo aveva ottenuto temporaneamente una resistenza illimitata. Potevano usare tutta la loro forza senza stancarsi. L'armatura pesante e le armi non li rallentavano affatto, e invece diventarono il peggior incubo dei nemici. Le corazze indistruttibili e le armi inarrestabili formavano una squadra di bestie infernali.

I ventitré uomini sembravano tigri corazzate che assalivano un gregge di pecore. Si poteva immaginare come sarebbe finita.

Il re, Alexander, era proprio di fronte a questa formazione tritacarne. Nessun soldato poteva resistergli. Si stava spingendo in avanti quasi alla stessa velocità con cui caricava. La porzione frontale della formazione di scudi precipitò nel caos.

I nemici sul retro cercarono di mantenere la loro posizione, ma i soldati davanti erano sconvolti. Avevano la sensazione di stare affrontando un branco di demoni e volevano avere altre due gambe così da poter scappare più velocemente. Tutto ciò che potevano fare ora era seguire i loro istinti e fuggire per salvarsi la vita. Molti di loro non erano reclute, ma non avevano mai assistito ad un massacro del genere. Non potevano nemmeno resistere, come potevano limitarsi ad aspettare la morte?

Anche se erano tutti membri d'élite, stavano pensando solo ad una cosa: scappare!

Fuggire più lontano che potevano!

Scappare da questi demoni immortali!

.....

A questo punto, qualcuno doveva farsi avanti e ristabilire l'ordine.

Il cavaliere nero numero due che era il comandante della formazione di scudi a torre si era finalmente ripreso dallo shock che questo colpo terrificante gli aveva dato.

Dopo aver visto il caos nelle sue formazioni, capì che doveva impedire che peggiorasse. Brandì la sua spada da comandante e colpì un paio di soldati che stavano scappando. Quegli uomini non ebbero il tempo di reagire e furono decapitati. I loro cadaveri senza testa continuarono ad avanzare per un paio di passi per poi cadere. Il sangue schizzò come una fontana...

"Mantenete la formazione! Radunate la seconda linea difensiva! Chiunque si ritirerà verrà condannato a morte! Non ci saranno eccezioni!"

Stava ancora colando sangue dalla spada di numero due mentre gridava.

Sotto minaccia di morte, la maggior parte dei soldati nella formazione fu costretta a calmarsi. Tornarono lentamente ai loro posti e lo schieramento si stabilizzò. Dopo aver visto la situazione tornare alla normalità, numero due si calmò un po'. Diede molti ordini per ripristinare il potere difensivo della formazione.

Grazie all'intervento del loro comandante, i soldati avevano dimostrato le loro capacità combattive superiori. Abbandonarono i guerrieri di fronte colti dal panico e si ritirarono un po' facendo arretrare la formazione di circa 4,5 iarde di spazio. In un paio di secondi, gli scudi tornarono a formare un muro e file di lance del drago letali puntarono nuovamente avanti. Lo schieramento era tornato come prima.

"Tink!"

Numero due si posizionò dietro la formazione, fissando i ventitré mostri corazzati.

Sogghignò. Non c'era abbastanza spazio tra la sua formazione e le "bestie", così i ventitré uomini non potevano accumulare abbastanza slancio per attaccare di nuovo e non avrebbero più potuto rompere di nuovo le loro difese.

'Finché la nuova linea difensiva non verrà di nuovo danneggiata, le lance potranno trafiggere facilmente quei bastardi!' Pensò con freddezza numero due. Stava fissando la linea frontale da una piccola apertura tra gli scudi.

Facendo questa decisione aveva abbandonato più di trenta soldati fuori dalla formazione. Le bestie corazzate li stavano spazzando via come foglie. Sangue, arti strappati, pezzi di armi si stavano disperdendo ovunque...

Numero due doveva ammettere che quelle bestie erano proprio brutali. Le armi enormi nelle loro mani facevano rabbrividire perfino lui, che era un guerriero ad una stella. In una situazione così svantaggiosa, per qualsiasi esercito sarebbe stato un incubo affrontare questi mostri.

Specialmente l'uomo di fronte, numero due era addirittura raggelato da lui.

L'uomo in capo al gruppo aveva una corporatura più piccola in confronto ai suoi compagni, ma era anche il più forte e il più selvaggio.

Numero due ricordava chiaramente che all'inizio dello scontro quell'uomo aveva scagliato un'ascia mostruosa e aveva aperto un varco nella formazione di lance e di scudi come un dio... Quando ci pensava, perfino un veterano come numero due si spaventava.

Attraverso una sottile fessura tra gli scudi, numero due poteva vedere chiaramente che quell'uomo in qualche modo si era procurato un'ascia dall'aspetto ancora più pericoloso.

L'ascia era più grande di una porta. Era dotata di moltissimi uncini dall'aspetto pericoloso e l'asta nera brillava di rosso a causa del sangue. Sembrava così pesante che solo due o tre soldati avrebbero potuto sollevarla. Tuttavia, da come quell'uomo la stava utilizzando, sembrava che pesasse come paglia. Quando attaccava usando quella "porta" avrebbe sbaragliato chiunque.

Quell'uomo era una macchina assassina fatta per combattere.

Trenta soldati d'élite ben allenati non potevano nemmeno resistere a quei "mostri di metallo" per più di venti secondi. Furono ridotti tutti in cadaveri in pessime condizioni. Furono tranciati o resi in poltiglia. Arti, organi, armi... ce n'erano brandelli ovunque...

Seminavano distruzione ovunque passassero eccetto per il ponte.

A questo punto, i soldati nemici dalle armature nere si erano ritirati per 50 iarde (46 metri) per il ponte.

Sembrava fosse passata un'eternità per i soldati nemici e per quelli sulle mura difensive di Chambord, ma l'intero scontro era durato solo 40 secondi.



