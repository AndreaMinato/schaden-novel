---
weight: 4820
title: Capitolo 482 - Santuario della Tela Nera
pubDate: 2024-05-30T10:41:47.945Z
tags:
    - htk
---

Dopo una decina di minuti, le fiamme di sacro potere di Jessie si attenuarono. Allo stesso tempo le ali della benedizione sulla sua schiena scomparirono come se fossero dotate di intelligenza propria.

Il sacerdote che aveva perso parte delle sue gambe adesso era fuori pericolo e le sue ferite avevano smesso di sanguinare. Ora sembrava che le avesse perse da anni. Era impossibile rigenerare gli arti, perfino i signori di classe solare non sarebbero stati in grado di farlo. Dopotutto solo gli dei potevano avere quel tipo di potere.

“Voi… potete alzarvi ora.” Jessie sapeva che non poteva più mantenere un basso profilo. Guardò i suoi compagni che si stavano inginocchiando e sospirò: “Non dovete fare così. Sono solo un sacerdote apprendista. Per quanto riguarda la mia forza… provengo dal Santuario della Tela Nera.”

“Il Santuario della Tela Nera?” Alcuni sussultarono. “Il santuario dimenticato dal signore?”

Le parole di Jessie causarono trambusto.

I Sacri Cavalieri non lo guardarono più con rispetto come avevano fatto un momento fa e tornarono a gongolare di nuovo sollevati. Alcuni si alzarono perfino. Il diacono Pellegrini mostrò un’espressione imbarazzata e non provò più ansia e impotenza. Aiutato da un po’ di sacerdoti attorno, usò il suo bastone a forma di croce per alzarsi.

Aveva già rimpianto la sua decisione, sentiva di aver esagerato. Inginocchiarsi di fronte ad un membro del santuario della Tela Nera era una grande umiliazione per lui.

L’espressione di Alan cambiò ripetutamente. Alla fine sembrava dispiaciuto per Jessie; non si aspettava che questo gentile e potente sacerdote provenisse dal Santuario della Tela Nera.

Il santuario della Tela Nera era un argomento che la Sacra Chiesa non voleva menzionare.

Più di cento anni fa, il santuario era stato al suo picco! Era arrivato ad un livello che nessun altro santuario aveva raggiunto nella storia! Tra i sei papi più recenti, quattro di loro proveniva dal santuario della Tela Nera.
Il papa precedente, Nicolas il 130esimo, proveniva dal Santuario della Tela Nera e tra le otto frazioni come il dipartimento d’esecuzione, quello amministrativo e la legione dei Cavalieri Sacri, cinque dei loro capi proveniva da questo santuario. Durante quell’era, il Santuario della Tela Nera non aveva rivali e i suoi membri erano orgogliosi. Per dirla in termini semplici, perfino i lavoratori di livello inferiore del Santuario della Tela Nera avevano una posizione più importante in confronto ai sacerdoti e ai Cavalieri Sacri degli altri santuari.

Tuttavia la situazione era cambiata velocemente negli ultimi cento anni.

Forse era stato il destino, ma un secolo fa, sia il papa Nicolas che il Prediletto da Dio del santuario della Tela Nera erano scomparsi all’improvviso dalla sacra montagna Waulu.

Questa notizia era stata un grande shock per il continente. All’inizio nessuno ci aveva creduto. Il papa Nicolas il 130esimo era uno dei più potenti esperti nel continente e il Prediletto da Dio era anche un signore di classe solare. Era incredibile che due persone come loro fossero scomparse dalla montagna Waulu senza lasciare nemmeno una traccia.

Dopodiché ci furono degli enormi cambiamenti nelle dinamiche di potere della Sacra Chiesa e delle sue quattro regioni.

Gli altri maestri del Santuario della Tela Nera iniziarono a fare indagini e a cercare vendetta. Presto la Sacra Chiesa connesse la misteriosa scomparsa del papa e del Prediletto da Dio al santuario dei Nonmorti; avevano pensato che fossero stati i maghi del santuario dei Nonmorti ad aver attaccato a sorpresa i due. Così i maestri del Santuario della Tela Nera cominciarono ad ucciderli. Tuttavia alcuni più intelligenti ebbero la sensazione che qualcosa non tornasse; anche se erano morti molti maghi dei nonmorti, anche i maestri del Santuario della Tela Nera morirono misteriosamente nel processo.

L’effetto di questo incidente continuò per venti anni.

Venti anni dopo, il papa Blatter 131esimo salì al potere; proveniva da un santuario rivale.

Il nuovo papa rappresentava l’ascesa di una nuova organizzazione.

Visto che era la minaccia più grande per il nuovo papa, il Santuario della Tela Nera era considerato ancora il più potente nonostante avesse subìto molte perdite. Dopo che il papa precedente era scomparso, anche gli altri capi che provenivano dal Santuario della Tela Nera morirono uno dopo l’altro. Così la forza e l’influenza dell’organizzazione diminuì velocemente.

All’inizio il santuario poteva ancora fare sentire la sua voce dato che aveva ancora molte risorse, ma entrò in declino rapidamente dopo che il nuovo papa e gli altri rivali lo attaccarono.

Naturalmente il Santuario della Tela Nera aveva cercato di reagire.

Cinquanta anni dopo che il papa Nicolas il 130esimo era scomparso, i membri leali del Santuario della Tela Nera avevano cresciuto un Prediletto da Dio talentuoso di nome Platini. Questo Prediletto da Dio era diventato un signore di classe solare a venticinque anni e la luce che irradiava metteva in ombra tutti gli altri geni della sua epoca. Era amato da tutti e i membri del Santuario della Tela Nera avevano usato molte risorse per crescerlo perché credevano che fosse la loro speranza.

Tuttavia chi sapeva che sarebbe stato lui a rendere vani i loro sforzi. Subito dopo che Platini diventò un signore di classe solare, aveva dichiarato di non poter accettare la fede e gli insegnamenti del santuario della Tela Nera e li aveva traditi per unirsi all’organizzazione del papa Blatter.

Questo era stato un colpo letale per il santuario della Tela Nera.

Anche se i membri ancora fedeli trovarono alcuni Prediletti da Dio da crescere, i loro sforzi furono vani. Questi Prediletti da Dio non ebbero mai l’occasione di maturare pienamente e morirono per vari motivi. Alla fine il Santuario della Tela Nera non aveva prodotto un Prediletto da Dio nell’arco di quarant’anni e non aveva più avuto l’occasione di lottare per il trono di papa. Non faceva più parte dei santuari principali ed erano fuori dal cerchio del potere.

Dato che il santuario della Tela Nera non aveva avuto un solo Prediletto da Dio nell’arco di quarant’anni, si diceva che portasse sfortuna. Per questo l’organizzazione una volta popolare era diventata misera come un mendicante. Alla fine le erano rimasti solo circa cento membri fedeli.

Senza nuovo sangue e il supporto di esperti di massimo livello, il Santuario della Tela Nera continuava a perdere nelle lotte di potere, a perdere privilegi ed era stato perfino cacciato via dalla Sacra Montagna. Alla fine aveva chiuso il suo santuario nella montagna Waulu e si era trasferita per evitare che capitassero tragedie.

Da allora, i 113 membri del Santuario della Tela Nera si erano trasferiti nella regione settentrionale e avevano fatto tutto il possibile per sopravvivere.

La loro caduta aveva destato dispiacere in molte persone.

Dato che non si erano ribellati, erano stati spinti ancora più fuori dalla cerchia di potere ed erano stati dimenticati. Molti nella Sacra Chiesa pensavano che fosse già scomparso e che fosse lo zimbello di tutti.

I membri di questa squadra d’esecuzione erano rimasti scioccati nello scoprire che questo membro d’élite della Mezzaluna proveniva dal Santuario della Tela Nera.

Erano pieni di emozione. Erano spaventati dalla dimostrazione di forza di Jessie di pochi momenti fa; avevano pensato che fosse un genio che proveniva da un’organizzazione potente e volevano leccargli i piedi per implorare perdono. Tuttavia, dato che avevano scoperto che questo giovane sacerdote proveniva dal Santuario della Tela Nera che aveva perfino perso il privilegio di partecipare alla cerimonia della grande preghiera della regione settentrionale, non lo temevano più. Per loro il Santuario della Tela Nera era peggio del cancro, nessuno nella Sacra Chiesa voleva entrarci a contatto.

Nella Sacra Chiesa, più si era forti e più si poteva diventare figure importanti. Tuttavia anche le proprie origini sarebbero state rilevanti.

Anche se Jessie era giovane e aveva molto potenziale, tutti sapevano che non sarebbe mai potuto entrare nella cerchia principale di potere della Sacra Chiesa di quest’era, il Santuario della Tela Nera non rappresentava più onore e gloria, ma vergogna.

Tutti sapevano che all’attuale papa Blatter non piaceva il Santuario della Tela Nera, ma questa organizzazione non rappresentava più una minaccia per lui. Se il Santuario della Tela Nera non avesse ottenuto molti meriti in passato e non avesse membri leali, sarebbe stato già annientato.



