---
weight: 484
title: Capitolo 484 - Avvicinarsi
pubDate: 2024-05-30T12:41:47.945Z
tags:
    - htk
---

“Sono loro!”

Dopo che i due esperti misteriosi erano stati uccisi, la nebbia che copriva le loro facce era scomparsa e rivelò le loro identità.

L’eremita della montagna delle nevi si infuriò quando vide i loro volti. Li conosceva e li considerava suoi amici. Avevano sempre voluto comprare uno dei tesori che aveva collezionato, ma l’eremita aveva rifiutato. Dopo che non avevano ottenuto ciò che volevano, avevano cospirato per ucciderlo!

“Maestro, sta bene?” Fairenton, Modoc e Tony accorsero velocemente; erano i soli rimasti nella squadra.

“Sto bene.” L’eremita della montagna delle nevi fece un cenno.

Quando vide i resti dei suoi discepoli a nove stelle, provò rabbia e tristezza per il tradimento dei suoi amici. Aveva portato i suoi allievi qui perché voleva trovare delle trappole magiche appropriate per farli allenare. Era la loro occasione per avanzare alla classe lunare, ma…

L’eremita della montagna scosse la testa e non ci pensò più. Poi guardò Fairenton e disse: “Non sapevo che prestasse così tanta attenzione a te da essere disposto a darti la grande arma di Jax, la Sabbia della Rabbia Terrestre. Grazie alla sua protezione, nulla potrebbe farti del male finché non cadi in una trappola.”

“L’ho saputo solo ora, non stavo cercando di nasconderglielo maestro.” Si spiegò velocemente Fairenton, temeva che il suo maestro avrebbe sospettato di lui.

“Umpf! È una menzogna! Dato che avevi quest’arma, perché non l’hai usata prima per uccidere quei due? Perché l’hai usata solo dopo che tutti gli altri fratelli minori sono morti? Sei giovani, ma sei già così velenoso!” Tony indicò Fairenton accusandolo, era troppo geloso di ciò che aveva.

“Sta zitto!” Prima che Fairenton rispondesse, l’eremita della montagna delle nevi si incupì e lo rimproverò. Tony ne fu scioccato perché il suo maestro non era mai stato duro con lui e arretrò con riluttanza.

L’eremita della montagna delle nevi non insistette, invece si girò verso Fairenton e disse con calma: “Non preoccuparti. La sabbia della rabbia terrestre è il supremo tesoro di Jax e ha senso che tu ce l’abbia dato che sei il principe ereditario. Sono solo felice per te visto che ti hanno dato così tanto valore.”

Fairenton percepì la premura del suo maestro e ne fu toccato. Si inchinò velocemente per esprimere la sua gratitudine.

“Va bene, andiamo avanti. Abbiamo sprecato abbastanza tempo e forse faremo tardi.”

Era passato circa un giorno da quando la Porta Mistica si era aperta e l’eremita spostò lo sguardo verso la regione centrale con un'espressione esitante. Come se stesse facendo una decisione difficile, mostrò un’espressione dura e iniziò a procedere con i suoi tre discepoli.

Tony roteò gli occhi e prese gli anelli spaziali dei due esperti morti senza dire niente. Poi raccolse gli oggetti preziosi dai cadaveri dei suoi compagni e seguì il gruppo.

Dopo mezzo minuto, accadde qualcosa.

Risuonò un forte scoppio che scosse l’intero Palazzo Mitico. Energia divina divampò e il gruppo capì subito quanto era formidabile quella forza anche se erano molto lontani.

Perfino il potere della sabbia della rabbia terrestre non era nulla in confronto.

“È un altro maestro?”

Fairenton, Modoc e Tony ne furono tutti sbalorditi; si sentivano piccoli e impotenti al momento.

L’eremita invece mostrò un’espressione preoccupata.

Dopo un po’ disse: “Continuiamo!”

Il gruppo scomparì velocemente in lontananza.

Dopo che se ne andarono, apparirono delle increspature spaziali da cui uscirono due persone.

“Sua maestà, questa sensazione… Quell’uomo è qui!”

“Eh, quel tipo è ancora arrogante! Maledizione, non piace a nessuno.” L’uomo a cui si stava rivolgendo era un uomo basso con una corona dorata. La sua presenza era scioccante e il suo fisico era muscoloso; dava l’impressione di poter controllare il mondo.

“Sta diventando sempre più interessante. Chi sarà il vincitore alla fine? Forse dopo che la Porta Mitica si chiuderà, moriremo entrambi qui.” Disse.

“Nessuno può sconfiggere sua maestà e sarà l’impero Jax a vincere!” Rispose la persona accanto a lui.

L’imperatore basso rise: “Non si può prevedere chi sarà il vincitore e non si può essere sempre i protagonisti… Andiamo ad incontrare vecchi amici.”

Dopo aver detto questo, una luce arancione brillò e i due scomparirono.

…..

Il tempo passò velocemente.

In un batter d’occhio era già il secondo giorno dall’apertura della Porta Mitica.

Fei era il più fortunato! Più si avvicinava alla regione principale, più la mappa data dal direttore Abramovich si era rivelata un dono. In un solo giorno, Fei era arrivato alla regione di livello 31; una zona in cui solo i signori di classe solare potevano entrare.

Lungo la strada, Fei non aveva incontrato trappole magiche o meccanismi letali.

Nel frattempo aveva trovato un po’ di tempo per entrare nel mondo di Diablo e salire di livello uccidendo mostri. Il suo barbaro aveva completato due missioni e adesso era al livello 34. Era un enorme aumento di forza! Ora il suo barbaro era potente quanto un membro d’élite della mezzaluna inferiore!

Dato che era salito di stadio, questo mondo avrebbe dovuto sottoporlo ad una prova. Tuttavia Fei era isolato nel misterioso Palazzo Mitico, così non era successo. Questo significava che, nonostante avesse la forza di un membro d’élite della Mezzaluna, la sua comprensione delle leggi naturali non aveva tenuto il passo.

La pressione e la gravità della regione di livello 31 era terrificante e Fei era rallentato molto. Anche se non stava strisciando, non poteva più correre. Ogni passo richiedeva molta energia, doveva fare attenzione mentre camminava come un sessantenne.

Le fiamme argentee d’energia brillavano sul suo corpo, doveva scatenare tutto il suo potere per lottare contro la pressione.

Dopo un intero giorno d’esplorazione, Fei entrò solo nella regione di livello 33.

Ora non poteva più procedere. Se si fosse sforzato a farlo, il suo corpo sarebbe collassato. Perciò doveva trovare un posto per nascondersi nella regione di livello 33, aveva intenzione di entrare nel mondo di Diablo per aumentare di nuovo la sua forza.

Fei entrò a Lut Gholein e ricevette la quarta e la quinta missione dall’NPC Drognan.

Arrivò nella Cantina del Palazzo usando l’entrata nascosta. Dopo essersi fatto strada uccidendo, finalmente trovò un portale per il Santuario Arcano al terzo piano.

Questo portale assomigliava a due braccia da gigante intrecciate, sembrava fatto da un metallo grigio sconosciuto. La struttura era liscia al tatto e le rune incise su di essa erano connesse e avevano un’aria mistica. La metà inferiore del portale era un arco alto circa tre metri e l’altra parte superiore era un semicerchio più piccolo del raggio di mezzo metro. C’era una ruota dal raggio di trenta centimetri dentro questo semicerchio, sembrava un enorme occhio leggermente aperto.

Il portale al momento era privo d’energia ed era disattivato.

Secondo ciò che ricordava, Fei doveva premere il palmo contro il metallo grigio ed iniettarci un po’ di potere magico.

Lo fece e le rune sul portale si accesero all’istante. Il portale irradiò luce e uno schermo blu apparì nell’arco.

Tra tutte le esperienze che si era fatto nel mondo di Diablo, questo portale gli aveva lasciato l’impressione più profonda.



