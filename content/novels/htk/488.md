---
weight: 4880
title: Capitolo 488 - Arroganza Malriposta
pubDate: 2024-05-30T16:41:47.946Z
tags:
    - htk
---

Queste due persone apparse all’improvviso sull’altare sembravano membri dell’impero Jax. A giudicare dall’aura maestosa dell’uomo basso, pareva che provenissero dalla famiglia reale.

Tutti rimasero scioccati.

Erano esperti che avevano viaggiato per milioni di chilometri per arrivare fin qui ed erano tutti figure influenti nel mondo esterno. Dato che queste due persone potevano usare le leggi naturali e quasi teletrasportarsi nella regione di livello 34, era chiaro che la loro forza non fosse inferiore a quella dell’uomo di mezz’età dai capelli blu e di Girano.

Chi avrebbe osato ostacolarli?

Ora rimanevano solo tre Porte Elementali.

“Eh, Arthur! Smettila di bere! Andiamo.” Hazel Bank sbirciò il re lontano, ebbe un’idea e annuì lievemente. Usò la stessa tecnica dei due uomini di Jax, e lui ed Arthur apparirono entrambi in una sesta Porta Elementale senza emanare energia.

Aveva dimostrato completamente la sua forza al picco della Luna Piena.

In un solo secondo, un’altra Porta Elementale aveva trovato il suo proprietario.

Rimanevano solo due Porte Elementali adesso.

All’improvviso tutti gli altri esperti nell’area divennero ansiosi, luci frenetiche e pericolose brillarono nei loro occhi. Sembravano giocatori d’azzardo sull’orlo della bancarotta; stavano per rischiare le loro vite e fare un’ultima scommessa.

Fei nel confine esterno dell’area sospirò; sapeva che si sarebbe dovuto fare avanti adesso visto che era l’opportunità perfetta.

Se fosse rimasta solo una Porta Elementale, tutti i maestri nell’area avrebbero rischiato la vita e avrebbero lottato tra di loro come bestie impazzite! Se Fei avesse provato ad occupare l’ultima Porta Elementale, avrebbe incontrato molte resistenze; sarebbe stato il caso peggiore.

Tuttavia avvenne un cambiamento inaspettato.

Tutti impallidirono mentre una folle quantità d’energia si avvicinò. In un batter d’occhio, l’energia coprì una distanza di qualche chilometro!

Terrificante!

Un altro potente maestro era qui!

Era incredibile! Era difficile fare un balzo nel Palazzo Mitico, figuriamoci volare! Tuttavia questo esperto appena apparso poteva sopportare facilmente la pressione nella regione di livello 34. Prima che gli altri potessero reagire, era già atterrato sull’altare.

Quest’uomo era troppo rapido! Dopo quattro secondi dal suo arrivo, arrivò l’enorme tempesta creata dal suo scatto. I maestri nell’area non riuscirono nemmeno a rimanere in piedi e un po’ di poveracci furono scaraventati a terra vomitando sangue.

Che potenza!

Tutti rimasero sbigottiti! La forza di quest’uomo misterioso superava ogni immaginazione!

Gli esperti alzarono gli occhi e videro un mago sopra il portale nel lato sud-est dell’altare. Sembrava avere circa cinquant’anni, aveva capelli grigi corti e le sue pupille stranamente erano verdi. La sua intera presenza era mistica e pericolosa!

Dopo che si guardò attorno e vide che la maggior parte dei portali era occupata, chiuse gli occhi e aspettò che l’ultimo posto venisse reclamato.

Nessuno nell’area osò sfidarlo. Perciò tutti fissarono l’ultimo portale a nord-ovest. Rimanevano ancora 36 persone. Eccetto per i sette membri della squadra d’esecuzione che non potevano accedere alla zona successiva, restavano 19 persone, incluso Fei.

All’improvviso ci furono altri cambiamenti.

Un maestro sfrecciò verso l’ultima Porta Elementale, voleva cogliere di sorpresa gli altri.

Tuttavia, prima che potesse raggiungere l’altare, fu attaccato da tutti gli altri. I maestri ruggirono e usarono i loro attacchi più potenti e varie fiamme multicolori bruciarono vigorosamente…

“Ah… No!!!” L’uomo gridò disperatamente.

Anche se non era debole, riuscì a difendersi solo da un po’ di attacchi prima di venire ridotto ad una foschia di sangue.

Un altro maestro era morto.

Tuttavia fu solo l’inizio del caos. Il fragile equilibrio si era infranto e diversi esperti sfrecciarono verso l’unica Porta Elementale disponibile.

“Muori!”

“Fermo!”

“Questa Porta Elementale è mia! Ucciderò chiunque mi ostacolerà!!”

“Ahahah! Uccideteli! Uccideteli tutti! Otterrò questa Porta Elementale anche a costo di morire! Ho quasi 300 anni e non posso aspettare che il Palazzo Mitico si apra un’altra volta!”

I maestri lottavano tra di loro.

Chiunque osasse muoversi più velocemente sarebbe stato attaccato da tutti gli altri e ucciso all’istante.

Dopo aver visto questo, anche Fei iniziò ad avvicinarsi all’altare.

Stava regolando il suo stato interno e stava raggiungendo il picco del suo potere. Ogni volta che faceva un passo avanti, la sua aura si sarebbe rafforzata. Come un arco incoccato, c’era sempre più tensione sulla corda.

Era scoppiato il caos e moriva una persona dopo l’altra.

<em>Boom! Boom! Boom!</em>

All’improvviso ci fu un bagliore arancione. Ogni volta che brillava, un maestro sarebbe imploso.

Nessuno poteva difendersi da questa luce e lasciò una scia di cadaveri. Anche se alcuni maestri evocarono le loro armi stellari, non poterono opporsi con i loro equipaggiamenti di terzo o quarto livello. Furono trapassati facilmente.

“Un’arma semi divina!” Gridò qualcuno. “Maledizione! Indietro! È la sabbia della rabbia terrestre! Il tesoro dell’impero di Jax! Perché è qui?”

Non appena sentirono queste parole, tutti si calmarono e arretrarono un po’.

Sapevano di essere deboli come formiche di fronte ad un’arma stellare di livello semi divino.

La luce arancione tracciò una curva nell’aria per poi tornare nella mano del proprietario, era un grosso granello di sabbia delle dimensioni di un pugno. Aveva molte facce e in ognuna di esse bruciava una fiamma arancione, sembrava un sole!

La persona che lo stava tenendo era Fairenton.

Questa sabbia della rabbia terrestre che si era allargata più di cento volte ora stava roteando sulla testa del giovane ed emanava raggi di luce che avvolgevano il principe, Modoc, Tony e l’eremita della Montagna delle Nevi. Sembravano raggi indistruttibili!

“Ahah! L’ultima Porta Elementale è nostra! Chi oserà fermarci?” Tony rise con arroganza.

Il peggiore discepolo dell’eremita della montagna delle nevi non poteva nascondere l’entusiasmo.

Naturalmente era dietro Fairenton e lo stava guardando con gelosia e ferocia; forse stava già pensando a come ottenere la sabbia della rabbia terrestre.

Dopo aver sentito le parole di Tony, i maestri che ormai erano meno di dieci si infuriarono, ma non osarono rispondere. La sabbia della rabbia terrestre era troppo potente, anche se non fosse stata usata a tutta forza, poteva distruggere facilmente i loro corpi.

“Ahah! Nessuno risponde? Vi darò un’altra opportunità! Qualcuno vuole fermarci? Ahah!” Disse di nuovo con ignoranza Tony. Era infatuato di questa sensazione di potere! Sembrava che fosse lui a controllare l’arma stellare semi divin!

L’eremita della montagna delle nevi si accigliò ed era chiaro che non fosse contento del comportamento del suo discepolo. Dopotutto queste provocazioni avrebbero creato molti nemici in futuro. Tuttavia, per qualche motivo mostrò un’espressione impotente e non lo fermò.

Invece posò lievemente una mano sulla schiena di Fairenton e fece recuperare energia al principe di Jax.

Dopo aver saputo che Fairenton aveva la sabbia della rabbia terrestre, l’eremita della montagna delle nevi aveva impartito molte tecniche per usare quell’arma al suo discepolo. Aveva anche immagazzinato una porzione della sua energia nel corpo del principe usando una tecnica speciale. Grazie alla stirpe reale di Jax e all’aiuto dell’eremita, Fairenton poteva usare la sabbia della rabbia terrestre nonostante fosse un guerriero ad otto stelle.



