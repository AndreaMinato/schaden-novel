---
weight: 489
title: Capitolo 489 - Chi sei?
pubDate: 2024-05-30T17:41:47.947Z
tags:
    - htk
---

Se non avesse avuto la sabbia della rabbia terrestre, sarebbe stato impossibile per l’eremita e i suoi discepoli occupare una Porta Elementale.

Tuttavia, anche se Fairenton aveva usato quest’arma semi divina per pochi secondi, aveva usato la maggior parte della sua energia.

Attivare un’arma stellare semi divina richiedeva tempo. Una volta attivata, avrebbe consumato energia incessantemente. Ora non aveva nemmeno mostrato la sua vera forma e Fairenton era quasi morto. Se l’eremita della Montagna delle Nevi non lo avesse sostenuto con la sua energia, questo principe avrebbe vomitato sangue e sarebbe svenuto in pochi secondi.

“Ahah! Ahahahah! Dato che non avete obiezioni, quest’ultima Porta Elementale appartiene alla grande montagna delle nevi! Ahah, ma posso darvi un’opportunità. Una Porta Elementale può fare passare cinque persone. Accetterò una persona che sarà disposta a lavorare per me.”

Sembrava che fosse Tony a possedere la sabbia della rabbia terrestre, non il suo fratello minore Fairenton che trattava in modo terribile.

Tutti i maestri nell’area si infuriarono.

Erano figure influenti nel mondo esterno ed erano venerati da molti, come potevano sottomettersi ad una persona irrilevante come Tony? Ai loro occhi era come una formica. Se Fairenton non avesse avuto l’arma stellare semi divina, avrebbero fatto a pezzi Tony.

“Uh? Nessuno risponde? Fairenton, uccidine un po’!” Gridò Tony; si era infuriato perché nessuno aveva risposto alla sua offerta.

“Ahah! Chi ti credi di essere? Come osa un insetto come te chiedere agli altri di servirti? Sai cosa, non hai bisogno di ottenere questa Porta Elementale! Lasciala a me!”

Mentre Tony provava soddisfazione, risuonò una voce piena di sdegno. Per Tony era sorprendentemente familiare! Il suo sorriso si irrigidì e fu colto da una paura istintiva. Presto questa paura si trasformò in odio e gelosia.

Si girò verso chi aveva appena parlato e disse stringendo i denti: “Sei… sei tu?”

“Ahah! Chi altro poteva essere?” Fei rise mentre faceva un altro passo verso l’altare.

In questo secondo, il suo corpo emanò una sensazione selvaggia e potente simile ad uno tsunami. Anche se la sua aura non era scioccante come quella del mago vestito di bianco, era comunque tagliente. I raggi di luce della sabbia della rabbia terrestre ondeggiarono una volta che furono colpiti dall’ondata d’energia.

“Che potenza!”

“Questo giovane è così formidabile?”

“Allora non aveva paura… maledizione, l’ho sottovalutato! Ma non sento nessuna energia da guerriero in lui… Uh? Il suo potere… è troppo strano! Non è energia da guerriero!”

“Questo giovane… è lui! Il sovrano Alexander di Chambord? L’ho visto tre giorni fa nella città delle Due Bandiere. Allora era appena avanzato alla classe lunare… Ora nemmeno io posso sconfiggerlo!”

Tutti i maestri nell’area rimasero scioccati.

Il barbaro di livello 40 della modalità incubo contava sulla sua forza folle e sulla sua robustezza, e la maggior parte delle tecniche che usava si basavano su queste caratteristiche, non possedeva energia magica o da guerriero. Perciò, quando non stava combattendo, sembrava una persona ordinaria. Per questo nessuno lo aveva riconosciuto quando era rimasto timidamente nel confine esterno.

Quando Fei rivelò la sua forza, li scioccò. Alcuni dei maestri che gli avevano prestato attenzione rimasero sbalorditi.

<em>’In pochi giorni, questo ragazzino prima così insignificante ora è almeno un membro d’élite della Mezzaluna!’</em> Pensarono.

Anche i maestri sull’altare elementale mostrarono espressioni diverse.

All’uomo di mezz’età dai capelli blu brillarono gli occhi mentre annuiva lievemente. Il principe ereditario Girano di San Germain rimase scioccato insieme alle sue quattro serve, il basso, ma maestoso imperatore di Jax osservò Fei per un po’ come se lo stesse valutando, l’enorme imperatore di Eindhoven sogghignò e così i suoi due anziani magri dall’aspetto diabolico.

Il misterioso mago dall’abito bianco gettò un’occhiata fredda a Fei per poi chiudere gli occhi, incurante, mentre Pellegrini sorrise con calma verso di lui, ma nascondendo il suo shock e il giovane sacerdote Jessie annuiva amichevolmente.

Hazel Bank e il drago dei nonmorti erano emozionati, l’enorme aumento di forza del sovrano li riempiva di speranza. Tuttavia questi due bastardi astuti mantennero una facciata impassibile. Agli occhi degli altri, non avevano nessuna familiarità con il sovrano di Chambord.

“Re Alexander! Vuoi morire!” Disse Tony con un’espressione cupa. Odiava Fei perché era stato il primo a suonargliele di santa ragione, così gridò: “Va bene! Dato che vuoi l’ultima Porta Elementale, offri la tua vita per ottenerla!”

“Mi dispiace ma non farò quello scambio. La Porta Elementale non è così preziosa. Inoltre non hai la capacità di farlo! Vuoi uccidermi? Non potrai mai farlo in tutta la tua vita!” Rispose Fei. Poi, ignorando Tony, cominciò a camminare verso la Porta Elementale.”

“Alexander, dovresti farti indietro. Non voglio ucciderti.” Disse velocemente il principe Fairenton dopo essersi ridestato dallo shock. Mentre immetteva altra energia nella sabbia della rabbia terrestre che stava roteando sopra la sua testa, apparirono altre scie di luce che fluttuavano nell’aria come i rami di un salice e distrussero l’aura aggressiva del sovrano.

Fei scosse la testa con sincerità: “Fairenton, temo che non funzionerà. Anche se hai la sabbia della rabbia terrestre, non puoi uccidermi. Tutte le forze esterne sono tue… Se non mi credi, provaci. Alla fine questa Porta Elementale sarà mia.”

“Uccidilo! Presto!” Gridò l’eremita della Montagna delle Nevi. Era terrorizzato dalla velocità dei progressi di Fei e lo temeva. Il solo modo per eliminare questa minaccia era uccidere Fei.

Fairenton si accigliò e disse dopo un po’ di considerazione: “Alexander, questa è la tua ultima opportunità per ritirarti.”

Fei si limitò a scuotere la testa.

“Presto! Uccidilo!” L’eremita perse la compostezza e ruggì.

Il principe Fairenton abbassò la testa e sospirò. Poi, come se avesse fatto una decisione, rivelò intento assassino nello sguardo. Disse: “Scusami, devo ottenere una Porta Elementale. Perciò…”


Mentre lo diceva, attivò all’istante la sua arma stellare semi divina.

<em>Whoosh!</em>

Dopo che il tesoro tremò un po’, si trasformò in una scia di luce arancione e sfrecciò verso Fei.

“Bene!” Fei ruggì dopo aver percepito il pericolo.

Un secondo dopo, il suo sangue ribollì pieno di spirito combattivo! I barbari erano guerrieri che sarebbero diventati più potenti via via che combattevano e non temevano il pericolo.

Una fiamma argentata brillò e apparì un’armatura sul corpo di Fei. Questa corazza appariscente e feroce lo copriva dal petto alle gambe, trasformandolo in una bestia da battaglia.

Era la Gabbia dell’Anima del Re Immortale!

Questo oggetto che faceva parte della serie del Re Immortale si manifestò per la prima volta in questo mondo.

Un’aura antica, selvaggia e violenta apparì nell’area e ogni maestro poté sentirla.

Poi, Fei strinse le mani e i Figli di Bul-Kathos apparirono con un lampo rosso scuro.

Aveva intenzione di usare questi oggetti per combattere contro la sabbia della rabbia terrestre.

Fei credeva che la Gabbia dell’Anima del Re Immortale avrebbe potuto difenderlo da quest’arma semi divina, figuriamoci i Figli di Bul-Kathos.

<em>Tink!</em>

Incrociò le due lame di fronte a sé.

<em>Boom!</em>

La sabbia della rabbia terrestre si scontrò con le due spade, emanando un’onda d’urto terrificante.

In quel momento, Fei percepì un’enorme quantità d’energia passare per il suo corpo attraverso le due spade. Presto sentì le mani, le braccia e le spalle intorpidirsi e fu scaraventato indietro.



