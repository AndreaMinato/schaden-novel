---
weight: 49
title: Capitolo 49 – Il potere di un Negromante
pubDate: 2023-06-25T13:54:16.366Z
tags:
    - htk
---


Capitolo regolare,
0 capitoli in coda, 0/5
-Schadenfreude

"Dio ci protegga!"

Fei non si dimenticò di continuare a motivare i suoi uomini.

Non rallentò i suoi attacchi mentre gridava. Menò due fendenti sibilanti e il nemico di fronte a lui fu tagliato in tre pezzi. Alzò lo sguardo e si rese conto che la formazione nel caos era già arretrata di due iarde e aveva creato un altro strato difensivo.

Fei era lievemente sorpreso. La reazione dei nemici e la velocità con cui si erano ripresi superavano le sue aspettative. Sembrava che avanzare sarebbe stato molto più difficile, ma ormai non potevano ritirarsi.

Fei sapeva chiaramente che avrebbe dovuto rompere la formazione di scudi torreggianti e distruggere le scale d'assedio e le catapulte più velocemente che potevano.

A questo punto guadagnare tempo era vitale.

La loro carica non rallentò. Dovevano finirla prima che il comandante nemico potesse reagire e dare ordini. Altrimenti, una volta che fossero stati circondati e i guerrieri stellari nemici fossero arrivati, i ventidue uomini forzuti privi di energia non sarebbero riusciti a scappare, anche se Fei avrebbe potuto scappare da solo.

"Ritornate nella formazione a punteruolo tenendomi al centro! Presto! Presto! Presto!!!"

I ventidue guerrieri si rimisero velocemente in formazione dopo aver sentito le grida di Fei. Pierce e Drogba erano alla sinistra e alla destra dietro di Fei. Entrambi erano coperti dal sangue dei nemici. Rivoli scarlatti e frammenti di ossa scivolavano dalle loro armi, conferendo loro un aspetto demoniaco.

Gli altri uomini forzuti avevano un aspetto simile, sembrava che fossero stati investiti da una pioggia di sangue. Dalle loro armature colavano ancora rivoli di sangue ed erano completamente tinti di cremisi.

A causa di Fei, il "super tritacarne" a capo del gruppo, qualsiasi nemico che poteva minacciarli veniva ucciso subito, così gli uomini forzuti non subirono nessuna perdita. Al massimo avevano ricevuto qualche graffio sull'armatura pesante.

"Bevete tutti un po' d'acqua dalla borraccia blu e attendete i miei ordini. Quando vi darò il segnale, caricate subito!" Disse Fei ai guerrieri dietro di lui e avanzò da solo.

"Bam, bam, bam!"

Mentre caricava, diede un calcio ad un paio di cadaveri, facendoli volare oltre gli scudi torreggianti per più di 3 iarde (m). Qualcuno gridò, ma lo schieramento non fu colto dal caos.

In effetti Fei non si aspettava che un paio di cadaveri sconvolgessero i nemici.

Ci si metteva meno di un secondo per un barbaro di livello 12 per coprire due-tre iarde di distanza, ma Fei non decise di caricare:

'Cambio.'

Pensò Fei e passò al personaggio del negromante.

All'improvviso brillò una luce bianca e l'enorme ascia nella sua mano scomparì, e così la forza fisica del barbaro. Invece fu avvolto da un'energia bianca simile a nebbia.

Allo stesso tempo anche le tecniche del negromante si attivarono.

"Esplosione del Cadavere!!!"

Molte piccole nuvole di energia mortale quasi invisibili sfrecciarono dal palmo di Fei. Brillarono tra le sottili fenditure tra gli scudi ed entrarono nei cadaveri che aveva lanciato al centro della nuova formazione.

'Esplodi! Esplodi! Esplodi! Esplodi!' Pensò con accanimento Fei. All'improvviso, dietro il "muro d'acciaio" che ostacolava il cammino di Fei risuonarono delle esplosioni e delle grida spaventose.

Aveva usato Esplosione del Cadavere.

I nemici nascosti dietro gli Scudi Torreggianti avevano disprezzato la decisione di Fei di lanciare loro dei cadaveri. Non sarebbero stati membri d'élite se un po' di corpi potessero creare caos. Tuttavia, non si sarebbero mai potuti immaginare che i cadaveri sarebbero esplosi in quel modo. Erano anche degli scoppi intensi. Il sangue denso e la carne mutilata penetrò nella loro armatura di cuoio, e i frammenti d'osso penetrarono nelle loro corazze come frecce.

Visto che non avevano prestato molta attenzione a quei cadaveri, c'erano state enormi perdite.

Più di venti nemici furono uccisi all'istante senza nemmeno avere il tempo di urlare. Alcuni più sfortunati rimasero mutilati senza perire sul colpo. Rotolarono sul ponte urlando dolorosamente. Un paio proprio sfortunato rimase illeso, ma a causa del caos caddero giù dal ponte finendo tra le correnti veloci del fiume Zuli. Le loro teste riemersero dall'acqua un po' di volte mentre cercavano di sopravvivere, ma presto furono "divorati" dalle correnti e scomparirono...

L'Esplosione del Cadavere era troppo potente. Aveva anche colto di sorpresa il cavaliere nero numero due e un frammento d'osso penetrò nel suo braccio sinistro. Lasciò un buco delle dimensioni di un pollice e un'emorragia. Nonostante possedesse energia che poteva aumentare le sue capacità difensive, non era stata sufficiente a bloccare i danni dovuti all'Esplosione del Cadavere. Se non avesse indossato la maschera nera, i soldati avrebbero visto il suo viso pallido sfigurato dal dolore.

Nessuno di loro sapeva perché e come quei corpi fossero esplosi all'improvviso seminando il caos.

La carica di Fei non rallentò. Dopo aver usato Esplosione del Cadavere, tornò alla modalità Barbaro.

Una volta che la sua forza fisica tornò, ruggì battendo il terreno con entrambi i piedi. Il duro ponte di pietra si ricoprì di crepe mentre usava la sua tecnica: Balzo.

"Whoosh!"

Come una maestosa montagna, Fei proiettò una grossa ombra sotto il sole brillante. Balzò di almeno 5 iarde e superò il riccio di ferro formato da scudi torreggianti e lance del drago, e riuscì ad atterrare sui nemici dietro di loro.

"Ora sei morto!"

Il cavaliere nero numero due aveva visto che questo avversario era "volato" oltre il fronte ed era disarmato. Sapeva che era un'ottima opportunità. Non badò alle sue ferite; balzò anche lui mentre concentrava tutta la sua energia nel suo braccio destro e cercò di infilzare Fei con la spada.

Stava cercando di usare questa tecnica di spada raffinata ed efficiente per uccidere il "toro" forzuto di fronte a lui.

Era sicuro di poter vincere in una battaglia aerea dato che era molto più agile. Dato che l'avversario portava un'armatura così pesante, era certo di avere almeno cento modi per penetrare il cuore della "bestia" senza dargli possibilità di schivare.

Tuttavia...

"Levati dalle palle!"

Gridò Fei e diede un calcio alla spada di numero due dirigendola proprio verso il suo collo.

Numero due vede solo un lampo veloce e non riuscì a cogliere i movimenti dell'avversario. Presto sentì torpore e dolore, come se fosse stato colpito da un fulmine. Non riuscì a tenere la presa sulla spada, che cadde e volò via come una formica in una tempesta.

"Puuuuu!!"

Il sangue piovve dalla mano destra di numero due. Era stata squarciata dall'impugnatura della spada a causa della forza del calcio.

Tuttavia l'incubo di Fei non si fermò lì. Prima di atterrare, Fei gli diede un altro calcio e questa volta dritto nel petto. Risuonarono degli scricchiolii dalle ossa del cavaliere nero e fu scavato un buco profondo e a forma di piede nel suo petto. All'improvviso la sua velocità di caduta accelerò e cadde su altri soldati nemici che caddero come tessere del domino, accompagnate da un coro di urla...

Il cuore di numero due era stato fatto a pezzi dopo il calcio. Non dava più segni di vita. Non emise nemmeno un gemito quando cadde a terra... non poteva essere più morto di così.

I suoi occhi erano spalancati e pieni di shock, come se il suo ultimo pensiero fosse chiedersi come un guerriero ad una stella potesse morire per il calcio di un uomo privo di energia spirituale.

Naturalmente, se numero due avesse saputo come Fei aveva ucciso due guerrieri ad una stella nell'assedio di ieri, sarebbe fuggito più velocemente che poteva e non avrebbe cercato di fronteggiarlo per accumulare crediti militari.

Sfortunatamente la vita non dava seconde occasioni.

Quando Fei era un barbaro di livello 5, poteva uccidere facilmente guerrieri ad una stella. Dopo essere arrivato al livello 12, poteva sbarazzarsi di cavalieri come numero due con un cenno della mano.

Dopo aver visto il loro comandante ucciso da un solo calcio, la formazione diventò ancora più disordinata. Fei atterrò con fermezza in mezzo ai nemici ed evocò la sua ascia. Dopo un bagliore di luce, l'enorme ascia da barbaro dall'aspetto pericoloso si manifestò nuovamente nelle sue mani.

"Tink, tink, tink, tink!"

Fece un giro spietato di 360°, formando quasi una tempesta di lame. Tranciò tutti i nemici che si avvicinavano, incluse le loro armi. Sotto la pioggia di sangue, Fei si avvicinò velocemente agli scudi torreggianti. Usò tutte le sue forze e le travi di supporto per gli scudi e le lance furono ridotti a pezzi di metallo di scarto sotto il riflesso della lama d'ascia. Tutti gli scudi torreggianti coperti da tre strati di metallo furono divisi a metà e calciati via dal ponte sul fiume Zuli, creando molte increspature d'acqua.

La formazione di scudi torreggianti e delle lance del drago un tempo considerata indistruttibile per molti, era stata tagliata come soffice pane. Inoltre era stata DI NUOVO fatta a pezzi da Fei!

"Carica! Eliminate questi bastardi!"

Fei era passato da negromante a barbaro e aveva distrutto lo schieramento appena assemblato nell'arco di un minuto. Mentre molti erano ancora scioccati, Fei fece un cenno verso gli uomini forzuti che avevano appena bevuto la pozione del vigore diluita e fece loro segnale di caricare.

"Bam, bam, bam, bam!!!"

I rumori dei loro passi assomigliavano alla carica di una cavalleria pesante. Pareva che l'intero ponte di pietra stesse tremando sotto i loro piedi, sul punto di collassare da un momento all'altro.

Il sangue e i brandelli di carne sulle loro armature li faceva sembrare demoni infernali.
