---
weight: 493
title: Capitolo 493 - Provocato
pubDate: 2024-05-30T21:41:47.947Z
tags:
    - htk
---

Dopo aver percepito l’intenso intento omicida di questo vecchio, i maestri che avevano ottenuto l’opportunità di entrare nella Porta Elementale grazie alla generosità di Fei, si scambiarono delle occhiate e si fecero avanti. Anche se sapevano di non poterlo sconfiggere, lo ostacolarono comunque.

“Eheh… siete vecchi, ma anche stupidi. Come osate intralciarmi?” Il vecchio rise con rabbia mentre stringeva le sue lunghe unghie nere metalliche.

Mentre risuonava uno stridio e l’energia attorno a lui divampava, gridò: “Dato che volete stare dalla sua parte, vi strapperò via i cervelli! Morirete tutti!”

Fei fu toccato dalle azioni di questi quattro esperti; sapeva di non aver scelto le persone sbagliate. Si fece avanti e disse ai quattro: “Non preoccupatevi, posso occuparmi da solo di questo pagliaccio.”

“Allora… per favore stia attento sua maestà.”

Dopo un po’ di esitazione, uno di loro indicò con fare discreto l’enorme uomo pelato non troppo lontano che stava sogghignando. Questi vecchi esperti temevano che il sovrano avrebbe trascurato quel potente guerriero a causa della sua inesperienza.

Fei sorrise e annuì a sua volta, mostrando che capiva la situazione.

“Eheheh… muori! Ragazzino arrogante, come osi distrarti mentre combatti contro di me?” Mentre gridava, il vecchio sfrecciò verso Fei come un fulmine nero e le sue unghie affilate lasciarono una serie di immagini residue che puntarono verso la fronte del sovrano.

Era chiaro che questo colpo fosse la sua tecnica finale. Sembrava fosse impossibile sfuggire a quegli artigli! Anche se questo attacco sembrava lento, in realtà era molto rapido. Le unghie emanavano delle lievi leggi naturali e stavano quasi per toccare la fronte di Fei.

Il vecchio mostrò un sorriso sorpreso.

Si aspettava uno scontro difficile perché sapeva di essere un po’ inferiore a questo giovane sovrano. Aveva solo intenzione di provocarlo e lasciare che gli altri si preoccupassero del resto. Tuttavia pareva che questo giovane fosse troppo arrogante e gli aveva dato un’opportunità perfetta.

Questo vecchio sogghignò.

Già si immaginava come la materia bianca di questo genio sarebbe schizzata via.

Tutti nell’area sussultarono quando videro questa scena terrificante.

Le unghie del vecchio non entrarono nella testa del sovrano di Chambord, era solo un’immagine residua.

Il sogghigno diventò un urlo e il sorriso sorpreso del vecchio si congelò sulla sua faccia. Non provò la sensazione familiare di trapassare il cranio di una persona, invece stava usando così tanta forza che le sue dieci unghie si scontrarono. Creando scintille, provò torpore e dolore alle mani per un po’ di secondi.

Questa fu la prima sensazione che provò.

Era quasi incredibile che qualcuno avesse mosso solo la testa così velocemente, ma Fei l’aveva fatto! Con un sorriso, il sovrano guardò gli artigli superarlo di tre centimetri. Poi strinse una mano e scagliò un pugno pieno di fiamme argentate.

Era un attacco impressionante e non si era trattenuto minimamente.

Se questo colpo fosse andato a segno, questo vecchio che era solo al picco dello stadio della Luna Nuova sarebbe morto! Sarebbe stato ridotto ad una nuvola di sangue anche se il suo corpo fosse stato robusto.

Tuttavia qualcuno stava cercando di impedire che accadesse.

Non appena Fei aveva scagliato il suo pugno, l’enorme uomo pelato alto più di tre metri mostrò un sorriso malvagio e scatenò il suo potere. Stava aspettando questa opportunità da un po’ di tempo ormai.

Tuttavia non era il solo ad averlo atteso.

Due potenti energia si fissarono su di lui. Quest’uomo percepì un pericolo mortale e si irrigidì. Sapeva che se avesse attaccato il giovane sovrano, entrambe queste energie lo avrebbero attaccato spietatamente. Anche se era forte, sapeva che sarebbe rimasto ferito se fosse accaduto.

Una delle energie proveniva da Hazel Bank.

Questo mago dei nonmorti era astuto e aveva già capito la situazione. Sapeva che questo enorme uomo pelato voleva causare guai, così aveva aspettato pazientemente di fare la sua mossa. La sua forza della Luna Piena e le sue esperienze erano sufficiente a spaventare molte persone. Anche se avesse fatto trapelare la sua energia dei nonmorti, la sua forza sarebbe stata sufficiente a ribaltare la situazione.

L’altra energia proveniva dall’uomo di mezz’età dai capelli blu.

Questo era sorprendente. Chi avrebbe pensato che quest’uomo che non aveva mostrato nessun favore al sovrano di Chambord poi l’avrebbe aiutato. Era incredibilmente potente e ogni sua mossa metteva pressione sugli altri. L’enorme uomo pelato si trattenne perché non sapeva se avrebbe potuto vincere contro di lui.

L’uomo pelato provò impotenza. Non temeva di combattere contro di loro, ma sarebbe stato difficile affrontarne due in una volta. Così non poteva più intervenire.

<em>Bam!</em>

Apparì una nuvola di foschia di sangue.

Il vecchio era in svantaggio e l’aiuto che si aspettava non arrivò in tempo. L’intento assassino negli occhi del sovrano di Chambord lo spaventò e rimpianse le sue azioni. Anche se si sentiva gelare, poté solo guardare il pugno del re avvicinarsi.

<em>Boom!</em>

Sentì qualcosa che si lacerava.

In quel momento il vecchio odiò la vitalità dei membri d’élite di classe lunare. Dato che il suo corpo era resistente, non morì subito. Poteva sentire i suoi muscoli venire strappati; come se coltelli lo stessero squarciando poco a poco. Se fosse potuto tornare indietro, non avrebbe mai provocato il sovrano di Chambord!

Dopo aver provato questo dolore per una decina di secondi, perse i sensi. Il suo corpo divenne una cascata di sangue e ossa spezzate.

“Ti meriti di morire più di mille volte per aver insultato il Grande Guerriero di Zenit.” La voce di Fei risuonò nelle orecchie di tutti mentre le fiamme argentate del suo pugno rimuovevano le macchie di sangue.

“L’hai ucciso?” Dopo che le due energie che lo stavano prendendo di mira scomparirono, l’enorme uomo pelato mostrò un’espressione arrabbiata.

“Ucciderlo? È solo l’inizio. Ricorda, un giorno ucciderò anche te!” Fei non aveva paura e fissò l’uomo pelato. Non si ritirò minimamente di fronte all’enorme pressione, anche se era aumentata di diverse volte per via della furia dell’esperto.

Il sovrano aveva deciso che un giorno l’avrebbe eliminato. Era già ostile nei suoi confronti e aveva provato a causargli problemi, il vecchio magro doveva aver ricevuto l’ordine di provocarlo e insultare il Grande Guerriero Krasic. Inoltre, avere un uomo così pericoloso come nemico sarebbe stato terribile per lui e per il regno di Chambord.

Ma la dichiarazione di Fei scioccò tutti nell’area.

Anche se il sovrano di Chambord aveva mostrato un potere e un potenziale straordinari, non poteva ancora affrontare l’enorme uomo pelato. Aveva mostrato una forza agli stadi intermedi della Luna Piena, un intero stadio superiore a quello del re di Chambord. Era difficile ignorare una differenza del genere! Perché il sovrano di Chambord era così sicuro di sé? Come osava dire che l’avrebbe ucciso?

“Ahah! Cosa? Hai detto che vuoi uccidermi? Ahahah…”

L’uomo pelato era pieno d’emozione, la sua rabbia diventò shock e poi iniziò a ridere. Come se avesse sentito la battuta più ridicola, si mise a  piangere dal ridere: “Ahahah! Ottimo! Davvero ottimo! È la prima volta che sento qualcosa di così stupido! Ahah, nemmeno quel rifiuto del Grande Guerriero Krasic avrebbe osato dirlo! Ahahah! Ti darò questa opportunità! Io, l’imperatore Kromkamp di Eindhoven, aspetterò che tu mi uccida! Ahahah…”

L’uomo pelato rivelò la sua identità e tutti sussultarono.

“È l’imperatore di Eindhoven! Sorprendente!” Molti nell’area non avevano sentito uno dei commenti dei vecchi al suo seguito prima ed erano rimasti scioccati da questa informazione!

Si diceva che l’imperatore Kromkampf di Eindhoven fosse un grande coltivatore, ma che la sua natura violenta e assassina spaventasse i suoi sudditi. Nessuno osava sparlare di lui perché avrebbe tagliato la lingua a chiunque avesse osato farlo. In questa regione, era famigerato per la sua crudeltà. Tuttavia si diceva che fosse un guerriero talentuoso da giovane, ma che fosse stato sconfitto dall’imperatore Yassin. Da allora la sua personalità era cambiata e aveva iniziato ad odiare ogni membro di Zenit. Un tempo aveva ucciso 100.000 cittadini innocenti di Eindhoven perché sospettava che scorresse sangue di Zenit nelle loro vene.

Perciò, una volta che aveva saputo della sua identità, aveva senso che odiasse il sovrano di Chambord.

Per la maggior parte del tempo, Kromkamp era la rappresentazione di un tiranno e un signore demoniaco.

Tuttavia era strano che apparisse nel Palazzo Mitico con solo due guardie spettrali.

“Che stia per accadere qualcosa di speciale? Altrimenti perché l’imperatore di Eindhoven e il maestro reale di Jax sono entrambi apparsi qui?” Alcuni avevano già qualche presentimento.

“L’imperatore di Eindhoven? La pagherai per ciò che hai fatto oggi.” Fei sogghignò. “Le tue parole creeranno numerosi conflitti! Spero che potrai ancora ridere contento quando i cavalieri di Chambord conquisteranno la capitale di Eindhoven!”



