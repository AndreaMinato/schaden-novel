---
weight: 4950
title: Capitolo 495 - Regione principale mistica
pubDate: 2024-05-30T23:41:47.948Z
tags:
    - htk
---

“La regione di livello 36 probabilmente è enorme e forse gli otto portali rappresentano le otto aree di questo posto. Perciò gli altri maestri devono essere stati teletrasportati altrove.” Ipotizzò Fei.

Tuttavia, dato che erano nello stesso mondo, presto si sarebbero incontrati. Fei non era troppo preoccupato.

“Ah! …Cielo! Cosa sono quelle? Erbe del respiro del drago? Sto avendo le allucinazioni? Ci sono erbe del respiro del drago qui? Così tante?” Esclamò sorpreso uno dei vecchi maestri. Strabuzzò gli occhi, sembrava che avesse visto qualcosa di inimmaginabile!

Fei seguì lo sguardo del vecchio e rimase scioccato anche lui!

Erano su un picco elevato e a circa cento metri di distanza su un’altra cima vide diverse erbe simili a funghi rossi. Erano scossi lievemente dal vento e rilasciavano nuvole di foschia rossa ampie più di dieci metri. Cospargevano il picco ed emanavano un dolce profumo. Fei sentì un po’ di stordimento dopo aver respirato quell’aria.

“Sono davvero… Erbe del respiro del drago!”

Così tante erbe del respiro del drago!

Fei era scioccato e ripensò alla leggenda riguardo a questi medicinali speciali. C’era un tipo speciale di bestia demoniaca chiamata serpente drago rosso. Anche se erano speciali, non avevano forti capacità riproduttive. Se ce ne fossero state cento, non sarebbero aumentate di numero dopo migliaia di anni e non sarebbero morte. La loro caratteristica unica era che avrebbero nuotato verso l’oceano. Se fossero riuscite a raggiungerlo, sarebbero evolute in veri draghi rossi e sarebbero volati nel cielo! Dopotutto erano draghi in cima alla catena alimentare.

Tuttavia queste bestie demoniache speciali erano pigre e non erano affatto persistenti. Inoltre erano egoiste e facilmente provocabili. Si diceva che non fossero disposte ad avanzare, ma nemmeno a tornare nel punto in cui erano nate. Per sfogare la rabbia, sputavano veleno gassoso sulle rocce in fondi ai fiumi e ai laghi. Dopo essere state corrose per migliaia di anni dai loro getti, le rocce si erano trasformate in erbe che sembravano funghi.

Erano le erbe del respiro del drago.

Anche se il processo di creazione delle erbe era stato terrificante, avevano effetti magici.

Si diceva che fossero deliziose! Dopo essere state cotte, perfino gli dei le avrebbero desiderate. Inoltre i maestri che le consumavano sarebbero riusciti ad aumentare la loro energia e avrebbero avuto l’occasione di ottenere essenza di drago! Pochi fortunati avevano avuto l’opportunità di mangiarle e quasi tutti erano diventati signori di classe solare.

Naturalmente nulla era perfetto in questo mondo. Le erbe del respiro del drago avevano i loro svantaggi. Sarebbero maturate solo dopo 1000 anni! Quelle immature erano estremamente velenose! Perfino gli dei immortali sarebbero rimasti uccisi se avessero consumato erbe del respiro del drago che contenevano secoli di veleno e d’energia negativa dei serpenti drago rosso.

Fei aveva studiato erbe e ingredienti naturali con Akara per un po’ di tempo, e aveva familiarità con le leggende riguardo alle erbe del respiro del drago nel mondo reale. Perciò, dopo che aveva visto la foschia rossa nell’aria e ne aveva sentito il dolce aroma, aveva anche capito cos’erano quelle erbe dalla forma strana sulla cima a 100 metri di distanza.

<em>Woosh! Woosh!</em>

I cinque volarono quasi all’istante verso l’altro picco allo stesso tempo.

Di fronte alle rocce piene di erbe, tutti i maestri compreso Fei erano entusiasti. Tuttavia, dato che erano esperti, si mantennero in guardia e bloccarono la foschia rossa velenosa usando la loro energia.

“Foschia rossa? Un aroma dolce? Che peccato… Hanno solo 900 anni! Non sono ancora maturate!” Fei ne fu davvero deluso.

“Ah! Sembra che non siamo così fortunati!”

“Maledizione! Mi rimangono solo circa dieci anni da vivere! Ma queste erbe hanno bisogno di un altro secolo! Ah!”

“Dobbiamo davvero abbandonare questi tesori? No! Dato che li abbiamo trovati, dobbiamo ottenere qualcosa! Sono erbe del respiro del drago dopotutto!” Alcuni erano riluttanti ad abbandonare questa opportunità. Uno di loro si chinò e scavò una delle erbe tenendo una manciata di suolo sotto. Dopodiché la ripose nel suo inventario. Anche se non poteva usarla, i suoi discendenti forse avrebbero potuto.

Ciò che fece ispirò gli altri tre maestri delusi. Scavarono tutti un po’ di erbe del respiro del drago insieme a del suolo e le riposero nei loro inventari.

Tuttavia i quattro vecchi controllarono la loro avidità, ne presero solo un po’ ciascuno. Primo, raccoglierne troppo avrebbe rovinato questo posto e avrebbe danneggiato la loro fortuna in futuro. Secondo, erano qui solo grazie alla generosità di Fei, così pensavano che fosse lui a meritare la maggior parte dei tesori.

Dopo aver riflettuto un po’, Fei scosse la testa e non le raccolse.

“Perché sua maestà non ne prende un po’?” Suggerì il vecchio dai capelli più bianchi.

“Le terrò qui e lascerò che crescano naturalmente. Ho ancora delle opportunità per raccoglierle quando matureranno in futuro.” Disse Fei. Aveva solo diciotto anni ed era già un membro d’élite di classe lunare. Ora aveva 300 anni da vivere. Se fosse avanzato allo stadio solare, avrebbe avuto sei secoli a disposizione. Perciò aveva abbastanza tempo per aspettare che maturassero.

Anche i quattro vecchi se ne resero conto. La presenza potente di Fei aveva fatto loro trascurare che era solo un diciottenne. Dopo averci pensato, provarono molta invidia.

Dopo aver ottenuto un po’ di erbe del respiro del drago immature, i cinque si inoltrarono nella foresta.

Si diceva che non ci fossero pericoli nella regione di livello 36 e che fosse un paradiso per tutti i coltivatori. Dopo essere arrivato qui, Fei si rese conto che era vero. Non c’era nessuna pressione in questo mondo e potevano volare velocemente.

Dopo trenta minuti, Fei e i vecchi maestri rimasero ulteriormente scioccati.

Avevano visto molte erbe e piante speciali qui, e avevano vari effetti. Un punto che avevano in comune erano il fatto che erano preziose nel mondo esterno. C’erano un po’ di erbe mature che non erano inferiori all’erba del respiro del drago, e i cinque divennero estatici e storditi in pochi minuti. Cominciarono a riempire i loro inventari come robot e avevano la sensazione di stare sognando!

Il vecchio maestro a cui non rimaneva molto tempo da vivere aveva ottenuto un Charlie d’Argento! Questa erba divina poteva aggiungere all’istante cinquanta anni di vita e l’esperto gridò con entusiasmo. Per lui cinquant’anni significava che avrebbe potuto coltivare ancora! Forse sarebbe potuto avanzare di livello e aumentare ulteriormente la durata della sua vita!

Anche Fei e gli altri tre maestri ottennero molti tesori.

Dopo aver trascorso un po’ di tempo qui, Fei ebbe la sensazione che questo posto fosse molto diverso rispetto a quello esterno. Ogni sorta di energia riempiva l’aria e c’era un’atmosfera calma e pacifica, diversa da quella del mondo esterno che era caotica. L’energia qui poteva essere assorbita direttamente ed era un paradiso per i coltivatori sul punto di avanzare di livello.

Inoltre le leggi naturali in questo posto erano molto più chiare. Se quelle nel mondo esterno erano come dipinti astratti che solo i geni potevano capire, qui sembravano dipinti ad olio che quasi tutti potevano comprendere. Chiunque avesse un po’ di fondamenta sarebbe riuscito a percepire le leggi naturali e aumentare rapidamente i loro livelli.

“Ci sono molti tesori qui, ed è anche un posto perfetto per coltivare! Non c’è da meravigliarsi che così tante persone abbiano lottato per occupare una Porta Elementale.”

Tuttavia presto Fei si ridestò.

“Ragazzi, ho qualcosa di importante da fare, così devo partire da solo. Separiamoci qui.” Fei fece un cenno verso i quattro vecchi maestri con l’intenzione di cercare l’Altare Mitico da solo.

Anche se i quattro volevano rimanere con lui, non volevano essere un peso per Fei. Uno di loro, Rheinkel, che aveva i capelli e la barba bianca, rifletté per un po’ e ricordò: “Stia attento sua maestà. Dopo ciò che è accaduto, non credo che l’Imperatore Kromkampf la lascerà andare. Potrebbe cercare di ucciderla qui.”

“Eh, lo so. Cercherò di stare attento. Dovete stare attenti anche voi. Temo che potrebbe sfogare la rabbia su di voi. È meglio se rimanete nel confine esterno di questo mondo a coltivare! Dopotutto possiamo rimanere qui meno di trenta giorni.”

Dopo aver detto questo, delle ali enormi d’energia apparirono sulla schiena di Fei, che sfrecciò via come una meteora.

<em>’Questo giovane non è semplice come sembra! L’Imperatore Eindhoven è sempre stato arrogante e potrebbe pagarla cara stavolta!’</em> Pensò Rheinkel mentre guardava Fei andarsene via.



