---
weight: 496
title: Capitolo 496 - Scioccante! Castello Celeste!
pubDate: 2024-05-31T00:41:47.948Z
tags:
    - htk
---

“È difficile capire questo giovane! Ha anche una forza terrificante! È una fortuna che siamo in buoni rapporti con lui. Dopo che usciamo, dovremmo stabilire un buon rapporto con il regno di Chambord! Ho la sensazione che questo sovrano un giorno scioccherà il continente!” Disse annuendo un altro vecchio esperto.

“Eh, avete ragione! …Abbiamo raccolto abbastanza erbe. Che ne dite di trovare un posto isolato dove coltivare? Possiamo provare ad avanzare di livello qui badando l’uno all’altro! Dopotutto contare su erbe e risorse esterne non ci darà le fondamenta più sicure!” Suggerì un altro maestro.

“Bene.” Si scambiarono delle occhiate e sorrisero.

Non si erano mai incontrati prima d’ora nel mondo esterno, ma adesso potevano conoscersi dopo che Fei li aveva portati nella Porta Elementale insieme. Erano tutti anziani e rimanevano loro pochi anni di vita. I loro fati erano simili e questo li aiutò a stabilire un rapporto d’amicizia. Perciò cercarono una caverna naturale in una montagna e iniziarono a coltivare.

…..

Con le ali d’energia sulle spalle, Fei volava velocemente a più di mille metri d’altezza. L’Altare Mitico che stava cercando era ancora più alto ed era maestoso. Perciò sarebbe stato un obiettivo enorme e più facile da trovare per Fei.

Questo piccolo mondo era enorme!

Fei volò per più di cinquanta chilometri e vide molte montagne, foreste e cascate. Era davvero un paesaggio splendido, ma percepì anche dell’energia di potenti bestie demoniache. Fei rabbrividì quando passò vicino.

Tuttavia non vide traccia dell’Altare Mitico.

Fei continuò ad essere paziente e continuò la sua ricerca.

Dopo quasi metà giornata, Fei aveva esplorato un’area di quasi 500 chilometri di raggio. Era già uscito dalle foreste e ora stava volando oltre una prateria. Sotto crescevano erbe sconosciute lunghe quasi un metro e scorrevano fiumi densi. Branchi di animali come cervi, pecore e tori correvano per le pianure. Tra di loro c’erano potenti e feroci bestie demoniache.

Questa scena diede una strana sensazione a Fei; aveva la sensazione di essere apparso su una prateria africana sulla terra. Non sembrava un piccolo mondo creato da potenti maestri, ma un paesaggio della terra!

Dopo un’altra metà giornata, arrivò in un’area piena di colline.

Sfortunatamente non ottenne ancora nulla.

Il solo aspetto positivo fu che vide castelli ed edifici collassati. Anche se poté scorgere vagamente alcune mura distrutte e basi coperte da suolo e rampicanti, erano i soli segni di civiltà umana in questo mondo! Inoltre sembrava uno stile simile a quello dell’Altare Mitico raffigurato nella Saggezza del Re Demoniaco e questo diede un po’ di speranza a Fei.

Dopo aver superato le colline, vide un’enorme e ricca pianura; era piena di vita. Eccetto umani e forme di vita intelligenti, si poteva vedere ogni tipo di animale e pianta.

Alla fine scorse un po’ di edifici abbandonati. C’erano castelli, torri, fattorie, pozze, mura difensive, case di legno rovinate e lapidi… Sembravano tutte strutture antiche e rovinate.

“Che ci siano dei nativi in questo piccolo mondo? Altrimenti da dove provengono queste strutture? Ma non c’è un solo cadavere… Sembrano tutti svaniti all’improvviso! È troppo strano!”

Più osservava il paesaggio, più Fei ne fu scioccato.

Mentre avanzava, vide sempre più strutture create dagli umani. Tuttavia erano abbandonate da anni e non c’era traccia di vita. Dopo che si spostò per altri cinquanta chilometri, accadde qualcosa di mistico.

Fei rallentò drasticamente per un secondo come se stesse attraversando una palude, ma dopo un secondo tornò tutto alla normalità.

<em>’Questa… sembra una barriera d’energia nascosta…’</em> Pensò Fei mentre si girava e guardava dietro. Anche se sembrava tutto normale, era sicuro di non aver avuto le allucinazioni! Dopo aver scosso la testa, si girò e poté continuare avanti. Non appena alzò gli occhi, tremò violentemente e quasi cadde dal cielo!

“Oh ca**! Questo… è un castello fluttuante? Un… maledizione! Cosa? Un castello celeste?”

Fei era rimasto senza parole.

Di fronte a lui c’era un enorme castello fluttuante! Si levava a 600 metri d’altezza dal terreno e, a giudicare dall’ombra che proiettava a terra, copriva un’area di tre chilometri di raggio. Inoltre il fondo del castello sembrava una montagna ribaltata al contrario.

Fei non poteva percepire ondate d’energia dal castello, così non sapeva come poteva volare. Una debole luce argentea avvolgeva la struttura, incluso il suo fondo simile ad una montagna. Sembrava fatto d’argento ed emanava un’aura maestosa e sacra; Fei ebbe la sensazione che fosse il castello di un dio!

Di fronte a questo castello miracoloso, perfino qualcuno di potente come Fei si sentì inferiore ed ebbe l’impulso di inginocchiarsi.

In effetti, a giudicare solo dalle dimensioni, Fei sembrava una formica, mentre il castello un enorme drago.

“Come ho fatto a non vederlo quanto ero lontano? Sembra che sia apparso all’improvviso! Che sia…” Dopo essersi ripreso dallo shock, Fei si ricordò di essere passato attraverso una barriera d’energia invisibile. “Che la barriera nascondesse questo castello? Lo ha nascosto così bene che non l’ho percepito nemmeno usando la mia energia spirituale!”

Questa era la sola spiegazione ragionevole che gli poteva venire in mente.

<em>Flap! Flap! Flap!</em>

Le sue ali batterono e salì lentamente oltre per atterrare davanti alle mura difensive del castello.

Le mura erano fatte da un metallo d’argento sconosciuto ed erano alte solo cento metri. C’era uno spazio ampio più di un chilometro fuori dalle mura difensive e il castello era circondato da un fossato. Crescevano erba e fiori nel terreno di fronte e sembrava un paradiso! Fei quasi si dimenticò di tutte le sue preoccupazioni una volta arrivato qui.

Fei piegò la schiena e toccò l’erba. Era così reale che non poteva essere un’allucinazione!

Fissando le mura difensive non troppo lontane, Fei non sapeva cosa provare. Shock? Sorpresa? Preoccupazione? O dubbio? Aveva la sensazione di stare provando tutte queste emozioni e allo stesso tempo non proprio.

Fei si avvicinò al fossato e lo calpestò. Sentì subito il freddo dell’acqua e disturbò un po’ di piccoli pesci rossi che stavano cercando cibo.

Dopo aver superato il fossato, Fei arrivò finalmente alle mura difensive argentate.

Osservò questo castello maestoso che assomigliava alla residenza di un dio e rimase di nuovo scioccato dalla sua bellezza. Sporse istintivamente una mano e accarezzò lievemente le mura.

Percepì una sensazione liscia e calorosa. Prima che potesse reagire, sentì un’energia mistica tirare la sua anima e la scena di fronte ai suoi occhi cambiò.

<em>Boom!</em> Risuonarono i rumori di un combattimento.

Fei ebbe la sensazione di trovarsi in un antico campo di battaglia sanguinoso. I rumori lo stordivano e l’intento omicida era troppo intenso.

Una marea di foschia di sangue cadeva su Fei, così alzò gli occhi istintivamente. Vide figure di potenti maestri che volavano e combattevano nel cielo, era una scena crudele. Se un membro d’élite al picco della Luna Piena come Hazel Bank fosse apparso qui, sarebbe stato ucciso dall’intento assassino prima di potersi unire alla battaglia.

Era terrificante!

La scena di fronte a Fei continuò a cambiare. Potenti maestri stavano morendo in entrambe le fazioni e Fei vide chiaramente che il luogo della battaglia era questo Castello Celeste! C’erano umani, orchi, bestie demoniache e altre varie specie e razze. Erano tutti incredibilmente potenti! Potevano distruggere facilmente lo spazio e continuavano ad apparire crepe nere nel cielo…

Se uno qualunque di questi esperti fossero stati nel mondo esterno, sarebbero potuti diventare sovrani tirannici e guerrieri invincibili! Sembrava che perfino i signori di classe solare fossero nullità di fronte a loro. Tuttavia, anche se erano follemente potenti, in questa battaglia erano come soldati ordinari! Ce n’erano così tanti che parevano formiche e sembrava che la loro vitalità fosse ancora più debole! Continuavano a cadere dal cielo uno dopo l’altro…

Era una battaglia crudele…



