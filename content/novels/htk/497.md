---
weight: 497
title: Capitolo 497 - Scoperta
pubDate: 2024-05-31T01:41:47.948Z
tags:
    - htk
---

Gli esperti stavano combattendo ovunque e le leggendarie armi stellari di livello divino e semidivino costellavano il campo di battaglia e stavano brillando davanti a Fei.

Queste armi leggendarie si frantumavano a mezz’aria come vasi di porcellana e insieme a loro cadevano gli arti spezzati e il sangue degli esperti. Sembrava un’apocalisse.

Fei non sapeva perché fosse scoppiata questa guerra.

Come una persona invisibile, stava assistendo alla battaglia da spettatore e i maestri che stavano combattendo non potevano vederlo.

Fei rimase scioccato! Pareva una battaglia tra demoni e dei! Avrebbero potuto annientare facilmente il continente e squarciare il cielo stesso!

Alla fine tutto divenne sfocato e Fei sentì un ruggito arrabbiato sufficiente a causare un terremoto e vide tutti i maestri nel cielo cadere come gocce di pioggia…

Poi Fei tornò alla realtà.

Mentre ansimava e percepiva il calore delle mura difensive, si rese conto di essere di fronte al castello celeste. Quel terrificante campo di battaglia era stato solo un’illusione e adesso era scomparso completamente. Il cielo blu e le nuvole bianche erano ancora sopra la sua testa, e stava ancora tra l’erba verde.

“Così questa enorme città ha assistito a quella battaglia terrificante che è accaduta chissà quanto tempo fa. Forse è stata così cruenta da lasciare un marchio in questo mondo. E in qualche modo, queste mura difensive sono fatte da un materiale sconosciuto che ha ‘memorizzato’ alcune di queste scene. Ciò che ho ‘visto’ è successo davvero…”

Fei si rese conto gradualmente di cosa stava succedendo. Tuttavia il suo shock non diminuì.

“È avvenuta una battaglia così spaventosa? E sono morti così tanti maestri potenti? Ed è successo proprio qui? Che fazioni erano? Sono davvero demoni e dei? In tal caso, allora le origini di questo castello celeste, di questo piccolo mondo e del Palazzo Mitico sono scioccanti!”

“Ci sono ancora esseri viventi in questo castello?”

“Forse il castello nasconde una marea di pericoli…”

Fei era pensieroso. Tuttavia, per trovare l’Altare Mitico, doveva entrare in città e cercare.

Visto che non trovò una porta tra le mura difensive, batté le ali d’argento d’energia e volò verso l’alto.

In cima alle mura diede un’altra occhiata e vide un castello colossale dall’aspetto perfetto.

L’intera città era fatta da materiale argenteo ed era estremamente funzionale. La fortezza e le torri erano situate attorno alla città e rendevano il castello celeste una bestia terrificante.

Anche se Fei aveva visto molti castelli maestosi e impressionanti in tv e su internet nella sua vita precedente, e nessuno di essi poteva competere con questo.

C’erano molte ampie strade ampie e costruzioni alte con dei campanili, e maestosi tempi e piazze che sembravano pezzi decorativi. Inoltre trovò diversi campi militari e strutture di allenamento.

Questo intero castello era costruito attorno ad una montagna.

Un’ampia strada d’argento si estendeva dalle mura difensive alla montagna al centro del castello, dove c’erano varie strutture, palazzi e statue di enormi guerrieri umani.

Questa vetta al centro del castello era così alta da raggiungere le nuvole e Fei nemmeno poteva scorgerne la cima.

“Se l’Altare Mitico esiste, dovrebbe essere dentro questo enorme castello!”

Lo stile degli edifici in questo castello era identico all’Altare Mitico, e Fei ne fu rassicurato.

Tuttavia Fei non percepì nessun segno di vita qui.

Non appena mise piede nel castello, la sua energia spirituale si diffuse come onde nell’oceano.

Questa costruzione era priva di vita. Se non fosse stato per le aure sacre, Fei avrebbe pensato di trovarsi in una città fantasma.

Fei batté le ali e volò verso l’alto per 400 metri. Stavolta fu un po’ più lento e fece ricerche più dettagliate. Non voleva lasciarsi sfuggire alcuna traccia o indizio.

Dopo tre ore, esplorò tutte le strutture ai confini esterni e non trovò nulla.

Così iniziò a volare verso l’enorme montagna al centro.

Intanto il cielo si incupì, stava per arrivare la sera. Anche se non c’erano un sole o una luna in questo mondo, c’erano comunque giorni e notti. Le luci in questo mondo si sarebbero accese durante il cielo e si sarebbero oscurate durante la notte; i metodi e le tecniche dei maestri che avevano creato questo piano dovevano essere folli!

Dopo mezz’ora, Fei arrivò finalmente in cima alla montagna quando ormai faceva buio.

Sfortunatamente non trovò l’Altare Mitico, né potenziali indizi.

La vetta era alta circa trecento metri ed era fatta da un tipo sconosciuto di roccia bianca. Non era troppo ripida dato che aveva una pendenza di sessanta gradi rispetto al suolo e c’erano varie strutture come fortezze, torri magiche e accampamenti militari. Anche se le strutture erano ancora in buone condizioni, Fei non vide nessuna creatura vivente.

In effetti, tutto nel castello era in condizioni eccellenti, non come gli edifici in rovina nelle pianure di prima. Forse per via del vento, non c’era nemmeno polvere nelle strutture.

C’era un palazzo composto da tre parti e una struttura principale sulla cima. Non era enorme e appariscente, ma era stabile e aveva un’aura nobile. Le fondamenta erano salde e sorreggevano palazzi per novantanove gradini d’altezza. Una volta che una persona fosse salita per le scale, sarebbe arrivata alla porta principale.

Due enormi statue da guerriero alte più di duecento metri erano situate di fronte alla porta e davano molta pressione a Fei. Aveva la sensazione che la loro aura fosse inviolabile.

Di fronte alla porta, Fei poté vedere l’intero castello celeste come un dio tra le nuvole. In qualche modo lo sentì desolato e solitario.

Sfortunatamente non trovò comunque l’Altare Mitico.

Fei ne fu estremamente deluso.

Mentre stava per volare via, all’improvviso si girò ed entrò nel palazzo. Aveva avuto la sensazione che qualcosa lo stesse chiamando.

Dato che era già sera, faceva molto buio nel palazzo. Tuttavia non era un problema per Fei.

Il palazzo era vuoto e ventiquattro colonne portanti sorreggevano il soffitto alto più di cento metri. Questi pilastri erano così spessi che ci volevano quattro persone per circondarli.

Il pavimento nel palazzo era fatto dallo stesso materiale bianco ed era lucido e riflettente. Mentre Fei camminava, poteva vedere il suo riflesso e quello del soffitto. Nonostante questo, non era affatto scivoloso.

Mentre si addentrava nel palazzo, vide un enorme trono di pietra in fondo. Era rozzo e sembrava scolpito da un enorme pezzo di pietra. Anche se era abbastanza grosso da ospitare due persone, per qualche motivo Fei aveva la sensazione che solo una persona poteva sedercisi sopra.

C’era una piccola pozza di fronte al trono e ci crescevano un po’ di loti dentro. Anche se non erano in fiore, emettevano luci dorate. Nell’oscurità, queste nuvole di luce dorata sembravano splendide e sacre.

All’improvviso Fei ebbe l’impulso di sedersi sul trono. Si avvicinò, esitò per un po’ e poi ci si sedette sopra.

Forse aveva le allucinazioni, ma sentì questo intero mondo tremare lievemente.

Poi scoprì due incisioni magiche ben nascoste nei braccioli del trono. Erano lisce ed erano completamente uguali alla superficie ruvida della pietra. Se non ci avesse prestato attenzione, forse non le avrebbe notate. Le incisioni magiche e le formazioni non erano complicate, ma ce n’erano così tante che Fei sentì un po’ di mal di testa dopo che si concentrò su di esse.

I metodi di incisione delle due formazioni magiche erano rari e non erano simili a quelli usati nel continente Azeroth. Dopo un’ispezione più ravvicinata, Fei rimase scioccato! Erano le formazioni e le incisioni usate nel mondo di Diablo!

I sistemi magici del mondo di Diablo e quelli del mondo reale erano completamente diversi, ed erano un po’ in contraddizione. Tuttavia, dopo che lo scienziato pazzo Cain li aveva esaminati entrambi, aveva trovato qualche somiglianza.

Fei aveva studiato con Cain per un po’; anche se non era un professionista, era abbastanza informato al riguardo. Dopo averle studiate per un po’, riuscì a decifrare le due formazioni non troppo complicate.

“Che funzione hanno?”

Dato che le aveva decifrate, Fei ci iniettò istintivamente un po’ di energia magica.

Vaghe luci blu scuro quasi invisibili viaggiarono per le formazioni e le incisioni sul trono si gonfiarono all’improvviso come vasi sanguigni. Fei cercò di spostare le mani e si rese conto che erano incollate al trono! Non importava quanto ci provasse, non riusciva a muoverle nemmeno di un millimetro.

Questa scoperta lo spaventò a morte!



