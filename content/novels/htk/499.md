---
weight: 499
title: Capitolo 499 - Due metà spezzate del Pilastro di Pietra
pubDate: 2024-05-31T03:41:47.948Z
tags:
    - htk
---

Dopo che Fei arrivò ai piedi dell’altare, iniziò a cercare degli indizi. Ci sarebbe voluta almeno mezz’ora per girare intorno all’altare per una persona ordinaria.

A nord dell’altare, scoprì qualcosa che non aveva notato quando l’aveva osservata sommariamente.

C’era un enorme scheletro nel terreno. Era alto circa quattro metri e le sue ossa erano molto più spesse di quelle umane. Eccetto per quello, non era troppo diverso da dei normali resti.

Questa persona doveva essere stata un potente esperto quando era vivo o viva.

Anche se il cadavere era rimasto qui per numerosi anni e la sua carne si era corrosa, le sue ossa sembravano ancora dure. Fei toccò un osso delle dita più sottile e si rese conto che era molto più duro perfino dei Resti Demoniaci trovati nella caverna sotterranea del castello di Chambord.

Per qualche motivo, Fei gli venne in mente una persona quando vide il corpo.

L’Imperatore Krompkamp di Eindhoven.

<em>’Forse è uno dei suoi antenati. Solo qualcuno con una stirpe da titano potrebbe essere alto tre metri come lui!’</em> Pensò Fei.

L’aspetto più sorprendente era come questo maestro era stato ucciso qui anni fa.

Un pilastro spezzato era penetrato nella sua schiena, aveva trapassato il suo cuore e lo aveva inchiodato nel terreno. Doveva essere stato doloroso visto che c’erano diversi segni scioccanti nel terreno.

Questo scheletro era lievemente incurvato, dimostrando che questo maestro aveva cercato di estrarre il pilastro. Tuttavia aveva fallito ed era morto qui.

Quando Fei guardò l’enorme scheletro, quasi poté visualizzare la scena di come la colonna era calata dal cielo e aveva inchiodato un potente esperto nel terreno!

“Aspetta! Metà di una colonna?” Fei sussultò.

Guardò il pilastro che inchiodava lo scheletro al terreno e si avvicinò. All’istante vide un incavo semisferico sopra il pilastro a sei metri da terra.

Inoltre la superficie ruvida corrispondeva a quella della colonna spezzata al nono piano dell’Altare Mitico.

<em>’Sì! Manca metà… qualcuno l’ha spezzato e l’ha lanciato 1000 metri sotto per uccidere questo enorme esperto!’</em>

Mentre ci pensava, Fei guardò di nuovo l’incavo nel pilastro. Sentì che sarebbe accaduto qualcosa di mistico se avesse portato la colonna spezzata al nono piano dell’altare.

Fei non esitò.

Si guardò attorno, salì sullo scheletro e avvolse le braccia sul pilastro. Mentre gridava, scatenò tutta la sua forza da barbaro di livello 40 della modalità Incubo. I muscoli delle sue braccia si gonfiarono fino ad arrivare al doppio delle loro dimensioni e un’ondata di energia visibile si espanse attorno per disperdersi nell’area.

<em>Boom!</em> Questa colonna spezzata tremò lievemente, ma non si mosse. Anche se Fei ce la mise tutta, non riuscì ad estrarlo!

Era scioccante!

Nessun maestro nella classe lunare poteva competere con la forza fisica del barbaro di livello 40 della modalità Incubo, eppure Fei non era riuscito a tirarlo fuori dal terreno. Al confronto, era difficile immaginare la forza dell’esperto che aveva spezzato la colonna e l’aveva lanciata dall’Altare Mitico.

Dopo aver esalato profondamente, Fei evocò tutti i suoi oggetti dal mondo di Diablo che potevano aumentare la sua forza, facendola aumentare di 20 punti.

<em>Boom!</em>

Fece un altro tentativo e il pilastro tremò più violentemente. Tuttavia fallì di nuovo. Sembrava ci fosse un forte risucchio nel terreno e che questa colonna fosse bloccata!

Dato che non poteva tirarla fuori direttamente, Fei cercò di scavare attorno per allentarlo. Sfortunatamente però il terreno era fatto da una roccia argentea sconosciuta che era estremamente ferma e così non riuscì nemmeno ad intaccarla.

Questa scoperta sbalordì Fei.

La durezza del terreno era inimmaginabile e la roccia di questa montagna era straordinaria. Questo scheletro sotto i suoi piedi era riuscito a lasciare diversi graffi nel terreno! Sembrava che perfino signori di classe solare non sarebbero stati in grado di farlo. E un altro maestro era riuscito ad usare questa colonna per uccidere questo potente esperto. Doveva avere avuto una forza terrificante!

“Questo pilastro spezzato dev’essere la chiave per purificare la Pietra del Mondo! Ma non posso ancora estrarlo, sembra che dovrò entrare nel Mondo di Diablo per salire di livello prima.”

…..

Dopo cinque ore, un portale blu apparì all’improvviso di fronte alla Porta Mitica e Fei ne uscì con un’espressione affaticata.

Nelle ultime cinque ore, Fei aveva completato la missione il Santuario Arcano uccidendo i mostri lì, si era anche sbarazzato del boss, l’evocatore, e aveva completato la missione dopo. Poi si era diretto verso il canyon dei magi per completare la missione delle Sette Tombe. Quando fu sul punto di esaurire il tempo di gioco, aveva già trovato tre tombe. Ormai era al livello 42 e aveva riposto tutti e dieci i punti attributo in Forza.

Prima di tornare nel mondo reale, andò dall’NPC a Lut Gholein e comprò un po’ di oggetti di ottima qualità che gli avrebbero dato più forza. Tornò nell’Altare Mitico solo dopo essersi preparato.

“Devo tirarlo fuori stavolta!”

Fei equipaggiò tutti gli oggetti e tornò dal pilastro spezzato. Quando fece un respiro profondo e gridò, tutti i suoi muscoli si sovraccaricarono. I rimbombi davano la sensazione che il terreno stesse per squarciarsi. Perfino la montagna e l’Altare Mitico stavano tremando lievemente.

Poco a poco, Fei tirò fuori il pilastro spezzato conficcato nel terreno.

Dopo dieci minuti e diversi tentativi, ci era riuscito.

Ciò che lo sorprese era che la porzione nel terreno era molto più lunga di quanto pensasse; era lunga più di venti metri. Forse perché era seppellita sottoterra, ma aveva un colore più brillante rispetto a quella esposta fuori. Il suo colore argenteo metallico assomigliava più a quello di una lancia che a quello di un pilastro.

Questa colonna spezzata era lunga 26 metri.

In quel momento Fei era sudato e ansimante. Era la prima volta che era diventato così esausto da barbaro; aveva la sensazione di essere sul punto di svenire. Dopo aver bevuto una bottiglietta di pozione del vigore e aver riposato per mezz’ora, tornò in condizioni normali. Poi stese le sue ali d’energia argentate e cercò di tornare al non piano con questa colonna spezzata.

Era estremamente pesante e Fei dovette riposare diverse volte sull’Altare Mitico. Durante il tragitto si lacerò la pelle delle braccia, i muscoli e consumò la carne delle sue dita, rivelando le ossa bianche. Il dolore intenso fece sudare ancora di più Fei e il sudore macchiò la colonna insieme al sangue. Alla fine questo pilastro si era tinto di rosso.

Fei non aveva mai provato così tanto dolore e stanchezza prima. Le sue braccia erano cosparse di tagli e presto il suo tronco si intorpidì. Tuttavia, come un robot, si forzò ad afferrare la colonna e a tirarla su con la sua volontà incrollabile.

Anche se Fei era rimasto ferito gravemente un po’ di volte nel mondo di Diablo e aveva provato un dolore immenso, non era stato così insopportabile come adesso. Aveva pensato diverse volte ad arrendersi, ma strinse i denti e continuò a muoversi dopo aver ripensato ad Angela e ad Elena.

Il sangue si mischiò al sudore e colarono su ogni gradino delle scale dell’Altare Mitico.

Alla fine Fei riuscì a trascinare la colonna spezzata sulla cima dell’Altare Mitico, ormai completamente ricoperto di sangue.



