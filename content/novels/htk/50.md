---
weight: 500
title: Capitolo 50 – Lunga vita al re
pubDate: 2023-06-26T13:54:16.367Z
tags:
    - htk
---

Capitolo regolare,
0 capitoli in coda, 0/5
-Schadenfreude

"Boom!"

Più combattimenti ravvicinati si scatenavano, più sangue e arti iniziavano a schizzare ovunque.

Gli uomini forzuti caricarono nel mare caotico di nemici e le enormi armi danzarono nelle loro mani. I nemici volavano via dal ponte come aquiloni; cadevano nel fiume come sacchi di patate e venivano trascinati dalle correnti...

Fei non rallentò il ritmo. La sua ascia tornò a mietere vittime come la falce del cupo mietitore; spazzava via chiunque toccasse come una scopa che trascinava via la polvere. C'erano sempre meno persone sul ponte.

Fei aumentò la velocità della sua carica proprio in quel momento. Per farlo dovette prestare meno attenzione ai guerrieri dietro di lui. Uccise solo i nemici che rientravano nel suo campo visivo dopo aver trapassato le formazioni di soldati. Gli altri li lasciò ai suoi forzuti combattenti.

Così sarebbe stato molto più veloce, ma i guerrieri furono sottoposti ad una pressione maggiore. I nemici erano tutti soldati ben addestrati. La maggior parte di loro erano veterani e alcuni avevano perfino piccole quantità di energia. In combattimento, i loro attacchi potevano minacciare gli uomini forzuti. Nonostante le loro armature li proteggessero dalle lame, l'impatto dei loro attacchi intorpidivano i loro corpi. Presto alcuni di loro rimasero lievemente feriti, ma sapevano che era impossibile fermarsi. Invece che sperare di uccidere altri nemici, non volevano diventare un peso per il loro re. Non importava quanto fossero gravi le loro ferite, strinsero i denti, sopportarono il dolore e seguirono il loro re.

Fei lo notò. Fece roteare la sua enorme ascia e creò un'altra tempesta di lame. Trasformò i nemici in avvicinamento in "polvere sanguigna" e riempì il campo di battaglia di crepitii di armi e ossa. Poi cambiò di nuovo personaggio.

La modalità barbaro scomparì per essere sostituita da quella del paladino.

All'improvviso un'energia divina e pura fuoriuscì dal corpo di Fei e circondò gli "uomini di ferro" dietro di lui. Il re batté i piedi e un anello dorato si espanse attorno a lui. Tutti i guerrieri sentirono le loro ferite guarire non appena furono ricoperti dall'anello. Recuperavano le forze con un ritmo folle e perfino la loro sicurezza e il loro coraggio aumentarono.

Era l'aura del paladino: Preghiera.

"Lunga vita al re!"

Gridò Pierce mentre lo percepiva. Si sentiva ribollire il sangue e non vedeva l'ora di uccidere altri nemici. Il suo martello era un'estensione del braccio del Dio della Guerra. Dopo un colpo orizzontale, lo scricchiolio del metallo che si rompeva era così intenso che assomigliava al suono dell'acqua fredda versata in una padella di olio bollente. Quattro o cinque nemici urlarono mentre venivano spazzati via dal martello e volavano nel fiume...

"Lunga vita al re Alexander!"

Drogba lo seguì. Strinse la spada di un nemico usando il braccio sinistro e lo colpì con l'ascia nella sua destra. La testa del soldato fu scagliata via.

"Lunga vita al re!!!!"

Ruggì il resto degli uomini forzuti. La forza del loro attacco aumentò vertiginosamente, sembrava che si fossero trasformati in tigri selvagge. Perfino il guardiano Oleg che era timido e nelle retrovie sembrava essere stato influenzato dall'atmosfera. Riuscì finalmente a sfruttare la sua forza da guerriero ad una stella e menò un fendente verso i tre nemici di fronte a lui.

"Me**a, quell'uomo è un paladino!"

"Wow, quell'anello, è un anello da combattimento... Cielo! È l'anello dell'Ode della Vita..."

"Ritiratevi! Ritiratevi... Chiedete al comandante di mandare guerrieri stellari per uccidere questo cavaliere sacro... Dannazione, dato che hanno un cavaliere sacro di alto livello che ha l'anello dell'Ode della Vita, non potremo sfruttare il vantaggio dei numeri..."

Dopo che l'anello dorato apparì sotto i piedi di Fei, risuonarono sussulti e grida dai nemici.

.....

Dato che erano soldati di professione, i nemici sapevano esattamente cosa significava avere un cavaliere sacro nei propri ranghi, erano macchine da guarigione. Finché un cavaliere sacro avesse potuto continuare ad usare l'anello dell'Ode della Vita, gli avversari non avrebbero mai esaurito le forze e il vigore. Specialmente in un ponte sottile come questo, era certo che un branco di bestie forti e un cavaliere sacro di alto livello avrebbero potuto fare un massacro.

Dopo averci pensato, alcuni nemici abbastanza coraggiosi da pensare di poter riottenere il controllo della battaglia usando il vantaggio dei numeri tornarono a dubitare di sé stessi; il loro coraggio si sciolse come un sottile strato di neve sotto il sole estivo.

Tuttavia Fei non diede tempo di ritirarsi ai nemici.

"Roar!!!"

Fei batté i piedi e il miracolo riapparì.

Un anello verde del raggio di 5-6 iarde si espanse dal suo corpo; rafforzando anche tutti i suoi uomini. All'improvviso Pierce, Drogba e gli altri sentirono le loro forze raddoppiare. I nemici sembravano molto più deboli, come fragile ceramica. Sarebbero caduti dal ponte e volati nel cielo con un solo tocco delle loro armi.

L'aura del paladino: Potenza, apparì nel mondo reale per la prima volta.

"Ohhhhhhhhh me**a! È l'anello da combattimento del danno raddoppiato..."

"Cielo, due anelli... quell'uomo ha ottenuto un secondo tipo di anelli da combattimento? Che c**z?"

"Ritiriamoci... non possiamo affrontarli... Arcieri! Me**a, dove sono quei ca**o di arcieri? Colpiteli! Presto!"

I nemici stavano strabuzzando gli occhi, quasi stavano crollando.

La situazione sul ponte era ancora più caotica. Se la prima aura dorata aveva costretto i nemici a ritirarsi e aveva scosso la loro sicurezza, allora la seconda aura verde aveva distrutto il loro morale. Non avevano più il coraggio di combattere.

Nel continente Azeroth i paladini avevano effetto deterrente molto più efficace a causa dell'esistenza dell'influente Sacra Chiesa. Molti gruppi di paladini avevano occupato cariche importanti tra tutte le potenti e radicate organizzazioni nel continente Azeroth. I paladini potevano creare formazioni e spazzare facilmente i nemici, potevano anche combattere individualmente. La loro resistenza folle, insieme a tutti i misteriosi anelli di supporto che permettevano loro di guarire, danneggiare e infliggere maledizioni ai nemici erano il peggior incubo per qualsiasi esercito. I paladini erano le stelle in qualsiasi campo di battaglia.

Perciò, dopo che Fei usò le sue aure da Paladino, l'intera formazione di scudi e lance rinunciò a difendersi e iniziò a ritirarsi il più velocemente possibile.

C'erano molte somiglianze tra il paladino del mondo di Diablo e il cavaliere sacro del continente Azeroth. Alcune delle sue tecniche e aure assomigliavano agli anelli da combattimento. Questo fece credere ai nemici che Fei fosse un cavaliere sacro dotato di anelli da combattimento, così avevano perso coraggio.

Sotto il deterrente di un cavaliere sacro e la morte di numero uno, il comandante della formazione, i soldati nemici scapparono come topi di fronte a dei grossi gatti. C'era sempre più caos. Alcuni dei nemici furono spinti nel fiume dai loro compagni e altri corsero perfino nella direzione opposta e finirono con l'essere ridotti a dei porcospini dagli arcieri di Chambord.

La maggior parte dei nemici si girò e cercò di precipitarsi nella loro base. Ma a causa del caos, finirono con lo spingere la formazione di guardia alle scale d'assedia.

"Ottima opportunità! Carica!"

Dopo che aveva usato le aure Preghiera e Potenza, Fei vide i nemici ritirarsi velocemente. Nonostante non sapesse perché avessero reagito in questo modo, capì che era un'opportunità splendida per caricare. Gridò mentre si avventava sui nemici e demoliva la formazione di scudi e lance.

La formazione che poteva bloccare le cariche di cavalleria pesante era durata meno di due minuti sotto la carica folle di Fei e degli uomini forzuti ed era stata ridotta ad una pila di arti e pezzi di metallo.

Il ponte sottile fu ridotto ad una strada piena di morte e sangue.

"Pierce, Drogba, spingete quelle scale d'assedio nel fiume, presto!"

Fei si fece strada nella prossima formazione usando la sua ascia e alla fine arrivò ad una scala d'assedio. A questo punto erano arrivati a circa 60 iarde del ponte. Fei bloccò da solo la marea di nemici e ordinò a Pierce e a Drogba di organizzare i suoi uomini e distruggere le scale d'assedio.

"Ai suoi ordini sua maestà!"

Risposero i due e le loro armi spazzarono via i nemici come le pale di un mulino. Poi ruggirono mentre prendevano di mira le scale d'assedio.

"Boom! Boom!"

Nonostante i nemici di guardia si fossero opposti con forza, non riuscirono a resistere. Presto le due scale d'assedio furono spinte nel fiume dagli uomini forzuti. Crearono un enorme schizzo d'acqua, come se un grosso mostro stesse si fosse tuffato nel fiume.

Il loro morale era alto; dopo aver distrutto le due scale d'assedio, ruggirono come un branco di lupi affamati e caricarono verso le altre quattro scale d'assedio. Una volta che le avessero distrutte completamente, avrebbero finito metà della loro missione.

In quel momento...

"Moo-moo-moo!!!"

I corni risuonarono dalla riva sud del fiume Zuli.

Molti ordini venivano comunicati tramite il suono dei corni. Tuttavia i nemici si fissarono l'un l'altro e non poterono eseguire i comandi. La serie di ordini era per la formazione di scudi e lance del drago, ma lo schieramento un tempo considerato la difesa numero uno dell'esercito era stata spazzata via dal branco di "bestie".

Nessuno si sarebbe immaginato che quella ventina circa di uomini potesse distruggere uno schieramento di più di cento soldati ben addestrati. Nonostante fossero trascorsi solo due minuti tra le due serie di ordini, ormai...

Era troppo tardi!

