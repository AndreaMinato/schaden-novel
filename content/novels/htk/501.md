---
weight: 501
title: Capitolo 501 - Tutto Fatto!
pubDate: 2024-05-31T05:41:47.949Z
tags:
    - htk
---

I nove piani dell’altare stavano roteando così velocemente da non sembrare più gli stessi. L’Altare Mitico si trasformò in una nuvola di luci argentee ed era difficile osservarlo per un occhio umano. Presto proiettò anche enormi rune argentee e immagini. C’erano persone, animali, montagne, fiumi, oceani, stelle, fulmini, armi, strutture… Era quasi qualsiasi cosa esistesse al mondo e si impilarono l’una sull’altra o svanivano.

Fei vide perfino sé stesso per pochi brevi momenti e non capì cosa significava.

Questo fenomeno unico continuò.

Mentre continuavano a risuonare rimbombi, i nove piani crearono delle scintille a causa della frizione.

L’unico aspetto che non stava cambiando era l’enorme colonna sul nono piano.

Quando Fei aveva spostato il pilastro spezzato sull’altare, un bel po’ del suo sangue era colato sull’altare. In quel momento il sangue entrò in tutte le piccole incisioni magiche e cominciarono a reagire a Fei che era seduto sul trono di pietra. Era un fenomeno straordinario; il sovrano aveva la sensazione che lui e l’altare stessero diventando più intimi con il passare del tempo.

Mentre l’altare roteava sempre più velocemente, una marea di luce bianca si precipitò fuori dalla colonna e si fuse con l’enorme pilastro alto trenta metri. Le luci bianche e rosse su di esso sembravano delle truppe che si combattevano a vicenda, come se volessero sconfiggere il loro avversario.

Fei gradualmente capì.

La luce bianca argentata era il potere dell’Altare Mitico e dell’enorme pilastro mentre il bagliore rosso era l’energia infernale della Pietra del Mondo corrotta. Erano mortali nemici e usavano l’enorme pilastro come campo di battaglia. Se la luce argentata avesse vinto, significava che la Pietra del Mondo sarebbe stata purificata.

Fei divenne ansioso dopo essersene reso conto.

Se la luce rossa avesse vinto, la Pietra del Mondo sarebbe rimasta corrotta e le due donne più importanti della sua vita sarebbero rimaste in coma.

Il tempo passò lentamente.

Come se l’Altare Mitico avesse percepito il suo umore, i piani iniziarono a roteare ancora più velocemente. Come una trottola alta più di 1.000 metri, sembrava che stesse vincendo la gravità e stesse per spiccare il volo. Presto sollevò un vento terrificante. Ogni raffica equivaleva all’attacco di un potente esperto e creava molte fessure nere in questa dimensione spaziale. Fortunatamente, la roccia argentata sconosciuta di cui era fatta questa montagna era incredibilmente ferma e la tempesta non lasciò segni sulle mura.

Mentre la velocità di rotazione dell’altare aumentò, la luce argentata diventò ancora più intensa. L’energia riempì lo spazio nella pancia della montagna e l’aria diventò ancora più densa; sembrava sul punto di cristallizzarsi. Se la luce argentata emessa dal trono non l’avesse protetto, Fei sarebbe stato sigillato e ucciso come un insetto nell’ambra.

Mentre l’Altare Mitico sembrava impazzito, l’energia rossa si indeboliva. L’aura sacra entrò in vantaggio e la situazione iniziò a svilupparsi nella direzione in cui sperava Fei.

Non sapeva se fosse un’illusione, ma Fei aveva la sensazione di poter percepire ogni cambiamento nell’altare, come se fossero diventati una cosa sola e fossero in qualche modo “imparentati”. Poteva controllarlo e l’altare poteva leggergli la mente e aiutarlo.

Purificare la Pietra del Mondo era complicato e richiedeva molto tempo. Tuttavia era più un processo di adattamento per il sovrano. Da quando aveva percepito quel legame speciale, Fei si era reso conto che l’Altare Mitico aveva una sua vitalità e intelligenza. Proprio come un animale appena nato, era inesperto e contava su di lui. Come neonati che si fidavano completamente dei loro genitori, sembrava che lla struttura fosse disposta ad ascoltare Fei e seguire i suoi ordini.

Il tempo passò lentamente e l’energia rossa si stava indebolendo sempre di più; era stata conquistata e divorata.

<em>Puff!</em> Quattro ore dopo risuonò un soffio simile a quello di una candela che si spegneva. Tuttavia questo lieve rumore sovrastò i rimbombi fatti dall’Altare Mitico e la luce rossa alla fine fu dissolta dal bagliore argentata. L’energia malvagia nella Pietra del Mondo finalmente era stata purificata!

L’Altare Mitico che stava roteando ad un ritmo folle rallentò e i rimbombi diminuirono in intensità. Le fessure nere nello spazio scomparirono e la tempesta si calmò, Fei finalmente poté muoversi liberamente sull’altare mentre l’energia argentata che lo proteggeva svaniva.

Come la pace dopo la tempesta, tutto si fermò nella pancia della montagna.

Le rune e le immagini appariscenti tornarono nei loro piani corrispondenti e le incisioni sottili simili a vasi sanguigni si spensero. Presto le luci sparirono.

Tutto tornò alla normalità, come se nulla fosse accaduto.

Tuttavia il legame speciale tra il sovrano e l’Altare Mitico non scomparì. Fei poteva percepire che l’Altare Mitico si era “affaticato” e stava aspettando il suo conforto come un animaletto adorabile.

Fei rilasciò la sua energia spirituale e cercò di comunicare con l’altare, e l’effetto fu miliore del previsto. Dopo un po’ di minuti, l’altare rispose per poi “addormentarsi”.

<em>Woosh!</em>

Mentre risuonava un forte rimbombo, l’Altare Mitico rilasciò un po’ di luce argentata. Come una spada volante, girò attorno alla struttura un po’ di volte per poi precipitarsi su Fei. Era così veloce che il giovane non poté nemmeno reagire in tempo e penetrò nella sua testa attraverso la fronte.

Fei ne fu scioccato.

Un momento dopo, non sentì male alla testa, né la sua testa esplose. Il bagliore argenteo non gli aveva fatto nessun danno e Fei provò una strana sensazione. Anche se sentiva di avere qualcosa in più nel suo corpo, non riuscì a capire cosa.

Quando alzò gli occhi, si rese conto che l’enorme pilastro alto trenta metri sul nono piano era sparito. Dopo un breve momento di pausa, capì. Se non si sbagliava, la luce argentea entrata nel suo corpo era l’enorme colonna che aveva aiutato a ricombinare.

<em>’Ora c’è un pilastro nel mio corpo… Eh, sembra ancora più strano che essere incinti!’</em> Fei si sentì a disagio, ma non poteva farci nulla. Il pilastro non rispose nonostante le sue chiamate dopo che si era nascosto nel suo corpo. Sembrava fosse scomparso completamente.

<em>‘Forse è simile a come i maestri di questo mondo immagazzinano le armi stellari nei loro corpi. Non ho energia da guerriero, così non ho potuto apprendere tecniche del genere. Altrimenti avrei potuto usare una tecnica del genere per richiamarlo.’</em>

Mentre Fei stava riflettendo, all’improvviso vide qualcosa di blu cielo al nono piano dell’Altare Mitico.

“Quella… è una Pietra del Mondo purificata!”

Fei la raggiunse con un balzo dal trono e la raccolse. Rimase sorpreso dalla luce blu come un oceano. Ora emanava una nuvola d’energia pura e incantevole ed era delle dimensioni di un’unghia; si era ridotta a circa un tredicesimo delle sue dimensioni.

“Ahah! Questa è la Pietra del Mondo purificata! Ahahah! Anche se è molto più piccola e debole, è più che abbastanza per salvare Angela ed Elena secondo Akara e Cain! Ahahah! Finalmente ce l’ho fatta!”



