---
weight: 502
title: Capitolo 502 - Raccolto
pubDate: 2024-05-31T06:41:47.949Z
tags:
    - htk
---

Fei non poté contenersi, la sua risata risuonò in questo spazio chiuso.

Finalmente aveva risolto il problema che lo preoccupava di più.

Anche se aveva mostrato una facciata impassibile, stava sopportando un’enorme pressione! Aveva pensato costantemente alle due ragazze che riteneva più importanti della sua stessa vita. Se le avesse davvero perse, non sarebbe riuscito a continuare a vivere perché la sua esistenza avrebbe perso colore.

“Non posso più aspettare! Devo tornare adesso! Devo svegliare Angela ed Elena non appena posso!”

Non voleva più rimanere qui. Desiderava trovare un portale di teletrasporto e tornare a salvare le sue donne nella città delle Due Bandiere.

Prima di andarsene, pensò all’improvviso allo scheletro del gigante. Quello scheletro era molto più prezioso dei resti demoniaci, sarebbe stato molto utile una volta che l’avesse dato ad Hazel Bank.

Quando Fei arrivò ai piedi dell’Altare Mitico, sussultò.

Lo scheletro misterioso era scomparso.

Non aveva notato nessun movimento prima. Se non ci fossero stati graffi sul terreno, avrebbe pensato di essere nel posto sbagliato. Dopotutto era uno scheletro alto più di quattro metri che non poteva essere nascosto facilmente. Tuttavia non era più lì.

Fei rimase scioccato e sudò profusamente.

“Nonmorto? Che sia così? Si è alzato da solo?” Pensò. “È impossibile! Sono molto sensibile all’energia dei nomorti, ma non ho percepito nulla… Maledizione, cosa sta succedendo?”

“O che l’Altare Mitico sia roteato così velocemente da averlo scaraventato via? È in un angolo? Eh… non dovrei essere così ansioso. Devo dare un’occhiata attorno prima!”

Fei si confortò mentre esaminava lo spazio attorno. Sfortunatamente non riuscì a trovarlo.

“Forse le fessure nere che sono apparse l’hanno divorato. Dopotutto sono connesse al vuoto…” Alla fine poté solo giungere a questa conclusione per rassicurarsi. Ma era ancora un po’ a disagio.

Dopo aver visto il potere dell’Altare Mitico, era diventato più consapevole della forza del gigante. La tempesta e le fessure nere che erano connesse al vuoto non avevano lasciato nemmeno un segno nelle mura, ma quel gigante poteva graffiare facilmente il terreno. Così Fei aveva la sensazione che questo scheletro fosse ancora vivo, probabilmente era ad uno stadio superiore a quello solare… Forse era un vero dio.

Solo gli dei potevano lasciare dei segni su questa roccia incredibilmente solida.

“Ma se questo scheletro è davvero un dio, allora non morirà così facilmente. Ho tirato via il pilastro spezzato dallo scheletro… Ho resuscitato e liberato per errore un mostro? Spero solo che sia la mia immaginazione visto che ho guardato troppi film spaventosi nella mia vita precedente.”

Fei non poté trovare una spiegazione, così lasciò perdere. Dopo aver cercato ancora per un po’ ed essersi assicurato di non aver ignorato nulla, si preparò a partire.

Dopo che tornò al trono di pietra, iniettò un po’ di energia magica nelle formazioni sui braccioli. Come si aspettava, apparirono delle fiamme argentate e il paesaggio di fronte ai suoi occhi cambiò rapidamente. Presto tornò al palazzo localizzato in cima alla montagna nella città celeste.

Il palazzo era ancora vuoto. Sembrava uguale, ma pareva che ci fossero stati alcuni cambiamenti.

Sembrava che la pianta simile ad un loto che viveva nella pozza di fronte al trono di pietra fosse più animato; era verde brillante e i suoi germogli emettevano luci dorate che accendevano il palazzo, dando un’aura più sacra all’ambiente.

Fei notò che uno dei germogli di questa pianta stava per fiorire ed emanava una fragranza straordinaria. Chiunque ne sentisse il profumo l’avrebbe trovato rinfrescante.

Dopo aver lasciato lo spazio dentro la pancia della montagna, il trono di pietra non tornò direttamente sul pavimento. Stava ancora fluttuando a mezz’aria e si muoveva come desiderava Fei.

“Uh? Interessante. Ho un altro metodo di trasporto oltre a Nerino…” Fei trovava unico questo trono visto che rilasciava fiamme argentate per proteggerlo e si rese conto che era proprio un tesoro.

“Farò meglio a tenerlo con me. Con questo trono, potrò entrare nello spazio dentro la pancia della montagna quando voglio. La Porta Mitica è un oggetto unico, ma è troppo enorme. Non posso portarlo con me.” Pensò Fei. Prima che potesse riporre il trono di pietra nel suo inventario, il trono stesso tremò un po’ per poi sfrecciare verso il suo corpo come una nuvola di fiamme bianche.

“Eh? Questo… Posso controllarlo con la mente?”

Fei ne fu sbalordito. Poi mentre pensava a qualcos’altro, il misterioso trono di pietra uscì dal suo corpo. Era così facile il processo di evocazione che sembrava come controllare una delle sue braccia. Il sovrano non sapeva cosa stava succedendo.

Erano successi troppi fenomeni sconvolgenti e Fei era un po’ stordito. Aveva un pilastro di pietra di trenta metri nel suo corpo come se fosse incinto, perciò non gli importava di ospitare un altro oggetto. Dopotutto poteva evocare questo trono di pietra al contrario del pilastro che adesso viveva nel suo corpo senza permesso e non voleva essere d’aiuto.

Dopo essersi abituato a controllare il trono di pietra, Fei si sedette su di esso e uscì all’istante dal palazzo. Era così veloce che perfino l’Imperatore Kromkamp di Eindhoven e l’uomo di mezz’età dai capelli blu non potevano competere con lui.

La porta di pietra volò sopra la cima della montagna e Fei poté guardare dall’alto il castello celeste.

Stava per giungere l’alba e il cielo stava diventando sempre più brillante. L’intero castello stava emanando una luce argentata, facendolo sembrare sacro e maestoso.

Presto la faccia di Fei cambiò colore.

In qualche modo, sentì che questa città era un po’ diversa rispetto a prima; era più vivida e intima per lui. Aveva la sensazione che respirasse con lui e si muovesse seguendo il suo battito cardiaco. Quando cercò di esaminarla con la sua energia spirituale, l’avvolse all’istante.

“Uh? Come mai la mia energia spirituale è così forte adesso…” Fei rimase scioccato. La sua energia spirituale poteva sondare un’area di circa 700 metri in questo piccolo mondo, ma ora aveva coperto all’istante questa città di almeno dieci chilometri di diametro.

Era un aumento di più di cinque volte.

Fei ne fu un po’ sbalordito. Da quando aveva trovato questo castello celeste, aveva incontrato fenomeni stranissimi e inspiegabili. Ma dato che non poteva comprenderli, smise di pensare a questi problemi.

Era impaziente di tornare nella città delle Due Bandiere, così il trono di pietra su cui era seduto sfrecciò all’istante fuori dal castello celeste.

Quando si girò a dare un’occhiata, il castello celeste era ancora maestoso e mozzafiato.

“È una città per gli dei! Nessun altro nel continente Azeroth potrebbe avere un castello come questo. Eheheh, sarebbe grandioso se fosse sotto il mio controllo. Lo nasconderò per ora e quando sarò abbastanza potente ci trasferirò tutti i cittadini di Chambord. Una volta che i miei leali sudditi vivranno in questa città fluttuante, Chambord potrà liberarsi dal resto del continente e diventare un invincibile impero d’élite!”

Fei iniziò a sognare ad occhi aperti.


Tuttavia accadde qualcosa di magico quando ci pensò.

All’improvviso moltissimi puntini trasparenti simili a bolle apparirono silenziosamente attorno al castello celeste e formarono un’enorme barriera che lo avvolse completamente. Dopo un po’ di bagliori, scomparì di fronte a Fei.

Era letteralmente svanito! Non era un semplice trucco.

Il castello celeste era scomparso da questo piccolo mondo e sembrava fosse entrato nel vuoto senza lasciare traccia. Se qualcuno non avesse avuto le coordinate spaziali della sua ubicazione, non sarebbe riuscito a trovarlo, non importava quanto fosse potente.



