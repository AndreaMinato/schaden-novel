---
weight: 503
title: Capitolo 503 - Nemici destinati a ritrovarsi
pubDate: 2024-05-31T07:41:47.949Z
tags:
    - htk
---

<em>’È davvero sparito… Ma perché sento di sapere le sue coordinate spaziali? La connessione speciale tra me e il castello celeste è ancora qui! Non è un’illusione! Posso percepire dov’è! Se potessi usare questo trono misterioso per viaggiare attraverso lo spazio e il tempo, dovrei poterlo trovare.’</em>

Pensò Fei deglutendo.

Un momento dopo, il suo cuore iniziò a battere freneticamente e la sua bocca si seccò. Si fregò le tempie mentre iniziava a tremare.

All’improvviso si rese conto di cosa significava.

Significava che il Castello Celeste apparteneva solo a lui d’ora in avanti! FInché avesse avuto il trono di pietra, sarebbe riuscito a trovarlo ed entrarci! Naturalmente doveva aumentare la sua forza per viaggiare attraverso lo spazio tempo con il trono di pietra. Fei aveva già scoperto che il potere necessario per spostare il trono era proporzionato alla distanza da percorrere.

Dopo averci pensato, Fei si pizzicò una coscia e cercò di assicurarsi di non stare sognando.

“Come ho fatto ad ottenere questa enorme ricompensa? Com’è possibile? Cos’ho fatto di recente per diventare così fortunato?”

Il re si sentiva come un tipo squattrinato che aveva appena vinto cinque milioni di dollari! Stava tremando e voleva gridare e ruggire. All’improvviso la sua espressione cambiò mentre guardava in un’altra direzione.

Una serie di potenti ondate di energia apparirono…

“Sta arrivando qualcuno!” Fei aveva già percepito l’aura ed era molto familiare con il suo proprietario. Sapeva chi era, ma era già troppo tardi per nascondersi. Ebbe solo il tempo di riporre il trono nel suo corpo così che gli altri non potessero scoprirlo.

<em>Whoosh!</em>

Risuonò un rumore acuto e qualcuno apparì di fronte a lui dopo un lampo.

Era l’imperatore Kromkamp di Eindhoven alto tre metri.

“Uh? Sei tu? Dimmi, perché sei qui?” Kromkamp non si aspettava di vedere il sovrano di Chambord qui. Non stava cercando di risparmiare la sua energia da guerriero e la sua guardia spettrale era di molto indietro rispetto a lui. Voleva essere il primo a scoprire il castello celeste, ma qualcun altro era arrivato prima ed era la persona che voleva uccidere.

Con un’espressione dubbiosa, Kromkamp estese la sua energia attorno. Dopo aver sondato l’ambiente attorno, non trovò il leggendario castello celeste. Era sicuro che l’origine delle fluttuazioni violente nel piccolo mondo provenissero da qui, ma non era riuscito a trovare nemmeno un indizio. Questo lo fece diventare scontento.

Dopo aver sentito la domanda di Kromkamp, Fei mantenne la calma e rispose: “Perché non posso essere qui? Non sono affari tuoi.”

L’espressione di Kromkamp cambiò e pensò: <em>’Sono arrivato troppo tardi? O il Castello Celeste è già apparso e questo maledetto ragazzino ha ottenuto tutti i benefici?’</em>

Si concentrò su Fei.

Dopo aver visto che il sovrano di Chambord non stava mostrando paura, Kromkamp diventò ancora più sicuro delle sue ipotesi. Avanzò, rilasciò la sua potente aura e bloccò Fei. Dopo averlo fatto, mise un sigillo spirituale su di lui che sarebbe stato capace di rintracciare il giovane anche se fosse scappato. Poi sogghignò e disse: “Consegna tutti i tuoi tesori. Ti farò morire meno dolorosamente."

Stava arrivando l’alba e c’era un’atmosfera davvero silenziosa, un momento perfetto per derubare qualcuno. Krompkamp era un famoso tiranno, così decise di uccidere Fei e derubarlo dei benefici che aveva ottenuto dal Castello Celeste.

Era disposto ad uccidere la persona sbagliata piuttosto che rischiare di lasciare andare un uomo innocente.

Fei non era troppo spaventato da questa situazione.

Se lo era aspettato. Era stato molto attento dopo essere entrato in questo piccolo mondo e aveva cercato di evitare questo tiranno, ma era arrivato all’improvviso e non aveva fatto in tempo.

Scatenando la sua forza da barbaro di livello 42, si preparò per potenziali attacchi e calcolò i possibili risultati. Non poteva sconfiggere Kromkamp adesso e l’alternativa migliore era scappare adesso e tornare da lui dopo.

Prima sarebbe stato impossibile fuggire per lui. Tuttavia adesso aveva il trono di pietra e la sua velocità di volo era di gran lunga superiore a quella del suo avversario. Se avesse voluto, avrebbe potuto evocare il trono e volare via all’istante. Inoltre aveva rimosso di nascosto il sigillo spirituale che Kromkamp aveva impiantato in lui. Anche se l’imperatore era molto più potente di Fei, questo non valeva per quanto riguardava l’energia spirituale.

“Cosa? Ragazzino, vuoi ancora resistere a questo punto? Vuoi morire dolorosamente!” Kromkamp iniziò ad avvicinarsi sogghignando: “Chiunque abbia osato fissarmi negli occhi negli ultimi trent’anni è morto! Come hai osato dire che mi avresti ucciso nell’Altare Elementale? Eheh, non ho potuto ucciderti lì e ti ho già lasciato vivere per molto tempo. Ora non c’è più nessuno ad aiutarti! Distruggerò le tue connessioni di energia, ti spaccherò ogni osso e ti torturerò per dieci giorni e dieci notti! Ti costringerò a mangiare la tua stessa carne e ti farò rimpiangere di essere nato!”

Con il suo sorriso feroce, quest’uomo pelato con una cicatrice simile ad un millepiedi sulla testa sembrò ancora più orribile.

“Davvero? Che peccato che sarai tu a rimpiangere il fatto che io sia nato.” Rispose con calma Fei. Stava calcolando le mosse del suo nemico e stava aspettando l’opportunità perfetta per evocare il trono di pietra.

“Ahah! Sei arrogante! Muori!” Kromkamp rise con ferocia mentre faceva divampare la sua energia da guerriero metallica. Mentre stava per attaccare, risuonò un rumore acuto e una figura apparì vicino a loro. Era Hazel Bank con la sua armatura nera e la sua maschera da Hello Kitty.

Fei fu sollevato quando lo vide.

Dopo essersi ripreso, questo mago dei nonmorti era già al picco della Luna PIena. Era solo ad un passo dal tornare allo stadio solare. Era un po’ più potente di Kromkamp e poteva sistemare questo tiranno.

Il pericolo era stato eliminato indirettamente.

Fei non pensò più ad evocare il trono di pietra. Mentre mostrava un’espressione feroce, stava pensando a come coalizzarsi con Hazel Bank e uccidere l’enorme uomo pelato per eliminare ogni potenziale rischio.

Anche Kromkamp fu sorpreso dall’arrivo di Hazel Bank. Poteva percepire quanto era pericoloso. L’improvvisa comparsa di questo maestro misterioso gli diede molta pressione e la lieve ostilità che emanava sembrava mostrare che quest’uomo dall’identità sconosciuta fosse dalla parte del re di Chambord.

La situazione si era ribaltata molto velocemente.

Ora Fei era in vantaggio. Mentre stava per dire qualcosa, la sua espressione cambiò e chiuse la bocca.

In pochi secondi, diverse potenti aure si avvicinarono rapidamente. Fei scosse lievemente la testa verso Hazel Bank, suggerendogli di non rivelare la connessione che c’era tra di loro.

<em>Whoosh!

Whoosh! Whoosh! Whoosh!</em>

Un po’ di potenti fiamme d’energia apparirono vicino ai tre.

Le fiamme presto scomparirono e rivelarono le loro identità; erano il misterioso mago vestito di bianco, l’uomo di mezz’età dai capelli blu e le sue due guardie, e il mastro reale di Jax con Modoc e Fairenton.

Prima che qualcuno potesse parlare, apparirono altre scie di luce. Queste persone erano state un po’ più lente ed erano arrivate dopo mezzo minuto. Erano i membri della Sacra Chiesa e il principe ereditario Girano di San Germain con le sue quattro serve.

Le persone arrivate tardi non erano potenti come quelle più veloci. Le loro facce erano rosse e stavano ansimando pesantemente, mostrando quanta energia avevano usato per precipitarsi qui.

“Voi tre, chi può dirmi cos’è successo? Quella fluttuazione spaziale! Il Castello Celeste è apparso?” Gridò il mago dagli occhi verdi mentre guardava Fei, Hazel Bank e Kromkamp con una luce pericolosa nello sguardo. Erano arrivati prima, così almeno uno di loro doveva sapere cos’era successo. Tuttavia il tono di questo mago era tirannico e scortese, mostrando la sua mancanza di riguardo.



