---
weight: 505
title: Capitolo 505 - Non osi uccidermi
pubDate: 2024-05-31T09:41:47.950Z
tags:
    - htk
---

Questa serie di attacchi si susseguirono in un batter d’occhio.

Anche se l’attacco furtivo e improvviso del mago aveva sorpreso tutti, la velocità di reazione folle del sovrano di Chambord li scioccò. Di fronte ad una persona molto più forte di lui, non solo non era arretrato, ma aveva attaccato con fare aggressivo. I suoi colpi erano stati spietati e diretti, dimostrando la natura selvaggia e crudele di un barbaro. Gli spettatori si sentirono la bocca un po’ secca guardandolo.

Dato che questo mago misterioso era rimasto sorpreso, non riuscì a reagire abbastanza velocemente e il suo scudo magico fu colpito più di una decina di volte. Era quasi in pericolo..

Fortunatamente per lui, non si era concentrato solo sulla teoria come un accademico, aveva molta esperienza di combattimento.

Gridò e mosse le mani.

<em>Whoosh! Una sconfinata energia dell’elemento fuoco si precipitò verso di lui.

L’energia naturale era abbondante in questa regione di livello 36 e questo aumentava significativamente il potere degli incantesimi. Dopo una serie di incantesimi, lo scudo del mago si ricompose.

Allo stesso tempo, il mago lanciò diversi incantesimi di supporto su sé stesso.

Fluttuò a mezz’aria ed arretrò rapidamente. Diverse rune apparirono nel cielo e crearono enormi scudi di fuoco alti più di cinque metri. Emanavano un’aura indistruttibile mentre lo circondavano.

Era il modo in cui combattevano i maghi, era piuttosto tipico.

I maghi potevano lanciare attacchi a lungo raggio, ma avevano fisici deboli, e i guerrieri erano forzuti, ma potevano solo combattere in maniera ravvicinata. Perciò la distanza sarebbe diventata un fattore decisivo in una battaglia tra un mago e un guerriero.

Fei era nei guai!

Anche se il sovrano aveva reagito velocemente e aveva messo in difficoltà questo mago, c’era un divario troppo vasto tra di loro! Non appena il mago aveva scatenato un po’ più del suo potere, i colpi di Fei erano stati smantellati facilmente. Poi si era spostato velocemente e Fei non aveva più potuto scagliare gli attacchi che aveva preparato.

“Re di Alexander! Mi hai proprio sorpreso! Ma ora finisce qui! Oggi morirai! Nessuno può salvarti…” Disse il mago strizzando gli occhi. Una luce pericolosa brillò nei suoi occhi e la sua aura divenne più potente.

Livello intermedio della Mezzaluna…

Livello superiore della Mezzaluna…

Grado inferiore della Luna Piena…

Grado intermedio…

Grado superiore…

Picco della Luna Piena…

Mentre l’energia elementale del fuoco divampava attorno a questo mago vestito di bianco, le espressioni del pubblico diventarono da sbalordite a sbigottite! Molti sapevano che questa persona fosse formidabile, ma non si aspettavano che fosse così forte!

Picco della Luna Piena! Gli mancava solo un passo dal diventare un signore di classe solare e ottenere una durata della vita più lunga di 600 anni! Allora sarebbe diventato un maestro tirannico che doveva essere rispettato perfino dagli imperi di livello 9!

Un mago così terrificante!

All’istante il pubblico guardò Fei con compassione.

Anche se il sovrano di Chambord aveva un potenziale illimitato, doveva ancora crescere. Forse un giorno sarebbe potuto diventare un maestro formidabile, ma era ancora troppo debole adesso! Non c’erano dubbi! Tutti erano sicuri che il sovrano di Chambord sarebbe morto!

In questa situazione, Hazel Bank si preparò a combattere! Una volta che Fei fosse stato in pericolo, avrebbe dovuto scatenare tutta la sua forza!

Tuttavia ciò che il re fece dopo fu così scioccante che quasi tutti si morsero accidentalmente la lingua.

“Ahahah! Nessuno può salvarmi? Che peccato, temo che dovrò deluderti.” Fei non era spaventato, invece stava ridendo con sicurezza ed orgoglio: “Vecchio bastardo! Scommetto che non oserai attaccarmi nemmeno se avessi un coraggio cento volte superiore!”

“Cosa? Cos’hai detto? Eheh… Ahahahah! Idiota! Sei un idiota! Così credi che il tuo titolo di nobile del piccolo impero di Zenit mi spaventerà? Ahah, non temo nemmeno il tuo imperatore Yassin! Sei solo un insetto ai miei occhi!” Il mago si infuriò per via dell’atteggiamento di Fei.

Cominciò a sogghignare e guardò Fei come se fosse un uomo morto. Nel frattempo iniziò a pronunciare un incantesimo di alto livello. Aveva intenzione di distruggere l’atteggiamento arrogante del giovane con un incantesimo per sfogare la rabbia…

Tuttavia accadde qualcosa di mistico.

Prima che potesse finire l’incantesimo, la sua espressione cambiò e gli si strozzò la voce, come un gallo preso per il collo.

Una serie di fiamme dorate fuoriuscivano continuamente da sotto i piedi di Fei, sembravano maestose e divine. Come se rappresentassero un potere divino, le persone più deboli nell’area sentirono l’impulso di inginocchiarsi.

Era il Sacro Potere dorato!

Questo cambiamento drastico superava ogni immaginazione della maggior parte del pubblico.

Eccetto i membri della Sacra Chiesa e Hazel Bank che sapeva della sua identità, gli altri guardarono Fei come se avessero visto un fantasma…

“Il sovrano di Chambord in realtà è un membro della Sacra Chiesa?” Sembrava che i loro cervelli non potessero comprendere questa informazione.

La persona più incredula era il mago vestito di bianco.

Impallidì per poi diventare rosso e poi nero. Le sue labbra fremettero e i suoi capelli ricci e grigi lo facevano sembrare un pagliaccio. La sua terrificante forza al picco della Luna Piena non sembrava più maestosa, invece lo rendeva più tragico e patetico.

Non poteva uccidere questo giovane sovrano di fronte a lui!

Non osava farlo!

Perfino un cane della Sacra Chiesa non poteva essere ucciso facilmente, figuriamoci un Prediletto da Dio, che era una risorsa strategica. Se questo mago vestito di bianco avesse davvero ucciso Fei oggi, il dipartimento d’esecuzione della Sacra Chiesa gli avrebbe dato la caccia non appena fosse tornato nel continente Azeroth. Perfino i signori di classe solare avrebbero subito lo stesso trattamento!

Inoltre c’era una squadra d’esecuzione non troppo lontana!

Quando tutti li guardarono, la gente della Sacra Chiesa si scambiò delle occhiate un po’ smarrite. Alla fine il giovane sacerdote Jessie si mise dietro a Fei, mostrando il suo support. Non importava quanto fosse intensa la lotta tra santuari, doveva stare dalla parte del sovrano per proteggere l’onore e la dignità della Sacra Chiesa dopo che il giovane aveva rivelato la sua identità.

“Cosa ne pensi vecchio bastardo? Vuoi ancora uccidermi? Osi uccidermi?” Fei non cercò di nascondere il suo orgoglio.

In realtà probabilmente Fei avrebbe potuto sconfiggere questo mago se si fosse alleato con Hazel Bank. Tuttavia era un’alternativa di gran lunga peggiore. Se la vera identità di Hazel Bank e la sua connessione con Fei fossero state rivelate al mondo, l’intera Azeroth avrebbe pensato che stesse tramando con i demoni. Allora, anche se questo continente era vasto, non ci sarebbe stato più un posto sicuro per lui e i suoi 20.000 leali sudditi di Chambord.

Naturalmente Fei aveva altri assi nella manica, ma non voleva ancora rivelarli.

C’erano diversi motivi per cui aveva deciso di rivelare la sua identità di Prediletto da Dio. Anche se ora stava fingendo di appartenere alla Sacra Chiesa, c’era la possibilità di diventare veramente un membro di quell’organizzazione. Chiunque fosse stato dotato di Potere Sacro dorato e non fosse stato un nemico mortale della chiesa sarebbe potuto diventare un Prediletto da Dio. Fei stava cercando di usare queste persone per diffondere voci su di lui e aspettare che la Sacra Chiesa lo reclutasse.

Il mago vestito di bianco era infuriato, ma non disse nulla.

Luci brillavano nei suoi occhi verdi, a volte sembravano pericolose, altre volte tenui e a volte parevano folli. Era chiaro che stesse esitando. Se avesse voluto uccidere Fei e impedire che la Sacra Chiesa venisse a saperlo, avrebbe dovuto uccidere tutti i presenti. Tuttavia sarebbe stata un’impresa ardua.



