---
weight: 506
title: Capitolo 506 - Signore di classe solare
pubDate: 2024-05-31T10:41:47.950Z
tags:
    - htk
---

Dopo aver visto la luce pericolosa nello sguardo del mago, il diacono Pellegrini si spaventò e suggerì velocemente: “Aspetti, credo che sia tutto un grosso malinteso. Signor mago, non dobbiamo combattere. Posso rappresentare il Prediletto da Dio Alexander e scusarmi con sua altezza. Finiamola qui.”

Era come concedere al mago una via d’uscita appropriata dato che la Sacra Chiesa stava tecnicamente ammettendo la sconfitta adesso.

Questo mago vestito di bianco guardò Pellegrini per un po’ e il suo sguardo era ancora acceso; era chiaro che non volesse lasciare perdere. Dopo un breve momento di silenzio, rise e disse: “E se non accettassi?”

“Uh…” Pellegrini non si aspettava un risultato del genere.

<em>’Questo mago misterioso è così aggressivo… Come osa ignorare la maestà della Sacra Chiesa?’</em> Pensò. Tuttavia non seppe come rispondere dopo aver percepito l’aura potente dell’uomo.

“Se sua altezza vuole uccidere il Prediletto da Dio Alexander, allora farà meglio ad uccidere tutti qui. Altrimenti, se trapelassero informazioni al riguardo, non potrà sopravvivere nemmeno un giorno una volta che il dipartimento d’esecuzione manderà esperti a darle la faccia.” Il giovane sacerdote Jessie si mise di fronte a Fei. Anche se sembrava calmo e il suo tono era cortese, aveva un’aura notevole. Aveva fatto un’impressione di gran lunga migliore rispetto a Pellegrini.

Lo sguardo di Fei si accese e prestò attenzione a questo giovane sacerdote per la prima volta.

“Ahah, uccidere tutti qui? Ahahahah! Credi che non possa farlo?” Sembrava che questo mago vestito di bianco stesse impazzendo ed emanava un’aura pericolosa. Prima che la gente potesse reagire, fece un cenno e scagliò due scie di fuoco verso Pellegrini e Jessie.

“Tu…” Le pupille di Pellegrini si contrassero all’istante quando vide l’attacco pericoloso.

Sfortunatamente il suo settimo livello della Luna Nuova non poteva essere abbastanza veloce. Proprio mentre il Sacro Potere iniziò a brillare, la fiamma rossa aveva già avvolto il suo corpo. Come una scintilla volata in un barile di gasolio, il fuoco bruciò vigorosamente. Pellegrini fu ridotto in una sfera di fiamme e poi in fumo dopo aver urlato solo per mezzo secondo; non lasciò nemmeno una nuvola di polvere!

Jessie invece era molto più potente di Pellegrini e reagì in tempo. Fece uno scatto all’indietro e le sue enormi ali della benedizione apparirono sulla sua schiena mentre faceva espandere il suo Sacro Potere. Le stese avanti e bloccò le fiamme letali.

Questa reazione gli salvò la vita!

Anche se le ali della benedizione furono bruciate dalle fiamme potenti, apparì un altro paio di ali dopo che Jessie ruggì. Lo avvolsero come un regalo e bloccarono un po’ il fuoco.

Un momento dopo, l’attacco consumò il secondo paio di ali. Tuttavia, questo diede abbastanza tempo per scappare al giovane sacerdote. Non si sapeva che metodo avesse usato, ma una luce bianca brillò e in qualche modo il giovane riapparì a venti metri di distanza.

“Questo… Folle! È folle!!”

“Come osi attaccare il diacono della Sacra Chiesa? Sei morto! Spacciato! Verrai bruciato vivo su una croce nella montagna Waulu!”

“Fermo! Sai cosa stai facendo?”

Gli altri tre membri della Sacra Chiesa che non erano stati attaccati rimasero sbalorditi; non potevano credere ai loro occhi. In un solo secondo, il mago malvagio aveva ucciso un diacono rosso! Era una dichiarazione di guerra contro la Sacra Chiesa! Quanto era audace?

“Uh? Hai schivato il mio attacco? Che sorpresa!” Il mago assassino che stava fluttuando a mezz’aria fu scioccato nel vedere il giovane sacerdote era sfuggito alla morte.

Tuttavia era solo un po’ sorpreso, un momento dopo rise come un pazzo e ondeggiò le braccia. Emanò un’ondata di energia folle e tutti si irrigidirono. Avevano la sensazione che il mondo fosse cambiato di fronte ai loro occhi! La loro visuale si offuscò e quasi sembrava che fossero stati teletrasportati in un altro mondo.

In quel momento tutti ebbero l’illusione che fossero trascorsi anni.

Era passato solo un secondo, ma pareva che fossero migliaia di secoli.

Quando la loro percezione tornò alla normalità, tutto cambiò.

Le montagne erano sparite, l’erba verde era scomparsa, così come le rovine vicine e i fiumi veloci… Tutto era diverso.

Adesso erano in un posto strano, una piattaforma circolare ampia cento metri localizzata sulla cima di una montagna. Sotto la cima, invece delle nuvole, c’era lava ribollente!

Come acqua del mare, la lava si estendeva all’orizzonte e rilasciava calore in continuazione. Anche se erano tutti esperti, stavano sudando copiosamente e non riuscivano a regolare la temperatura dei loro corpi.

“Cosa sta succedendo?” Un sacerdote della Sacra Chiesa sembrava sorpreso e spaventato. Chiese con tono tremante: “Come mai siamo apparsi qui all’improvviso?”

“Questo…” Il mago dei nonmorti era uno dei maestri più potenti qui e si rese conto di qualcosa. La sua espressione cambiò e apparì accanto a Fei per poi sussurrargli qualcosa nell’orecchio. Un momento dopo, anche Fei rimase scioccato.

“Ahahahah!” Risuonò una risata fragorosa come un tuono e terrificante. Come un dio che dimostrava il suo potere, la voce del mago riecheggiò: “Ahah! Formiche! Benvenute in… un mondo letale!”

Prima che potesse finire di parlare, la lava iniziò a rimbombare.

Apparì un enorme rigonfiamento tra la lava che diventò velocemente un pilastro alto più di cento metri.

Mentre tutti lo fissavano scioccati, avvennero strani fenomeni.

Come se questa lava fosse dotata di vita propria, cominciò a contorcersi. Lentamente formò una testa, quattro arti, dita, lineamenti del viso e altro ancora. Alla fine si trasformò in un gigante di lava! Tutte le sue giunture erano percorse da fiamma e l’aria accanto si piegava e bruciava- Inoltre i suoi occhi erano nuvole di fuoco verde che sembravano ancora più calde della lava attorno.

Era un gigante alto più di cento metri e la voce che avevano sentito prima proveniva dalla sua bocca.

Fei lo fissò con attenzione e percepì un’aura familiare.

Un sacerdote di mezz’età della Sacra Chiesa non riuscì a trattenersi e gridò impallidendo: “AAAAAHHH! Cielo! Questa è un’anomalia del sole! È un signore di classe solare! È un signore di classe solare! Siamo tutti spacciati…”

“Ahahah! Sembra che ce ne siano alcuni intelligenti qui. Esatto! Sono avanzato allo stadio solare un anno fa e ho ottenuto la mia anomalia del sole! Ahahah! È troppo tardi adesso! Siete tutti dentro il mio mondo delle fiamme! Vi posso uccidere muovendo un dito. Se morirete, chi saprà che ho ucciso un diacono rosso?” Risuonò un’altra risata.

All’improvviso le fiamme sulla testa del gigante si contorsero e il mago vestito di bianco apparì lentamente sopra di esso con il suo bastone. In quel momento indossava un’armatura arancione che proteggeva completamente il suo corpo. Rivelava solo la sua testa e stava guardando la gente sul picco come un dio che osservava piccole creature mortali. Sembrava avere il controllo su tutto.

I più deboli del gruppo alla fine capirono la situazione.

<em>’Questo mago è un leggendario signore di classe solare?’</em> Pensarono.

Anche Fei ne fu un po’ sorpreso.

Sapeva di essersi sbagliato perché non credeva che questo mago fosse così potente e imprudente; sembrava che volesse davvero uccidere tutti e che avesse la capacità di farlo.

Tuttavia il sovrano non era ansioso, invece provò un po’ di entusiasmo.



