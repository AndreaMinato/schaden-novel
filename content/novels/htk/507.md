---
weight: 507
title: Capitolo 507 - Uccisione Istantanea
pubDate: 2024-05-31T11:41:47.950Z
tags:
    - htk
---

Per Fei, i signori di classe solare erano figure leggendarie. C’erano troppi coltivatori in questo mondo, ma la maggior parte di loro non aveva mai incontrato un guerriero così potente. Nel continente Azeroth, i coltivatori a quel livello rappresentavano mistero, potere, invincibilità e onore impareggiabile. Il re era sempre voluto diventare un signore di classe solare e finalmente aveva l’occasione di vederne uno con i suoi occhi.

Si diceva che il motivo per cui fossero invincibili fosse perché, oltre a poter usare più energia da guerriero o da mago, avevano più controllo sulla legge naturale e potevano utilizzare l’anomalia solare.

Un’anomalia solare.

Le anomalie solari erano piccoli mondi creati da questi membri d’élite. Dopo che i potenti maestri capivano le leggi naturali del mondo, potevano piegarle e creare un campo di battaglia più vantaggioso per loro. Dato che le anomalie solari erano mondi creati da loro, erano quasi invincibili lì dentro contro avversari vicini al loro livello! Il solo modo per sconfiggerli era distruggere le anomalie solari e questo avrebbe richiesto molto più potere.

Sarebbe stato un disastro per un esperto venire trascinato in un’anomalia solare dal suo avversario!

Nessuno si aspettava che questo mago vestito di bianco fosse un signore di classe solare, così erano stati trascinati facilmente in questa anomalia solare! Un solo passo falso avrebbe potuto ucciderli!

Dato che quest’uomo era un mago dell’elemento fuoco, questo piccolo mondo era pieno di lava e di energia delle fiamme. C’era un’atmosfera bollente ed era un ambiente perfetto per un mago dell’elemento del fuoco!

“Maledizione! Uccidi questo ragazzino se vuoi, ma perché devi coinvolgere anche me?” L’enorme imperatore pelato Kromkamp di Eindhoven ringhiò. Se fosse stato più forte di questo mago, lo avrebbe già attaccato!

“Ahahah! Che domanda stupida! Ho bisogno di un motivo per uccidervi? È la prima volta che ho usato la mia anomalia solare, il mio mondo delle fiamme, e ho bisogno delle vite di potenti esperti da sacrificare in modo da rafforzarlo! Sei piuttosto forte, così saresti un sacrificio perfetto! Ahahah…”

Al mago non importava affatto dell’imperatore di Eindhoven! Mentre parlava con fare tirannico, mosse il bastone nero fatto di lava. Il gigante sotto i suoi piedi reagì al suo comando e risuonarono ruggiti tonanti. Le fiamme nel suo corpo bruciarono più violentemente e scagliò un pugno grosso più di dieci metri cubici verso Kromkamp! La gente attorno all’imperatore di Eindhoven ebbe subito la sensazione di venire investiti da una valanga.

“Maledizione!”

Kromkamp si infuriò e rivelò fiamme d’energia verdi grigiastre.

Non stava pensando nemmeno di schivare! Contrattaccò direttamente!

<em>Boom!</em>

I tre pugni si incontrarono e l’intero mondo delle fiamme tremò violentemente.

Il fuoco schizzò nel cielo e le rocce caddero a terra come meteore! Gas velenoso di colore nero cominciò ad apparire e la montagna sussultò. Tuttavia, nonostante tutto questo, il colpo di Kromkamp era riuscito a penetrare attraverso l’enorme pugno del gigante!

“Ahah! Questa cosiddetta anomalia solare non è un granché…” L’Imperatore di Eindhoven rise dopo aver visto il suo successo e gridò: “Esplodi!”

Con l’energia verde grigiastra attorno a lui, radunò sempre di più le energie. Aveva intenzione di distruggere il braccio del gigante di lava.

Era evidente che questo piccolo successo lo avesse rassicurato e anche gli altri maestri come Fei e Jessie cominciarono a sottovalutare l’anomalia solare. Se il suo potere si limitava a questo, non era così letale per il gruppo.

“Ahahah! Credi di poterlo distruggere? Puoi farlo?” Il mago rise con arroganza.

Mentre l’energia al grado superiore della Luna Piena di Kromkamp esplodeva, creò solo un po’ di bolle nell’acqua. Il palmo del gigante si ammorbidì e si ridusse in lava. Anche se erano apparse delle scintille, non era stato distrutto! Poi la quantità illimitata di lava iniziò a strisciare per il suo corpo e rafforzò la mano e il braccio del gigante. Prima che l’imperatore di Eindhoven potesse reagire, fu afferrato dal gigante come una gallina.

“Oh no!!!!” Kromkamp impallidì.

In pericolo, l’uomo alto tre metri si dimenò per liberarsi. Mentre la sua energia da guerriero bruciava e cercava di bloccare la lava e le fiamme, cercò di uscire da questa situazione terribile. Tuttavia la differenza di forza tra lui e il mago vestito di bianco era troppo vasta e i suoi sforzi furono del tutto inutili. La lava continuò a scorrere nella mano del gigante, trasformandosi in una sfera che avvolse Kromkamp.

Presto l’imperatore di Eindhoven smise di urlare e dimenarsi, e la sfera di lava tremante si calmò lentamente.

Ovviamente il tiranno doveva essere morto, bruciato nella sfera di lava. Probabilmente il suo cadavere si era liquidificato… La scena scioccò tutti.

Un membro d’élite della Luna Piena di grado superiore era stato ucciso come una gallina?

<em>Bam!</em>

La sfera di fuoco fu gettata nel mare di lava, che schizzò sulla montagna.

Questo spaventò quasi tutti. Questo mago vestito di bianco era tirannico e potente; era praticamente invincibile. Dopo aver visto come aveva ucciso facilmente l’imperatore, pensarono di essere spacciati. Anche se avessero unito le forze, forse non sarebbero riusciti a vincere.

L’ombra della morte li avvolse tutti.

“Ahahah! Re Alexander di Chambord! Credi ancora che non oserò ucciderti?” Il mago rise e guardò Fei come se fosse un pagliaccio. Stava aspettando che il sovrano si inginocchiasse e implorasse di risparmiarlo.

“Va bene vecchio bastardo! Devo ammettere che hai del fegato! Osi perfino uccidere membri della Sacra Chiesa! Tuttavia avere del fegato è diverso dall’avere la capacità di farlo!” Rispose con un calmo sorriso Fei.

“Ahahah! Sei come un insetto! Stai per morire e cerchi ancora di battibeccare? Mi fai pena. Che peccato che hai deciso di passare dalla parte della Sacra Chiesa e hai tradito l’impero Zenit che ti ha dato l’opportunità di crescere. Hai tradito l’imperatore Yassin e sei una pu***nella spudorata! Cosa c’hai da essere così orgoglioso?” L’atteggiamento calmo di Fei aveva fatto infuriare il mago e limitarsi ad uccidere il giovane non l’avrebbe soddisfatto. Stava cercando di provocarlo.

“Tradire? Divertente! Quando ho tradito l’impero di Zenit?” Fei lo derise come se avesse sentito la battuta più ridicola al mondo. “Dopo essere stato incoronato, non ho mai fatto nulla a danno dell’impero di Zenit e mai lo farò in futuro. Anche se il rapporto tra l’impero di Zenit e la Sacra Chiesa è più intenso adesso, non sono in piena ostilità.
Ho il Sacro Potere dorato e questo significa che il signore mi ama! È un beneficio per l’impero! Ahah! Vecchio, dillo a qualcun altro! Credi che potrai farmi perdere la calma con le tue parole? Idiota! Rispose direttamente Fei senza alcuna vergogna.

Dopo essere stato istruito dal Grande Guerriero Krasic, Fei aveva giurato di proteggere il territorio di Zenit e non aveva mai considerato l’idea di prendere il controllo del paese una volta che fosse stato abbastanza potente. Perciò, quando aveva risposto, la sua presenza e la sua aura avevano messo a tacere questo mago misterioso.

Non troppo lontano da Fei, l’uomo di mezz’età dai capelli blu rimase un po’ sorpreso. Come se avesse capito qualcosa, mostrò un sorriso gentile e annuì lievemente. Nessuno sapeva cosa stesse pensando.

Tuttavia il mago vestito di bianco si infuriò. Non sapeva perché questo giovane era riuscito a farlo arrabbiare con un po’ di parole, ma il suo intento omicida si stava intensificando sempre di più! Non poteva più trattenersi!

“Non importa! Oggi devi morire! Ma prima ucciderò tutti i presenti e poi ti torturerò! Poi ucciderò chiunque sia connesso a te e distruggerò Zenit!”

Il mago gridò e la lava nel mondo delle fiamme diventò più violenta. In quanto signore di classe solare, poteva fare una dichiarazione del genere. Dopotutto era davvero in grado di distruggere un impero di primo livello.

“Distruggere Zenit? Domenech, e se non fossi d’accordo?”

All’improvviso risuonò una voce calma che interruppe il mago vestito di bianco.

Non era Fei!



