---
weight: 5080
title: Capitolo 508 - Inferiore a nessuno!
pubDate: 2024-05-31T12:41:47.950Z
tags:
    - htk
---

Questa voce era calma e gentile, non sembrava affatto tirannica. Tuttavia aveva annullato completamente la presenza del mago vestito di bianco e rassicurò il resto del gruppo.

Tutti si girarono e videro l’uomo di mezz’età dai capelli blu che era rimasto in silenzio da quando era stato trascinato nel mondo delle fiamme.

Avanzò con noncuranza e senza paura si mise di fronte al gigante di lava, che sembrava essere stato bloccato completamente da un’enorme montagna.

“Signor Domenech, finalmente ci incontriamo di nuovo. Sono passati 26 ann e stavo proprio pensando a tei!”

“Domenech? Questo mago è Domenech?” Un po’ di maestri rimasero sorpresi. Avevano sentito questo nome prima!
Domenech era il mago reale numero uno dell’impero di livello 6 Leon, ed era un famoso esperto nei milioni di miglia del territorio di Leon. Si diceva che avesse vinto tutte e dieci le battaglie della competizione nell’Unione dei Maghi e che fosse diventato famoso molto velocemente. Era arrogante e feroce, e sembrava che sarebbe diventato il mago più potente nella regione. Tuttavia, per qualche motivo, era scomparso all’improvviso più di venti anni fa.

I maestri che avevano sentito parlare di Domenech non avrebbero mai pensato che l’avrebbero rivisto dopo più di due decenni! Proprio come affermavano le voci, questo talento era ancora arrogante e feroce. La sola differenza era che adesso era diventato un signore di classe solare che aveva padroneggiato un’anomalia!

“Ma chi è quest’uomo di mezz’età dai capelli blu? Perché è così calmo e composto? Sembra che sia anche lui un imperatore e che lui e Domenech abbiano dei conti in sospeso…” pensarono i maestri che sapevano del mago. “Si dice che il solo imperatore in contrasto con Domenech sia… ma non dovrebbe essere qui!”

Gli esperti sulla montagna di questo mondo delle fiamme si agitarono e non avevano idea di cosa stesse succedendo. Hazel Bank non si mosse, ma aveva usato una tecnica particolare e aveva trasmesso la sua voce nelle orecchie di Fei. Dopo un po’ di spiegazioni, l’espressione confusa del sovrano gradualmente scomparì.

Il mago vestito di bianco Domenech sulla testa del gigante era rimasto sorpreso e le sue pupille si contrassero all’istante.

Dopo aver sentito le parole dell’uomo di mezz’età, divenne pensoso. Tuttavia scosse la testa e rispose: “Come sai chi sono? 26 anni fa? Sei… No! Impossibile! Com’è possibile?!” Come se avesse pensato ad un’ipotesi inimmaginabile, una luce feroce apparì nei suoi occhi e rise: “Ahaha! Non importa chi sei! Come osi provare ad ingannarmi? Umpf! Muori!”

Mentre parlava, mosse il suo bastone magico.

Il gigante di lava ricevette subito l’ordine e ruggì. Mentre le fiamme arancioni nelle cavità dei suoi occhi diventavano più brillanti, esalò un’ondata di calore dalla bocca. La temperatura attorno raddoppiò e il gigante scagliò un pugno verso l’uomo di mezz’età dai capelli blu.

Era il colpo terrificante che aveva ucciso il membro d’élite della Luna Piena Kromkamp!

Nemmeno il principe ereditario di San Germain avrebbe osato affrontare direttamente questo mostro nonostante avesse un’arma stellare di livello semi divino.

Tuttavia quest’uomo di mezz’età dai capelli blu si limitò a sorridere.

Non fece molto a parte sporgere un palmo. Il suo movimento fu così fluido che sembrava stesse dipingendo.

Mentre muoveva lentamente il polso, scie d’energia dorata apparirono sulla punta delle sue dita come raggi di sole. Come un pennello che stava facendo magie, l’energia presto si combinò in un’enorme mano dorata anch’essa di circa dieci metri cubici.

Un momento dopo, la mano enorme si mosse e affrontò il pugno del gigante.

<em>Boom! Boom! Boom!</em>

Le due enormi mani si scontrarono e le onde d’urto dovute all’impatto si dispersero nell’area. Poi risuonò una serie di forti rimbombi, come se numerosi vulcani stessero per eruttare! La gente sentì le orecchie ronzare e le bocche seccarsi.

“Ahahah! Sono l’unico dio nella mia anomalia solare! Vuoi combattere contro di me? È stupido!” Domenech rise.

Non appena finì di parlare, la lava color arancione-rosso iniziò a muoversi come se avesse sentito un ordine. La lava fluì sul corpo del gigante e iniziò a farlo crescere! Presto arrivò a 200 metri d’altezza! Le sue dimensioni erano raddoppiate e così anche la sua forza. L’aura terrificante dava così tanta pressione agli esperti che cominciarono ad ansimare e a barcollare.

“Vuoi uccidermi con così poca energia? Non è sufficiente!”

L’uomo di mezz’età dai capelli blu era ancora calmo come sempre! Mentre sorrideva mentre stringeva una mano. Poi un’aura tagliente e pericolosa apparì sulla mano dorata a mezz'aria, che si strinse a sua volta.

<em>Bam! Bam! Bam! Bam!</em>

Riecheggiò un’altra serie di esplosioni.

Come se una potente mitragliatrice l’avesse crivellato di colpi, apparirono diversi buchi nel corpo del gigante. In meno di dieci secondi, era stato distrutto completamente! Come una scultura di sabbia che collassava, si scompose e ricolò nel mare di lava.

Come se fosse rimasto ferito gravemente, Domenech gridò e impallidì. Poi indietreggiò di diverse centinaia di metri.

“Maledizione!”

Risuonò una serie di sussulti mentre i maestri tiravano un sospiro di sollievo.

<em>’Quest’uomo ha distrutto il gigante di lava in un solo colpo?’</em> Pensarono.

Credevano che quest’uomo di mezz’età dai capelli blu sarebbe potuto solo resistere un po’ di più rispetto a Kromkamp. Dopotutto il suo avversario era un signore di classe solare! Tuttavia chi sapeva che questa persona misteriosa avrebbe potuto uccidere facilmente il gigante di lava?

Ora tutti si erano resi conto del perché le guardie dell’uomo di mezz’età dai capelli blu erano così calme e sembrava che non avessero intenzione di aiutarlo. Era perché avevano piena fiducia nella forza del loro padrone.

“Che anche lui sia un signore di classe solare?”

Questa ipotesi stordì tutti quanti. <em>’Da quando i signori di classe solare sono diventati così comuni? Perché ce ne sono due? Normalmente i signori di classe solare appaiono durante le guerre tra imperi al di sopra del quarto livello!’</em> Pensarono.

Fei aveva osservato da un po’ l’uomo di mezz’età dai capelli blu e ciò che era successo gli fece venire in mente una persona.

Tuttavia non ne poteva essere sicuro. Dopotutto era un’ipotesi troppo scioccante.

“Aaaahh! Chi sei? Chi ca**o sei?” Gridò Domenech mentre fluttuava a mezz’aria. Sembrava ancora terrorizzato visto che quella mano dorata gli aveva dato la sensazione che la morte fosse vicina!

“Chi sono? Ahahah, non avevi già un’idea?” Rispose l’uomo di mezz’età mentre anche lui levitava nell’aria. Fiamme d’energia dorata brillavano attorno a lui ed erano piuttosto diverse da quelle delle altre persone. Le sue si irradiavano all’esterno come frecce taglienti! Chiunque lo avesse guardato avrebbe sentito dolore agli occhi, come se fossero stati infilzati da aghi di ferro.

“No! Impossibile! Non puoi essere tu! Non stai morendo?!” Perfino Domenech si spaventò così tanto che non riuscì a completare una frase.

“Chi ca**o sei? Dimmelo! Anche se hai sconfitto il mio gigante di lava, non significa che puoi sconfiggere me! Ti torturerò a morte se continuerai a fare il misterioso!”

Dopo aver detto questo, Domenech cominciò a pronunciare un incantesimo complicato mentre muoveva il bastone.

Risuonarono subito dei forti rimbombi.

Era apparsa una scena terrificante! Mentre la lava del piccolo mondo ribolliva, creò un gigante dopo l’altro. Mentre ruggivano, si diressero verso la sola montagna in questo spazio, avvolti da fiamme arancioni. Presto circondarono il gruppo.

Le speranze della gente si spensero all'istante. Dentro un’anomalia solare, il suo creatore sarebbe stato un dio! Uccidere tutti questi giganti di lava era impossibile!

“Chi sono?” L’uomo di mezz’età fissò freddamente Domenech. Emanando un’aura impareggiabile e tirannica, un senso d’onore e di nobiltà riempì il mondo delle fiamme.

“Yassin non è inferiore a nessuno!”



