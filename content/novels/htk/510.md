---
weight: 510
title: Capitolo 510 - Entusiasmo e Paura
pubDate: 2024-05-31T14:41:47.951Z
tags:
    - htk
---

Era ovvio che Domenech fosse rimasto colpito da ciò che aveva detto Yassin. Quasi non appena l’imperatore finì di parlare, impallidì e tremò. Le luci feroci nei suoi occhi furono rimpiazzate da paura molto profonda.

Fei non sapeva cosa fosse accaduto 26 anni fa, ma era sicuro che l’Imperatore Yassin avesse scosso profondamente Domenech in passato! Altrimenti questo potente signore di classe solare non sarebbe stato sconfitto così in poche parole. A quanto pareva, sembrava che sarebbe scappato non appena l’avversario avrebbe fatto una mossa.

In quel momento però risuonò un rimbombo dal mare di lava.

Il suono destò all’istante Domenech dalla sua paura.

Il suo corpo tremò. Come se si fosse reso conto di qualcosa, finalmente osò guardare il suo avversario negli occhi. Dopo un po’ di secondi, il suo sguardo tornò limpido e mostrò un’espressione gioiosa. Questo mago reale numero uno dell’impero Leon scoppiò a ridere come un lunatico. Stava ridendo così forte che si portò le mani alla pancia e i suoi occhi cominciarono a lacrimare.

“Perché stai ridendo?” Chiese l’Imperatore Yassin sorridendo.

“Ahahah, sto ridendo perché… ahahahah, perché pensi di essere intelligente, ma sei rimasto fregato dal tuo stesso trucco. Ahahah! Quando hai diffuso l’informazione falsa e hai provato ad attirarmi fuori dall’impero Leon, non ti aspettavi che sarei già diventato un signore di classe solare. Non l’ho detto a nessuno, altrimenti non avresti osato ingannarmi. In tutti questi anni, sei solo guarito e la tua forza non è aumentata così tanto! Non sei ancora un signore di classe solare! Ahahah! Non puoi sconfiggermi adesso!” Gridò Domenech.

“Hai ragione su una cosa, non sono un signore di classe solare.” Rispose con sincerità l’Imperatore Yassin.

“Ahah! Questo è un errore fatale! Come osi rivelarti di fronte a me quando non sei nemmeno un signore di classe solare? Vuoi morire! Pensavo che fossi sul punto di morire, ma chi sapeva che saresti apparso di fronte a me oggi! Ottimo! Ho rimpianto di non averti ucciso, ma ora ho un’altra opportunità!” Domenech guardò l’Imperatore Yassin e lo provocò: “Oh giusto, sai come sono avanzato di stadio?”

“Sono disposto ad ascoltare se vuoi dircelo.” Disse con calma l’Imperatore Yassin.

Un po’ di odio apparì nello sguardo di Domenech mentre ricordava: “Sei stato tu la causa. Umpf! Eravamo così giovani allora. Chi altro avrebbe potuto competere con noi in termini di talento? Che peccato che tu, Andrew Yassin, sei più brillante di Yassin e la gente ha detto che eri il genio numero uno in questa enorme regione che poteva capitare solo ogni mille anni. Hai creato la tua leggendaria tecnica del Pugno del Drago e nessuno poteva competere con la tua fama.
Anche se ho vinto tutti e dieci gli incontri nella competizione dell’Unione dei Maghi e sono stato riconosciuto come il giovane mago numero uno nella regione, non sono comunque riuscito a batterti. Quando abbiamo combattuto, hai distrutto la sicurezza nella mia coltivazione e la mia mentalità.
Negli anni a venire, non ho fatto nessun progresso. Fortunatamente l’Imperatore Juninho ti ha sconfitto e ha posto fine alla tua leggenda… Eheh, anche se sei scappato, sapevo che stavi per morire e che non eri più una minaccia per me. Così ho iniziato a recuperare sicurezza! Ahahah! Un anno fa, l’ho recuperata completamente e sono riuscito ad avanzare di stadio!
Anche se mi hai fatto sprecare 25 anni della mia vita, mi hai comunque aiutato a diventare un signore di classe solare! Ahahah! Non credi che sia ironico? Alla fine la dea del fato ha scelto me!”

“È sorprendente.” L’Imperatore Yassin annuì e disse con calma: “Devo ammettere che sei un genio. È quasi inimmaginabile che sia riuscito a recuperare la sicurezza nella tua coltivazione e sia riuscito ad avanzare di stadio. Che peccato che io non creda nella dea del fato però. Credo solo in me stesso! Anche se la dea del fato avesse scelto te, potrei dimostrare che ha commesso un errore!”

“Tu….” La calma dell’Imperatore Yassin irritò Domenech. Ne fu deluso e si arrabbiò un po’. Non notò rimpianto, né furia nell’espressione del suo avversario, così si accigliò e gridò: “Sei ancora spudorato come sempre. Sfortunatamente non puoi più comportarti così di fronte a me.”

“Davvero? Potremo vederlo dopo che avremo combattuto.” Rispose sorridendo l’Imperatore Yassin.

Domenech rise: “Ottimo! Ti farò vedere un divario di forza che non può essere compensato dal talento! La differenza tra un signore di classe solare e un guerriero al picco della Luna Piena è così grande che ti farà disperare! Ahah, dopo 26 anni, sei lo stesso, ma io sono cambiato! I nostri ruoli si sono invertiti!”

“Se non sbaglio, hai detto la stessa cosa 26 anni fa. Eri un membro d’élite al picco della Luna Piena e hai perso comunque contro di me, un guerriero nel grado inferiore della Luna Piena. Il risultato sarà lo stesso, non importa quante volte ci proverai! Non puoi competere con me!” Mentre parlava, l’aura di Yassin divampò. Gridò: “Non c’è più bisogno di parlare! Vediamo quanto è davvero potente un signore di classe solare!”

“Va bene! Ti seppellirò proprio qui, cosiddetto genio impareggiabile!” Domenech iniziò a pronunciare un incantesimo.

Una serie di suoni mistici uscirono dalla sua bocca e l’intero mondo delle fiamme cominciò a rispondere al suo richiamo. Come se fossero stati attivati da un qualche tipo di legge, tutti gli elementi del fuoco nell’anomalia solare cominciarono a diventare violenti. Presto la temperatura aumentò e tutto in questo mondo diventò arancione e rosso.

Il principe Fairenton era solo un guerriero ad otto stelle ed era il più debole tra tutti. La sua energia da guerriero era sotto pressione e l’armatura metallica sul suo corpo cominciò a sciogliersi come se fosse fatta di cioccolato.
Il maestro reale di Jax accanto a lui si accigliò e l’arma di livello semidivino, la sabbia della rabbia terrestre fluttuò nell’aria e coprì Fairenton, Modoc e l’altra guardia con la sua energia arancione. Accanto a loro, anche il principe ereditario Girano usò la sua arma semi divina, la bacchetta del cristallo nero, e una nuvola di foschia fredda di colore nero avvolse e protesse le sue quattro splendide serve.

Il mago dei nonmorti e Fei erano entrambi potenti, e ciascuno creò una sfera di energia per bloccare il calore. Tuttavia fu dura per i quattro della Sacra Chiesa. Dopo che il diacono rosso Pellegrini era stato ucciso come una gallina e Jessie era rimasto gravemente ferito, gli altri ebbero difficoltà a bloccare il calore. Presto i loro capelli si seccarono e i loro abiti bianchi cominciarono a fumare. Erano in pericolo di vita.

Fei non disse nulla, ma espanse la sua sfera d’energia per proteggere i quattro.

Anche se al re non piaceva la Sacra Chiesa, era stato lui la causa di questo conflitto. Inoltre, queste persone lo avevano difeso prima, specialmente Jessie che aveva deciso di mettersi di fronte a lui. Fei aveva un’ottima impressione di lui, così era ragionevole salvare queste persone innocenti della Sacra Chiesa.

“Grazie Prediletto da Dio, sua altezza Alexander!” Jessie espresse la sua gratitudine.

Fei sorrise e non disse nulla. Invece si girò e guardò i due che avevano iniziato a combattere. Il risultato del loro scontro avrebbe determinato il fato del gruppo.

Risuonarono una serie di cantilene nell’intero mondo delle fiamme. Come se fosse la fonte di radiazioni nucleari, il suo corpo continuò ad emanare energia, facendo ribollire e agitare la lava. I venti giganti apparsi prima passarono da 100 a 200 metri, e camminavano nel mare di lava come se fosse terraferma.

Avvolti da un calore tale da poter sciogliere il ferro, sfrecciarono con agilità verso l’Imperatore Yassin che era ancora a mezz’aria, come se fossero dotati di una loro coscienza.

Fei aggrottò le sopracciglia.

Anche se aveva fiducia nell’imperatore Yassin, non poteva che dubitare della sua decisione.

<em>’Perché sta permettendo a questo Domenech di finire il suo incantesimo? È comune che i guerrieri cerchino di sconfiggere i maghi prima che finiscano i loro incantesimi. Dalla loro conversazione, sembra che l’Imperatore Yassin abbia ammesso di non essere ancora un signore di classe solare. Perché è così imprudente?’</em> Pensò.

In un batter d’occhio, i venti giganti di lava raggiunsero l’Imperatore Yassin.

Quattro pugni si diressero verso di lui come le falci assassine del cupo mietitore.

Era una scena terrificante! Ogni pugno era sufficiente ad uccidere un membro d’élite al picco della Luna Piena! La differenza tra un signore di classe solare e un guerriero al picco della Luna Piena era incalcolabile! Era come paragonare un drago ad una formica!

La frase “chiunque sia al di sotto della classe solare è una formica” non era solo una metafora usata dai poeti itineranti!



