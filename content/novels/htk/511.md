---
weight: 5110
title: Capitolo 511 - Un Vero Maestro
pubDate: 2024-05-31T15:41:47.952Z
tags:
    - htk
---

I venti giganti di lava erano veloci come fulmini in confronto alle loro dimensioni. Quando muovevano i loro pugni, lasciavano immagini residue nell’aria. I quaranta pugni coprivano ogni direzione e sembrava impossibile schivarli.

L’Imperatore Yassin fu circondato all’istante e non poteva muoversi.

Questa scena fece sussultare gli esperti che stavano guardando la battaglia.

<em>’Questo imperatore è solo al picco della Luna Piena… Perché è così audace? Se avesse interrotto Domenech mentre pronunciava l’incantesimo o si mosse mosso prima che i giganti lo raggiungessero, sarebbe potuto resistere per un po’. Ma adesso…’</em> Pensavano.

“Ahahahahahah! Yassin! Muori! Sei ancora orgoglioso come sempre, ma ora sei una formica ai miei occhi! Posso ucciderti più di cento volte con un dito! Ahah!” Risuonò la risata di Domenech.

In quel momento, i pugni dei venti giganti si erano già scontrati da ogni lato e risuonò un forte rimbombo. L’energia terrificante creò diverse onde d’urto e il mare di lava cominciò ad agitarsi. Le onde di lava a volte arrivavano ad un’altezza di più di cento metri e i maestri nella montagna dovettero scatenare tutta la loro forza per non venire colpiti.

Perfino un signore di classe solare sarebbe rimasto ferito se fosse stato colpito dai venti giganti di lava.

L’Imperatore Yassin probabilmente era già morto.

I maestri erano enormemente delusi e la risata arrogante di Domenech risuonava ancora più forte nel mondo delle fiamme.

“Davvero? Voglio vedere come puoi uccidermi più di cento volte.”

In quel momento riecheggiò una voce che sembrava rimanere sempre calma. Anche se non era forte, sovrastò ogni suono fatto in questo piccolo mondo. La risata folle di Domenech si interruppe all’istante e il mago mostrò un’espressione scioccata, come se avesse visto un fantasma. Anche tutti i maestri erano sorpresi e alzarono gli occhi al cielo.

Una luce dorata apparì nel posto dov’era l’imperatore Yassin e raggi brillanti penetrarono attraverso i giganti di lava come se fossero armi stellari di livello divino. Erano così potenti che perfino il cielo rosso dell’anomalia solare si tinse d’oro.

“Pugno del Drago - Mossa del Drago!”

La voce limpida dell’imperatore Yassin risuonò.

Un momento dopo riecheggiarono ruggiti come se fossero apparsi numerosi draghi dorati. Poi il mondo intero cominciò a tremare. Questo sarebbe accaduto prima che un’anomalia solare venisse distrutta.

Presto una luce dorata a forma di drago cominciò a girare attorno all’imperatore Yassin.

Ad ogni rotazione, sarebbe risuonato un potente ruggito.

I venti giganti di lava terrificanti sembravano bambole d’argilla fatte rozzamente al confronto. Furono distrutti facilmente e i loro poteri elementali del fuoco scomparirono. Senza le fiamme, questi giganti si ridussero in enormi pezzi di roccia nera per poi cadere nel mare di lava.

Era una scena scioccante.

La quantità d’energia contenuta in quel lampo di luce dorata era inimmaginabile e nulla poteva fermarla. Mentre i ruggiti di drago diventavano sempre più forti, il drago dorato sembrò appropriarsi di questo mondo delle fiamme. Domenech alla fine reagì, ma non c’era più nulla che potesse fare. La situazione si era ribaltata in una decina di secondi.

L’Imperatore Yassin adesso era a mezz’aria con un sorriso calmo.

Non gli si erano nemmeno scompigliati i capelli, sembrava proprio invincibile.

Fei si sentì un po’ seccare la bocca.

Non era la prima volta che vedeva questa tecnica leggendaria. Quando il Grande Guerriero Krasic era morto e Huntelaar, Costakarta e Amauri avevano tentato di scappare con i grifoni, l'imperatore Yassin aveva usato il Pugno del Drago e aveva ucciso facilmente i grifoni da tre chilometri di distanza.

Oggi Fei aveva rivisto questa mossa.

Tuttavia, in confronto a prima, il potere del Pugno del Drago era terrificante e incredibile.

Ognuno dei venti giganti di lava aveva la forza di un signore di classe solare, ma erano stati tutti distrutti dalla Mossa del Drago. Quasi fece sottovalutare alla folla il potere di un signore allo stadio solare, tuttavia Fei sapeva bene che qualsiasi altro membro d’élite al picco della Luna Piena sarebbe stato ucciso dai giganti di lava anche se avesse avuto un’arma stellare di livello semidivino a disposizione.

Fei non aveva mai visto un uomo così potente prima.

“È un vero maestro! È un vero imperatore!” Fei si sentì ispirato. Oltre a potere assoluto, i veri esperti erano sicuri di loro e si ritenevano invincibili!

Domenech che stava fluttuando a mezz’aria gridò: “NO… NO! Come ci sei riuscito? Come hai fatto a battere il mio colpo più potente nel mondo delle fiamme nonostante tu sia un insetto? Perfino cento membri d’élite al picco della Luna Piena sarebbero stati ridotti in polvere! Come ci sei riuscito?” Era chiaro che non potesse accettare questo risultato.

“Mi hai fatto la stessa domanda quando ti ho sconfitto 26 anni fa quando ero alla Luna Piena inferiore e tu eri al picco della Luna Piena. Ti risponderò di nuovo oggi!” La voce dell’imperatore Yassin all’improvviso divenne maestosa e tirannica. “Io, Andrew Yassin, sono il più grande sovrano di Zenit, mentre tu sei il cane di qualcun altro!”

“Impossibile!” Domenech mostrò un’espressione arrabbiata e impaurita, e rise come un lunatico: “Sono un dio nella mia anomalia solare! Posso usare la stessa mossa più e più volte e non devo preoccuparmi di esaurire le forze. Tu invece perdi energia da guerriero ogni volta che usi il Pugno del Drago. Ahahah! Voglio vedere quante volte un genio come te può usare il Pugno del Drago mentre non puoi usare gli elementi e le leggi naturali!”

Le parole di Domenech fecero ricordare la situazione agli altri esperti.

Ciò che aveva detto era corretto. Un guerriero di classe solare non avrebbe mai esaurito le forze dentro la sua anomalia. Dato che questo piccolo mondo avrebbe riconosciuto solo il suo creatore, avrebbe avuto moltissime energie a disposizione, mentre i suoi nemici avrebbero esaurito gradualmente le forze. Per questo le anomalie solari erano terrificanti. Se l’imperatore Yassin non avesse potuto sconfiggere Domenech, sarebbe passato lentamente in svantaggio anche se la sua mossa era molto potente.

Mentre il mago iniziò a ridere, risuonarono una serie di cantilene. Gli elementi del fuoco cominciarono a rimbombare e il mare di lava tornò ad agitarsi. In poco tempo, cominciarono ad apparire altri giganti. Presto ne spuntarono 40, il doppio rispetto a prima. Inoltre ognuno di loro adesso era alto 300 metri, sembravano più potenti dei giganti precedenti.

Non appena si formarono, si precipitarono sull’Imperatore Yassin.

“Ahahah, c’è una quantità illimitata di giganti! Ma se fallirai anche solo una volta, morirai!” Disse Domenech per poi cominciare ad ondeggiare il bastone e pronunciare incantesimi con un sorriso gongolante.

“Ti ho dato abbastanza tempo per preparare il tuo incantesimo perché volevo che usassi il tuo attacco più potente; volevo farti perdere ogni speranza! Ora ti farò vedere cos’è il vero potere! Ti farò sentire di nuovo quella disperazione!” La voce tirannica dell’imperatore Yassin risuonò: “Puoi solo contare su questa anomalia solare. La distruggerò e ti farò capire che non mi potrai mai sconfiggere! Non importa quanto sei forte, sarai sempre un insetto inutile ai miei occhi… Pugno del Drago - Ritorno del Drago!”

Dopo aver detto questo, l’Imperatore Yassin alzò il pugno destro, da cui uscì una brillante fiamma d’energia dorata.

Il potere terrificante e i ruggiti creati dalla fiamma diedero la sensazione alla gente che il leggendario drago dorato fosse viaggiato attraverso lo spazio tempo e fosse apparso in questo mondo per conquistare il mondo!

“Spaccati!”

Mentre ruggiva, scagliò un pugno verso l’alto.



