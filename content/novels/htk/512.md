---
weight: 512
title: Capitolo 512 - Invincibile
pubDate: 2024-05-31T16:41:47.952Z
tags:
    - htk
---

Un raggio di luce dorato spesso più di dieci metri caricò nel cielo e il mondo delle fiamme cominciò a tremare violentemente. Risuonarono crepitii come se si fosse infranto del vetro e fessure bianche apparirono tra le nuvole. Queste fenditure stavano crescendo come rampicanti e sembrava che la volta celeste rossa stesse per crollare.

Anche se le fessure bianche erano fini come un capello, scossero tutti. Significava che questo piccolo mondo si stava rompendo a causa del Ritorno del Drago dell’Imperatore Yassin.

Il terremoto continuò.

Fei ebbe la sensazione di essere in un treno ad alta velocità deragliato. Questo piccolo mondo stava tremando così violentemente che sembrava che le sue giunture stessero per dislocarsi.

“Tu… vuoi distruggere il mio mondo delle fiamme? Non te lo permetterò!” Domenech era così spaventato che impallidì. Se questa anomalia solare fosse stata distrutta, forse sarebbe morto! Se non avesse potuto sconfiggere l’Imperatore Yassin nella sua anomalia solare dov’era un dio, allora sarebbe stato massacrato nel mondo esterno!

Dopo una serie di incantesimi mistici, ondate di elementi del fuoco cominciarono a sollevarsi verso l’alto. Il mare di lava ribollì ancora di più e “vapore” rosso cominciò a levarsi al cielo. Sembrava che stesse riparando il mondo delle fiamme.

Ciò che Domenech stava facendo sembrò funzionare.

Le fenditure bianche smisero di espandersi e anche il mondo delle fiamme si stabilizzò.

Cogliendo questa opportunità, Domenech ordinò ai quaranta giganti di lava di attaccare velocemente l’Imperatore Yassin. Voleva ferire il suo avversario quando era distratto.

Tuttavia…

“Umpf! Inutile!” L’imperatore Yassin non guardò nemmeno i giganti. Sogghignò e scagliò un pugno.

Risuonò un ruggito di un drago che quasi spaccò i timpani alla gente. Il raggio di luce dorata si trasformò in un drago lungo più di mille metri che alzò la testa e ruggì. Le fessure bianche tornarono subito a crescere a causa dell’onda sonica e il crepitio risuonò nel cielo. Le fenditure si moltiplicarono e presto assomigliarono ad una ragnatela. Attraverso le fessure, tutti potevano vedere la luce che proveniva dal mondo esterno.

Le leggi naturali nel mondo delle fiamme collassarono e ci furono enormi fluttuazioni d’energia. Gli elementi del fuoco cominciarono ad indebolirsi drasticamente e il mare di lava fu ridotto alle dimensioni di una piscina a cui era stato tolto il tappo. I quaranta giganti di lava cominciarono a spegnersi. Come giocattoli da cui era stata rimossa la batteria, le fiamme arancioni sui loro corpi erano scomparse e i loro corpi si irrigidirono.

Presto diventarono da rossi a neri, e le fiamme nelle loro orbite svanirono. Erano pezzi di roccia scaldata ormai e caddero a terra.

“No! Impossibile! Come hai fatto?” Il mago vestito di bianco stava urlando disperatamente nel cielo. Mentre ondeggiava il bastone, sembrava che fosse un giocatore d’azzardo che aveva perso la scommessa più importante della sua vita e che credeva di poter ribaltare la situazione con le sue grida.

Il mondo delle fiamme alla fine collassò.

Il cielo cadde come vetro rotto. Prima che questi pezzi potessero raggiungere la terra, si trasformarono in elementi puri che si dissolsero nell’aria. Senza il supporto e il potere di Domenech, l’anomalia solare non poteva continuare ad esistere.

Allo stesso tempo, la montagna e il mare di lava scomparirono velocemente e rivelarono erba verde, come se tutto quello che era successo prima fosse solo un’illusione.

Tutti erano tornati alla regione di livello 36 del Palazzo Mitico. La vegetazione era lussureggiante, la brezza era confortante e gli uccelli cantavano. Nulla era cambiato! Non c’erano segni di combattimenti nell’area. Tutto quello che era accaduto sembrava essere stato solo un incubo.

“È finita Domenech. Hai perso ancora.” L’Imperatore Yassin rimase a mezz’aria tenendo le mani dietro la schiena. Stava dimostrando la sua aura potente e nobile, pareva proprio un genio della coltivazione bello ed elegante.

“No! Ahahah! Non sarà mai finita! Ahahah… Tu! Tutto questo è successo a causa tua! Re Alexander di Chambord, ti ucciderò ad ogni costo…” Domenech all’improvviso guardò Fei con disperazione. Ruggì come un cane impazzito. “Non sarebbe accaduto se non fosse stato per te! Ahah! Yassin, distruggerò il giovane più talentuoso della tua Zenit! Ahah! Ti farò rimpiangere questo momento per il resto della vita!”

Mentre parlava, il mago sfrecciò giù dal cielo. A metà strada, il suo corpo fu avvolto dal fuoco. Come una meteora dallo spazio, si precipitò su Fei con uno slancio distruttivo.

Il potere di un signore di classe solare era terrificante. Anche se la forza di Fei era aumentata rapidamente e adesso era negli stadi intermedi della Mezzaluna, non era nulla agli occhi di Domenech. Quella “meteora” era ancora a 500 metri di distanza, ma la pressione fece irrigidire il sovrano e i quattro membri della Sacra Chiesa. Come se stessero portando una decina di enormi montagne in spalla, non potevano muovere nemmeno un dito.

<em>Bam! Bam!</em>

Risuonarono due rumori soffocati. Due sacerdoti della Sacra Chiesa non riuscirono a sopportare la pressione terrificante e i loro corpi esplosero come angurie che erano state martellate. La loro carne e le loro ossa furono ridotte in polvere e scomparirono completamente da questo mondo.

Solo il Sacro Cavaliere Alan riuscì a sopravvivere dopo che Jessie usò le sue Ali della Benedizione per cercare di proteggerlo. Anche se entrambi erano sopravvissuti, persero i sensi. Troppe ossa dei loro corpi erano state spaccate e Jessie stesso era coperto di sangue e le sue Ali della Benedizione erano state distrutte.

“Ehi, ca**o! Maledizione! Prima mi attacchi e poi biasimi me dopo che ti hanno preso a calci nel culo? Questo attacco suicida…” Fei si sentì proprio sfortunato. Scatenò tutta la sua forza del barbaro di livello 42 della modalità Incubo e un sottile strato di energia argentata coprì il suo corpo, dandogli una tinta argentea metallica. Allo stesso tempo, tirò fuori una pergamena dal suo inventario.

Tuttavia, prima che Fei potesse rivelare questo asso nella manica, la “meteora” fu colpita da un raggio dorato a 200 metri di distanza. Esplose e tutta la pressione che il giovane stava sentendo scomparì.

Era stato l’imperatore Yassin a salvarlo durante questo momento critico.

Naturalmente anche i due della Sacra Chiesa erano stati salvati.

Fei si rilassò e pensò: ‘<em>È una fortuna che l’Imperatore Yassin abbia ucciso Domenech in tempo. Altrimenti…’</em>

Pensò all’improvviso a qualcosa e lo trovò un po’ strano. Anche se la “meteora” era esplosa, non si vedeva sangue, né aveva sentito grida. Anche se il Pugno del Drago dell’Imperatore Yassin era più potente di tutte le tecniche di Domenech, non avrebbe dovuto annientarlo in modo così netto.

In quel momento, un puntino rosso scomparì nel cielo e risuonò una voce arrabbiata: “Ahahah! Yassin, non hai potuto uccidermi alla fine… Ora tutto il continente saprà che ti sei ripreso! Lo sapranno anche l'Impero Leon e gli imperi vicini! Ti sei nascosto bene negli ultimi venti anni, così starai pianificando qualcosa… Ahahah! L’Alleanza della Caccia si riformerà e la tua fine sarà peggiore della mia!”

Domenech stava scappando.

L’attacco rivolto a Fei era stata solo una distrazione e la “meteora” era solo una finta! Quando l’Imperatore Yassin aveva cercato di salvare Fei, Domenech aveva usato una tecnica furtiva per scappare a più di 1000 metri di distanza… Non c’era da meravigliarsi che si fosse fatto un nome! Non appena la situazione si era messa male, si era ritirato e aveva iniziato a scappare.



