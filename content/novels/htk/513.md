---
weight: 5130
title: Capitolo 513 - Sospetto
pubDate: 2024-05-31T17:41:47.952Z
tags:
    - htk
---

“Vuoi andartene? Ahah, temo che non potrai uscire da questo Altare Mitico…” Gridò l’Imperatore Yassin per poi diventare una scia di luce che inseguì il bagliore rosso.

Anche le due guardie di Yassin si mossero e lo seguirono.

I quattro lampi di luce presto scomparirono in lontananza.

Fei notò che prima di inseguire Domenech, l’imperatore si fosse girato e gli avesse dato un’occhiata. Quando lo esaminò, Fei ebbe la sensazione che ogni suo segreto fosse stato svelato e sentì una sensazione senza precedenti di impotenza. Era una pressione di gran lunga superiore a quella che gli aveva dato Domenech, un signore di classe solare.

Una brezza soffiò su Fei, che stava sudando profusamente, ed ebbe la sensazione che ciò che era successo fosse stato un sogno.

“Dobbiamo andarcene anche noi. Ho ottenuto moltissime ispirazioni dopo aver assistito alla battaglia di un signore di classe solare. Devo usare questa opportunità per cercare di avanzare di livello… Alexander, sei grandioso. Spero di rivederti di nuovo.” Come se stesse riflettendo su qualcosa, il principe ereditario di San Germain annuì verso Fei e mosse la sua bacchetta del cristallo nero. Una nuvola viola nerastra apparì sotto i suoi piedi e quelli delle sue quattro serve, e volarono via.

Sembravano armoniosi.

“Ahah, andiamo anche noi. Una battaglia del genere è proprio rara! È stata un’ottima opportunità per voi quattro! Troviamo un posto sicuro così che possiate avanzare di stadio nell’Altare Mitico prima che la Porta Mitica si chiuda.” Il maestro reale di Jax rise ed evocò la sabbia della rabbia terrestre. Dopo che coprì la sua guardia, il principe Fairenton e il capo dei discepoli Modoc, una luce arancione brillò e scomparirono tutti.

Era vero che vedere una battaglia del genere sarebbe stato un grandissimo aiuto per gli esperti più deboli. Avrebbero potuto percepire chiaramente le leggi naturali e gli elementi. Se fossero stati talentuosi e fortunati, sarebbero potuti avanzare di stadio e ottenere un potenziale più brillante. Forse avrebbe potuto cambiare il loro destino e avanzare alla classe solare in futuro.

I maestri nell’area presto se ne andarono. Ora erano rimaste solo quattro persone: Fei, Hazel Bank e i due della Sacra Chiesa.

“Sua maestà, cosa dovremmo…” Chiese Hazel Bank, che stava ancora indossando la maschera da Hello Kitty.

“Dovresti rimanere qui e continuare a guarire. Questa regione principale è davvero speciale e potresti tornare presto allo stadio della classe solare. Inoltre presta attenzione alla battaglia tra l’Imperatore Yassin e Domenech. Ho già trovato l’Altare Mitico e me ne andrò immediatamente.” Disse Fei al mago dei nonmorti dopo un po’ di riflessioni.

Dopo aver visto questa battaglia mozzafiato, il sovrano si era reso conto che il suo gruppo era ancora troppo debole. Chambord era come una caverna di formiche agli occhi dei signori di classe solare. Se lui e Chambord avessero voluto sopravvivere in questo mondo caotico, avevano bisogno di un potentissimo esperto. Anche se Fei poteva salire di livello velocemente grazie al mondo di Diablo, non sarebbe potuto diventare un signore di classe solare in così poco tempo.
Hazel Bank però era in grado di farlo. Prima che la Sacra Chiesa gli avesse dato la caccia, era stato un signore di classe solare. Dopo che Fei aveva usato la sua energia della morte pura per ripulire e rafforzare i suoi canali di energia, questo mago dei nonmorti aveva già raggiunto il massimo livello della Luna Piena. Se fosse guarito ulteriormente, forse sarebbe tornato al picco di prima.

Una volta che Hazel Bank fosse stato un signore di classe solare, Fei e Chambord sarebbero stati molto più al sicuro.

“Va bene allora. Ma sua maestà, dopo che finirà ciò che deve fare, dovrebbe tornare in questo posto. Dopotutto è raro assistere ad una battaglia del genere. Specialmente quel Yassin… è riuscito a sconfiggere un signore di classe solare nonostante sia un membro d’élite di classe lunare… È scioccante e sua maestà potrebbe trarne molte ispirazioni.” Il mago dei nonmorti annuì e cercò di persuaderlo, temeva che il re si sarebbe perso questa grande opportunità. Mentre stava per andarsene, all’improvviso guardò i due uomini della Sacra Chiesa a terra e si accigliò: “Sua maestà, cosa dovremmo fare…”

“Me ne occuperò io.” Fei all’improvviso pensò a qualcosa e guardò Jessie. Sentiva che queste due persone forse gli sarebbero state utili.

“Ottimo.” Rispose il mago dei nonmorti, che scomparì. Stava andando nella direzione in cui erano diretti l’imperatore Yassin e Domenech.

Fei rimase sul posto e continuò a riflettere. Anche se aveva appena avuto un’idea, non sapeva ancora come attuarla con chiarezza. Scosse la testa e smise di pensare.

Dopodiché afferrò Jessie ed Alan, aprì le ali d’energia d’argento e sfrecciò verso il posto da cui era venuto.

Era tornato immediatamente nella città delle Due Bandiere per guarire e svegliare Angela ed Elena dal loro coma usando la Pietra del Mondo.

Risuonò un forte fruscio mentre Fei volava rapidamente per il cielo. Pianure, colline, montagne, fiumi… Superò velocemente tutti questi posti.

Per qualche motivo provava molta ansia, come se avesse trascurato qualcosa.

“L’Imperatore Yassin ha sconfitto un signore di classe solare. È scioccante! La differenza tra di loro supera ogni immaginazione, ma ha comunque sconfitto Domenech… Che le vere divisioni tra livelli non siano così rigide? O che l’Imperatore Yassin sia così talentuoso da poter affrontare maestri che vanno oltre il loro stadio…”

Fei rimase sconvolto ripensando a ciò che era accaduto nel mondo delle fiamme.

“Le guardie accanto all’Imperatore Yassin e il maestro reale di Jax sono tutti membri d’élite di classe lunare… Uno di loro è perfino di grado intermedio. Perché non sono famosi? Perfino i Grandi Guerrieri dei due imperi non sono potenti quanto loro… Sono i guerrieri nascosti degli imperi? O sta succedendo qualcos’altro?”

“Inoltre, anche se Jax e Zenit tecnicamente sono in conflitto, quel maestro reale di Jax mi ha aiutato… E l’Imperatore Yassin avrebbe potuto uccidere facilmente i quattro membri di Jax, ma non li ha nemmeno guardati. Anche se l’Imperatore Yassin e il maestro reale di Jax non si sono parlati, perché ho la sensazione che siano più amici che nemici?”

Stava ripensando a tutte le domande che aveva ignorato a causa dell’intensa battaglia. Il suo sesto senso da barbaro di livello 42 era incredibile e gli aveva permesso di capire la stranezza della battaglia. Inoltre la sottile armonia tra l’imperatore Yassin e il maestro di Jax era strana.

Naturalmente non era niente in confronto al punto chiave a cui pensò dopo.

“Dato che l’Imperatore Yassin si è già ripreso completamente, avrebbe potuto uccidere facilmente i nemici nella montagna del Grande Guerriero. Perché ha aspettato finché non è morto Krasic? Non sono molto vicini e intimi? O che… l’Imperatore Yassin volesse uccidere Krasic?”

Fei tremò istintivamente pensandoci.

“È meglio che non sia così… Non voglio proprio essere nemico di questo genio!”

Più ci pensava, più diventava ansioso.

Dopo mezza giornata, Fei arrivò al posto da cui era venuto. Sulla cima di un’enorme montagna c’era una porta d’argento alta tre metri. Era la Porta Elementale che aveva trasportato Fei e gli altri quattro vecchi maestri in questo piccolo mondo. Senza esitare, Fei ci sfrecciò dentro.

Città delle Due Bandiere.

Erano passati quattro giorni.

Negli ultimi quattro giorni, la colonna portante della città, il re Alexander di Chambord, non era apparso in pubblico. Solo pochi comandanti di massimo livello sapevano che era fuori città a cercare metodi per salvare la futura regina e la valchiria.

Durante questo periodo di tempo, i soldati e i residenti erano piuttosto rilassati.

A causa delle vittorie consecutive al comando del sovrano di Chambord, gli invasori di Jax erano arretrati per più di cinque chilometri e non stavano pianificando di fare assedi. Inoltre, la “campagna pubblicitaria” di Fei stava funzionando. Le sue tecniche delicate controllavano la diffusione di dicerie e avevano riacceso le speranze della gente. Perciò i soldati non erano spaventati, volevano tutti partecipare alla difesa della città e combattere insieme al re di Chambord!



