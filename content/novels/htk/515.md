---
weight: 5150
title: Capitolo 515 - Bellezza nel Bar
pubDate: 2024-05-31T19:41:47.952Z
tags:
    - htk
---

<em>Woosh! Woosh! Woosh!</em>

Frecce verdi sfrecciarono verso i punti vitali di Tony come gli occhi, la gola e le parti basse. Anche se i dardi erano taglienti e letali, non riuscirono ad attraversare l’energia elementale del fuoco.

Eccetto Torres, la maggior parte dei guerrieri di Chambord non potevano competere con Tony in quanto a velocità.

Era rimasto solo Frank Lampard ad ostacolarlo adesso.

“Indietro! Pugni Veloci come il Fulmine!!” Lampard ruggì mentre scagliava un pugno.

Questo ex numero uno di Chambord sapeva che il nemico era potente, così scatenò tutta la sua forza.

In quel momento, la sua energia a nove stelle circolò rapidamente nel suo corpo e il suo spirito era pienamente concentrato. Usò all’istante la sua tecnica di combattimento più potente e bianche luci brillanti illuminarono l’area. Ogni raggio rappresentava un pugno! In una frazione di secondo, Lampard aveva scagliato diversi colpi, ogni attacco conteneva il potere di un guerriero a nove stelle di livello intermedio.

Questo era il motivo per cui le tecniche di combattimento erano importanti! Avrebbero permesso di usare una forza superiore al proprio livello.

“Maledizione! Esplosione del fuoco!” Tony percepì un intenso pericolo. Scatenò tutto il suo potere e usò l’Esplosione del Fuoco della Grande Montagna delle Nevi.

“Puff!”

“Puff! Ah!”

Dopo che i loro attacchi si scontrarono, entrambi i combattenti vomitarono una boccata di sangue.

Lampard non era un membro d’élite di classe lunare, così era prevedibile che rimanesse ferito. Invece le fondamenta di Tony non erano stabili perché era avanzato di livello grazie all’aiuto di elisir ed era rimasto gravemente ferito nel Palazzo Mitico. Sorprendentemente, era rimasto ferito da un guerriero a nove stelle anche dopo aver usato l’Esplosione del Fuoco.

Tuttavia c’era ancora un grande divario tra di loro. Tony fece solo un passo indietro prima di riprendere l’equilibrio, ma Lampard continuò ad indietreggiare fino ad entrare nel palazzo.

“Esplosione del Fuoco! Esplosione del Fuoco! Esplosione del Fuoco!”

Tony, che era feroce e dalle vedute ristrette, si infuriò dopo essere stato ferito di nuovo. Smise di bloccare il sangue che scorreva dalle sue lesioni e scatenò tutto il suo potere.

<em>Boom! Boom! Boom!</em> Tre scie d’energia devastate coprirono all’istante il palazzo principale e anche Lampard, che era dentro il palazzo, ne fu avvolto. I guerrieri di Chambord erano tutti scioccati e si precipitarono su Tony ruggendo come bestie, senza preoccuparsi della loro incolumità.

In quel momento, accadde un cambiamento inimmaginabile.

<em>Boom!</em>

Come se qualcosa si fosse acceso dentro il palazzo principale, risuonò una forte esplosione.

Il potere dell’esplosione fece saltare in aria il soffitto ed enormi pezzi di roccia furono sparati in ogni direzione. Un’ondata d’energia terrificante scaraventò via tutti, incluso Tony, come della paglia in una tempesta.

Più della metà della tenuta del sindaco crollò.

Il palazzo principale era stato distrutto completamente, non era rimasta nemmeno una tegola intatta. Adesso c’era un’enorme voragine al suo posto. Si poteva vedere solo del denso fumo nero e fiamme brucianti.

“Maledizione!” I guerrieri di Chambord erano scioccati. Ora potevano solo chiedere al sovrano di ucciderli per espiare le loro colpe.

Prima che il re se ne andasse, avevano giurato che avrebbero protetto la futura regina Angela e la valchiria anche a costo della vita, ma adesso…

L’intero palazzo era stato fatto a pezzi e le due ragazze prive di sensi non sarebbero potute mai sopravvivere ad un’esplosione del genere.

…..

Dentro un pub ancora aperto. C’erano molte persone che entravano e uscivano da questo edificio a tre piani. La maggior parte di loro era gente famosa.

Il nome di questo pub era l’Edera e vendeva il rum più famoso nell’area, il suo forte aroma riempiva la strada.

Si diceva che questo pub fosse stato aperto da quando avevano finito la costruzione della città, 26 anni fa. Era sicuramente una delle strutture chiave.

L’Edera non era grande, ma il suo arredamento interno aveva uno stile classico. Al contrario degli altri pub rumorosi e pieni di mercenari, era piuttosto pacifico.

Vendeva centinaia di varietà di rum. Quando il sovrano Alexander aveva organizzato dei festeggiamenti per i guerrieri che avevano bruciato le provviste dei nemici, aveva ordinato barili di rum da questo locale. Dopo aver bevuto un sorso della loro bevanda, l’aveva subito lodata come liquore degli eroi”. Da allora, il rum dell’Edera era diventato ancora più famoso, quasi senza pari in città.

Naturalmente pochi sapevano che apparteneva al gruppo dei mercanti Soros.

Ultimamente molte persone venivano qui per bere e molte di loro erano soldati. Dopo che il sovrano di Chambord aveva aumentato drasticamente il salario dei guerrieri, la qualità della loro vita era migliorata. Per mostrare la loro ammirazione al sovrano, volevano assaporare il rum che era stato chiamato liquore degli dei da sua maestà.

Il nuovo capo del pub aveva sfruttato questa opportunità. Con il pretesto di fornire un servizio ai militari, il pub aveva iniziato ad offrire uno scontro del 30% ai soldati. Di conseguenza aveva ottenuto ancora più clienti.

Scola era un cameriere in questo locale; aveva lavorato qui da circa dieci anni.

Un decennio fa, i suoi genitori non avevano le risorse per crescerlo, così l’avevano venduto al pub. Questo locale era praticamente la sua casa. Fortunatamente per lui il direttore John di circa 70 anni lo apprezzava e lo trattava come se fosse un suo nipote.

Circa quattro giorni fa, il vecchio John si era ritirato e il boss misterioso che l’aveva rimpiazzato era una giovane donna.

Scola si era intristito per il ritiro del vecchio John, ma era contento che la nuova direttrice trattasse bene tutto il personale. Scola stesso era stato promosso alla nuova, ma strana posizione di “Manager dell’Ingresso”, e i suoi privilegi e il suo salario erano raddoppiati. Provava un po’ di inquietudine, ma lavorava ancora più duramente.

Era proprio curioso riguardo a questa giovane e splendida direttrice.

Naturalmente essendo giovane, aveva iniziato a sognare un po’. Il nuovo boss si chiamava Jessica e trattava tutti come una famiglia. Sorrideva con gli occhi ed era sufficiente a sciogliere il cuore di chiunque.

Scola sapeva di non essere il solo ad essersi innamorato di questa splendida giovane.

Subito dopo che Jessica era diventata il boss di questo pub, molti giovani comandanti e nobiluomini eleganti erano venuti qui ogni giorno. Volevano tutti avvicinarsi a lei.

I più coraggiosi stavano già esprimendo il loro amore con delle rose.

Tuttavia Scola aveva scoperto che Jessica non aveva accettato nessuno di questi uomini.

Un giovane spudorato si era ubriacato e voleva provocare un po’ Jessica dopo che era stato rifiutato, ma un gruppo di soldati lo avevano acciuffato e gli avevano dato una lezione. L’uomo alto, dalla carnagione scura e dall’aspetto ordinario era il più violento; l’aveva quasi picchiato a morte.

Quando il giovane nobile si era rialzato e li aveva minacciati, quell’uomo era scoppiato a ridere e aveva rivelato la sua identità. Era il fratello di Jessica e un membro della guardia personale del re Alexander.

Il nobile ne era stato terrorizzato.

Si era inginocchiato di fronte a Jessica, piangendo ed implorando pietà.

Solo dopo che Jessica lo aveva perdonato era scappato come un gallo sconfitto.

Ad essere sinceri, nessuno ne era stato sorpreso. Era chiaro a tutti che il sovrano Alexander odiava i nobili corrotti e avari. Dopo che i capi delle sette famiglie, che avevano commesso crimini inenarrabili, erano stati uccisi, i residenti della città delle Due Bandiere non avevano dubbi che avrebbe potuto ripetere un’esecuzione del genere.

Dopo ciò che era accaduto un po’ di giorni fa, nessun altro osò importunare Jessica e il bar diventò molto più tranquillo.

Tuttavia questo aveva intristito un po’ Scola, sapeva che avrebbe potuto solo sognare e che non avrebbe mai potuto conquistarla.

Nonostante questo, Scola continuò a lavorare sodo.

Però quando vide lo strano cliente seduto di fronte a lui, nonostante la sua esperienza di più di dieci anni qui, non seppe cosa fare.



