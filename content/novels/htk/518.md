---
weight: 518
title: Capitolo 518 - Tre Mostri
pubDate: 2024-05-31T22:41:47.953Z
tags:
    - htk
---

“Sua maestà!” I guerrieri di Chambord gridarono. Erano contenti di vederlo tornare sano e salvo, ma si stavano vergognando per ciò che era successo. Di conseguenza si chinarono tutti su un ginocchio senza osare alzare gli occhi.

Fei lanciò una bottiglietta della Pozione della Giovinezza Completa a Torres e gridò: “Salva lui prima! Oleg è in condizioni critiche.”

Dopo aver posato Jessie ed Alan a terra, continuò: “Prendetevi cura anche di questi due!”

<em>Whoosh!</em> Mentre il suo corpo diventava una scia di luce argentea, scatenò la sua forza da barbaro di livello 42 della modalità Incubo. Una sfera lucente apparì attorno a lui e sfrecciò tra le fiamme.

Torres versò velocemente il contenuto della bottiglietta nella bocca di Oleg, il guardiano era sull’orlo della morte.

Dopo aver preso la posizione, la faccia pallida del grassone riacquisì un po’ di rossore. Il suo respiro tornò ad essere lungo e tranquillo, e le ferite sul suo corpo si stavano rigenerando velocemente. Le sue braccia ridotte in poltiglia e polvere d’osso smisero di sanguinare e cominciarono a contorcersi. Tuttavia, dato che le sue braccia erano troppo danneggiate, la pozione della Giovinezza Completa non fu sufficiente a risvegliare Oleg.

Persone come Pierce e Drogba si scambiarono delle occhiate e provarono vergogna dopo aver guardato Oleg.

Anche se avevano accettato lentamente questo lusingatore grasso, serbavano ancora un po’ di rancore nel cuore. Oleg un tempo aveva lavorato per l’ex capo dei ministri ed era a capo della prigione di Chambord, causando la morte di persone innocenti. Questo era il motivo per cui Oleg era ai confini del gruppo ed era ancora oggetto di diffidenza.

Tuttavia ciò che questo grassone aveva fatto oggi era stato sufficiente a farli imbarazzare.

Le capacità combattive che aveva mostrato avevano scioccato tutti! Se non fosse stato per lui, probabilmente Tony sarebbe scappato.

In quel momento tutti i guerrieri di Chambord accettarono questo grassone “osceno” ma timido. Ora lo consideravano uno dei membri principali di Chambord.

In disparte, Arthur stava giocherellando nervosamente con l’orlo della sua maglia. Anche se la sua faccia era coperta da una maschera, probabilmente aveva un’espressione imbarazzata. Fei gli aveva chiesto di rimanere fuori dalla regione di livello 36 per monitorare l’eremita della Montagna delle Nevi e Tony, nel caso commettessero azioni disperate e stupide che avrebbero danneggiato la città delle Due Bandiere. Tuttavia si era fatto prendere dall’entusiasmo al pub e aveva trascurato i suoi doveri.

“Con che coraggio posso fare vedere la mia faccia ad Alexander? Maledizione! Ho perso ogni dignità!” Pensava.

Anche se si era unito al gruppo di Fei da meno di dieci giorni, c’era già uno strano legame tra di loro. Arthur teneva all’incolumità di Fei, ma provava anche un po’ di rispetto e paura nei suoi confronti.

All’improvviso risuonò un sussulto.

“Uh? Questo… Cos’è questo?”

Era la voce di Fei.

L’aspetto sorprendente fu che il tono di Fei non sembrava triste, ma scioccato. Era chiaro che avesse incontrato un fenomeno strano e che le due ragazze non fossero ferite.

Le fiamme ardenti si indebolirono velocemente e anche il calore terrificante nell’area calò. Il freddo dell’inverno tornò a riavvolgere la terra e il denso fumo nero che aveva avvolto la tenuta del sindaco stava scomparendo. Tuttavia era rimasto un lieve odore di zolfo nell’area, rendendo piuttosto strana l’atmosfera.

“Cosa sta succedendo?” I guerrieri di Chambord si precipitarono in mezzo alle rovine. Anche se erano ferite, erano più curiosi di ciò che era accaduto e non provarono nemmeno a riprendersi prima.

Prima videro il re.

Stava bloccando la visuale di tutti, ma il suo corpo stava tremando violentemente come se una forte emozione lo stesse consumando. Solo dopo che i maestri di Chambord si avvicinarono e camminarono attorno a Fei che videro qualcosa di inimmaginabile.

Il letto di pietra su cui stavano dormendo Angela ed Elena era protetto da una sfera d’energia invisibile del diametro di sei metri. La potente esplosione non le aveva toccato. Il velo bianco attorno al letto era ancora lì e la coperta di velluto le teneva ancora al caldo. Non c’era nemmeno un briciolo di polvere su di loro!

Tuttavia, il motivo per cui erano rimasti scioccati era per via dei tre mostri terrificanti attorno al leggo. Ognuno aveva un aspetto simile ed era enorme. Le loro gambe posteriori erano spesse e potenti, mentre quelle anteriori erano più corte. Erano coperte di scaglie e c’erano delle piccole ali sui loro dorsi. Dietro le loro ginocchia e le loro teste c’erano degli spuntoni d’osso, e i loro occhi erano enormi.

I tre mostri erano blu, rosso e verde rispettivamente.

La creatura rossa era la più grande, lunga più di tre metri, con una cosa di almeno cinque metri. Il suo corpo era arricciato attorno al letto di pietra. Ogni volta che apriva le fauci, avrebbe sputato energia gialla che emanava odore di zolfo, sembrava che sarebbe bruciata da un momento all’altro.

Il mostro blu era lungo solo sei metri. Il suo corpo emanava un’aura mistica simile a quella di una montagna di neve. Era dotato di un’energia gelida e sembrava intelligente.

L’ultimo mostro verde era lungo solo quattro metri, ma dava l’impressione di essere estremamente agile e pericoloso. Le sue scaglie verdi erano dure come metallo. Se i suoi grossi occhi neri non stessero roteando con ferocia, la gente l’avrebbe scambiato per una statua.

I tre mostri proteggevano il letto di pietra con sguardi ansiosi. Mentre ruggivano, emanarono un’aura invisibile che diede la sensazione che fossero tre potenti maestri e che avrebbero attaccato chiunque si fosse avvicinato troppo.

“Cosa… che bestie demoniache sono?”

Per un momento Drogba, Pierce e gli altri si scambiarono delle occhiate senza sapere come reagire; non sapevano da dove venivano questi tre mostri.

Queste creature sembravano feroci, e le loro aure e sguardi intelligenti suggerivano che fossero bestie demoniache formidabili.

“Non vi avvicinate e non le provocate.” Disse Fei ai suoi sottoposti mentre faceva un segno con un’espressione strana.

In quel momento aveva già capito da dove provenivano.

La scatola magica color rosso scuro che Angela teneva sempre con sé sul tavolo accanto al letto adesso era aperta. Le tre uova a forma ovale non c’erano più però. Fei diede un’occhiata più attenta e vide dei pezzi di gusci bianchi sul tavolo e sul copriletto.

“Impossibile! Che le tre uova senza vita si siano schiuse? Ma sembravano tre rocce! Com’è possibile? Che le tre uova siano speciali e che l’esterno di roccia proteggesse gli embrioni nelle uova?”

Fei era scioccato e sembrava che non ci fosse altro modo per spiegare la comparsa di questi tre mostri.

Inoltre, dopo averle osservate per un po’, il re scoprì qualcosa di interessante. Anche se le tre creature sembravano feroci e terrificanti, i loro grossi occhi erano limpidi e brillanti, come quelli di neonati. Sembravano tre bambini ingenui e curiosi. Mentre stavano guardando ansiosamente la gente attorno, stavano osservando questo strano mondo.

Inoltre sembrava che i tre mostri tenessero moltissimo alle due ragazze ancora prive di sensi, come se fossero le loro madri. Circondavano il letto perché le stavano proteggendo. I loro ruggiti erano pieni di ansia; sembrava che stessero cercando di svegliare le due ragazze, avvertendole del pericolo…



