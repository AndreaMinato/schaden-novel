---
weight: 5260
title: Capitolo 526 - Ultima Possibilità
pubDate: 2024-06-01T06:41:47.955Z
tags:
    - htk
---

“Sono toccato dal tuo amore paterno. Sfortunatamente non sei degno di fare trattative con me.” Fei scosse la testa con freddezza e disse: “Ognuno deve pagare per ciò che ha fatto. Devi morire! Anche se sei il sovrano della grande montagna delle nevi e uno dei potenti guerrieri della regione, al momento sei mio prigioniero. Credi che tratterò con te? Ti sbagli! Ti sbagli fin troppo! Non pensare che sia un nobile e non cercare di parlare di onore e dignità con me. Sono semplice! Occhio per occhio! Sono qui per godermi il piacere dell’essere un vincitore! I compromessi sono per i deboli! Non è qualcosa che un vincitore dovrebbe fare!”

La voce di Fei risuonò nella cella.

Questa risposta non si addiceva all’immagine di un nobile, sembrava appartenere ad una persona ordinaria. Perciò i guardiani non ci trovarono nulla di strano, invece pensarono che sarebbe dovuto essere così. Ebbero la sensazione che il sovrano di Chambord fosse più simile a loro e non fosse un falso nobile che parlava sempre di dignità e onore.

“Tu…” L’eremita della montagna delle nevi si sentì folgorato ed ebbe difficoltà a respirare.

“Tu… sei un pazzo!” Disperato, Tony urlò, ruggì ed ululò. Sembrava un pesce fuori dall’acqua.

In quel momento sia l’eremita prima calcolatore e calmo, che Tony che stava per collassare, sentirono un gelo senza precedenti. Avevano percepito un’aura unica in questo sovrano. Come un lupo affamato che non avrebbe mai perdonato il nemico, questo re avrebbe fatto rimpiangere ai suoi nemici di averlo provocato.

“Ahahah! Uccidimi allora! Quando i maestri della Sacra Chiesa scopriranno l’energia dei nonmorti in questo posto, sarai spacciato! Ahahah! Il regno di Chambord che ami così tanto sarà annientato!” L’eremita diede una risposta. Si dimenò violentemente cercando di liberarsi e gridò con rabbia mentre scuoteva le catene.

“Davvero? Siete rinchiusi qui da più di quattro giorno. Non sarebbero sufficienti per i maestri della Sacra Chiesa per individuare l’energia dei nonmorti?” Fei sbuffò. Dovreste sapere che anche se i signori arroganti della Sacra Chiesa sono pigri, non esitano mai di fronte all’energia dei nonmorti. Perché non sono ancora qui?”

L’eremita della montagna delle nevi sussultò.

Se l’era chiesto negli ultimi giorni. Il fatto che il drago d’ossa avesse usato l’energia dei nonmorti sarebbe stato sufficiente ad attirare i maestri della Sacra Chiesa. Quando il drago d’ossa aveva bloccato la sua energia da guerriero, aveva usato una densa nuvola di energia dei nonmorti. In teoria, la Sacra Chiesa si sarebbe dovuta allertare subito. Tuttavia erano passati quattro giorni e la gente della Sacra Chiesa non era ancora arrivata.

In quel momento, l’eremita della montagna delle nevi capì cos’aveva trascurato e le sue pupille si contrassero all’istante.

“Sembra che ti sia accorto di qualcosa, ma è troppo tardi.” Uno strato di fiamme d’energia dorata apparì nel corpo di Fei e si sbarazzò del gelo della prigione. Mentre una sensazione pacifica e calorosa riempì la cella, il sovrano sorrise come un vincitore e disse con sdegno: “Sono il prescelto della Sacra Chiesa. Ho Potere Sacro dorato e sono amato dal dio della luce! Sono un rappresentante del signore, come potrei avere rapporti con i malvagi maghi dei nonmorti! Se vuoi accusarmi, devi trovare un modo migliore per farlo. Nemmeno un bambino di tre anni crederebbe alla tua dichiarazione ridicola!”

“Come… com’è possibile?” L’eremita della montagna delle nevi si incupì.

Era vero! Se il sovrano di Chambord era un Prediletto da Dio, allora sarebbe stato impossibile per lui complottare con maghi dei nonmorti.

<em>’Ma… quel drago d’ossa è davvero un tuo sottoposto! Cosa sta succedendo?’</em> Pensò l’eremita.

Per un momento quest’uomo calcolatore sentì di non poter comprendere la situazione.

All’improvviso qualcosa cambiò.

Sorprendentemente l’energia dei nonmorti che bloccava la sua coltivazione iniziò a sciogliersi come neve in un caldo giorno d’estate. I suoi canali d’energia si liberarono e recuperò rapidamente la sua potenza.

“Non sorprenderti troppo. Presto recupererai le forze. Ti darò un’ultima opportunità. Vedi il tunnel dietro di me? Se potrai sconfiggermi, allora potrai uscirne vivo.” Fei indicò la sola uscita della prigione e fece segno ai guardiani di allontanarsi, nel caso rimanessero feriti nella battaglia imminente.

Uno dei guardiani si girò, si fece coraggio e disse con preoccupazione: “Signore… Faccia attenzione per favore.”

“Eh, grazie.” Fei gli diede una pacca sulle spalle. Un’ondata d’energia dorata si precipitò nel corpo del guardiano e guarì completamente ogni ferita nascosta nel suo corpo; l’uomo aveva lavorato in questa prigione fredda e cupa per anni e c’erano molti danni nascosti di cui non era nemmeno consapevole.

Un momento dopo, Fei passò alla modalità Barbaro e la sua pura forza fisica si diffuse dal suo corpo e coprì l’intera cella. La sfera argentea protesse ogni muro, rendendo impossibile scappare per l’eremita e Tony senza batterlo.

Il guardiano si sentì ringiovanire di dieci anni. Le sue gambe divennero più leggere e recuperò le speranze.

Non disse nulla e lasciò velocemente la cella.

Si fermò fuori e aspettò lì con pazienza.

Stava per avvenire una battaglia tra membri d’élite di classe lunare e l’intera prigione forse sarebbe stata distrutta. Tuttavia, vista la sua assoluta fiducia nel re di Chambord, non andò oltre.

“Il sovrano Alexander… è invincibile. Vincerà di sicuro!” Disse il guardiano tra sé e sé. Anche se aveva sentito che quei due prigionieri erano terrificanti membri d’élite di classe lunare, credeva comunque nel sovrano di Chambord.

Nemmeno gli altri quattro guardiani a petto nudo dall’aspetto feroce se ne andarono. Rimasero in fila dietro e aspettarono.

<em>Tink! Tink! Tink!</em>

Le manette e le catene di ferro furono rotte facilmente come formaggio sciolto.

L’eremita della montagna delle nevi atterrò sul pavimento e sporse una mano.

<em>Woosh!</em> Dal suo palmo apparirono fiamme ardenti e l’ultimo briciolo d’energia nera fu scacciata dal suo corpo.

Era l’energia dei nonmorti che Arthur aveva lasciato nel suo organismo.

Questa energia all’inizio era indistruttibile, ma era stata indebolita dall’aura del paladino di Fei e aveva iniziato a sciogliersi. Nel frattempo, l’eremita della montagna delle nevi aveva cercato di accelerare il processo. Dopo un minuto, tutta l’energia dei nonmorti era sparita e aveva recuperato le forze.

Dall’altra parte, Tony sembrava entusiasta. Non appena si liberò dalle catene, non disse nulla e fece un balzo. Non aveva il coraggio di affrontare Fei, voleva solo scappare. Cercò di fare un buco nel soffitto con il suo corpo e non si preoccupò nemmeno di suo padre.

Fei mostrò un sorriso pieno di derisione.

<em>Bam!</em>

Risuonò un rumore soffocato.

Tony urlò e cadde a terra. Gli sanguinava la testa.

Aveva usato tutte le sue forze per saltare e sfondare il soffitto, ma non aveva causato nemmeno un’increspatura nella sfera d’energia argentata.

Mentre Tony mostrava un’espressione triste, all’improvviso gli venne in mente un’idea. Si inginocchiò ed implorò: “Sua maestà. Grande re di Chambord! Per favore non uccidermi! Conosco un segreto! Un grande segreto! L’ho sentito di nascosto dalla squadra d’esecuzione della Sacra Chiesa! Se mi lasci andare te lo dirò. Ti prometto che è un’informazione preziosa! Non l’ho nemmeno detto al mio maestro… Sta per comparire un’arma di livello divino nella regione di livello 36 nel Palazzo Mitico! Chiunque la otterrà raggiungerà la classe solare e diventerà una leggenda…”

Fei non rispose.

Come se non l’avesse sentito, nemmeno l’eremita disse nulla e si limitò ad usare tutta la sua energia elementale del fuoco.



