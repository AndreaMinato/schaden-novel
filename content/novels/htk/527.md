---
weight: 5270
title: Capitolo 527 - Un Colpo per Finirli
pubDate: 2024-06-01T07:41:47.955Z
tags:
    - htk
---

L’eremita era molto più esperto di Tony e aveva visto ciò di cui era capace Fei nell’Altare Elementale. Sapeva che questo giovane che avrebbe potuto sconfiggere facilmente dieci giorni fa adesso era troppo forte. Era il nemico più terrificante che si fosse mai fatto.

Perciò non aveva fretta di attaccare. Continuò a scatenare la sua energia da guerriero cercando di sfoderare tutto il suo potenziale. La sua energia da guerriero, spirito e corpo erano in armonia, e sapeva che sarebbe potuto sopravvivere solo se avesse lanciato il suo attacco più potente.

“Quando userò il mio colpo più potente e distrarrò il re di Chambord, dovresti cercare di scappare dal tunnel all'istante. Se riuscirai a fuggire, cerca di diventare una persona ordinaria. Non cercare di vendicarti. Il re di Chambord è troppo potente… Eh, ora che ci penso, ti ho viziato troppo. Sono stato io a danneggiarti.”

L’eremita non mosse le labbra e mandò una trasmissione della voce a Tony usando la sua energia da guerriero.

Era impossibile che Fei non lo scoprisse.

Scosse la testa e provò un po’ di compassione per l’eremita della montagna delle nevi. Dopotutto stava ancora pensando al benessere di questo figlio inutile. Se non fosse stato per il suo amore incondizionato, forse Tony non sarebbe stato così arrogante e irragionevole.

“Un colpo per finirli tutti!” All’improvviso Fei si fece avanti e la sua aura si espanse attorno. Un enorme totem da barbaro informe apparì dietro di lui e disse: “Se sopravviverai dopo questo pugno, lascerò andare te e tuo figlio!”

“Va bene!” Rispose ad alta voce l’eremita.

In quel momento, era già al picco delle sue forze e attaccò senza esitare.

…..

Fuori dalla cella.

<em>Boom!

Boom! Boom!</em>

Dopo circa tre minuti di silenzio, risuonarono due forti rumori che causarono un piccolo terremoto.

L’esplosione distrusse anche la prigione. Piccole rocce e nuvole di polvere cominciarono a cadere dal soffitto, e le sedie di pietra coperte da muschio nero si spaccarono.

Questo enorme cambiamento sciocco i cinque guardiani, ma non si mossero. Continuarono ad aspettare pazientemente.

Dopo un minuto, risuonò una serie di passi. I loro cuori cominciarono a battere forsennatamente.

La battaglia era finita.

Chi aveva vinto?

Una figura apparì di fronte a loro, era il re Alexander.

“Signore!” I cinque porsero i loro rispetti mentre Fei usciva dalla cella.

“Eh, grazie per aver aspettato. Poi qualcuno verrà qui a raccogliere i due cadaveri. Dovete solo aspettare qui pazientemente. Inoltre non provate a danneggiare i loro corpi. Ho sistemato i conti e dopotutto un tempo erano maestri.” Disse Fei con gentilezza.

“Come desidera!”

Fei annuì e uscì dalla prigione.

Dopo che i guardiani si scambiarono delle occhiate tra di loro, si girarono ed entrarono nella cella. Volevano tutti vedere cos’era successo.

Non appena entrarono, rimasero così scioccati da voler scappare fuori gridando.

Qualcuno era ancora vivo nella cella.

Sangue colava dalle sue labbra, l’eremita era seduto a terra con un’espressione spenta. C’era un segno concavo terrificante sul suo petto, più profondo di due pollici. Non c’era sangue attorno e la pelle e le ossa nell’area non erano danneggiati. Tuttavia questo marchio era evidente, sembrava essere stato inciso da un grande scultore.

Il petto dell’eremita si stava ancora muovendo, i suoi occhi erano aperti e vapore bianco stava uscendo dalla sua bocca e dal suo naso.


Tutto questo indicava che era ancora vivo.

Un membro d’élite di classe lunare era terrificante per i guardiani. Poteva annientarli facilmente come delle formiche.

Un solo sguardo dell’eremita fu sufficiente a farli gelare. Come se la falce del cupo mietitore si fosse posata sui loro colli, si irrigidirono.

“Il pugno dell’Imperatore Invincibile del sovrano di Chambord… Una tale velocità, un tale potere…” Dopo che l’eremita li guardò, non prestò più attenzione a loro. Era rimasto incantato dall’attacco di Fei e mormorò abbassando la testa: “Un potere… così terrificante… Ogni mio organo interno e canale d’energia è stato distrutto… Ero al picco delle mie forze, ma non sono riuscito a seguirlo… Coff… Ahahahah! Pugno dell’Imperatore Invincibile! Che nome! Che tecnica! Poter morire per via di una tecnica del genere, non è un’ingiustizia per me! Un giorno questa tecnica sconvolgerà l’intero continente! Sono il primo a sperimentarla pienamente e questo momento rimarrà nei libri di storia. Ahah! Ottimo!”

Smise di parlare per un momento e sangue iniziò a colare dai suoi occhi, dal suo naso, dalle orecchie e dalla bocca.

Come se non potesse sentirlo, si girò lentamente e guardò il cadavere accanto a lui. Il suo sorriso pieno d’amarezza sembrava ancora più feroce e tragico.

“Tony, figlio mio… Non biasimare tuo padre. Il sovrano di Chambord è troppo potente… Non sono riuscito nemmeno a sopportare un suo attacco… Coff… Anche se fossi uscito vivo da qui, non saresti potuto scappare dalle sue grinfie! Sarai torturato… Anche se gli dicessi quel segreto, non ti lascerà andare… Sei ancora troppo ingenuo… Ti ho viziato… Dato che hai causato questi problemi, ti libererò da ogni preoccupazione… Ahahahah! Puff!”

Prima che potesse finire, non poté più resistere. Alzò la testa e vomitò una boccata di sangue. Poi cadde indietro.

Dopo essere stato colpito da Fei, tutta la sua energia vitale aveva lasciato il suo corpo ed era diventato più debole di una persona ordinaria. Tuttavia, la potente vitalità di un membro d’élite lunare lo aveva tenuto vivo. Ora ogni vitalità era sparita ed era morto completamente.

Dopo aver sentito il mormorio dell’eremita e aver visto morire un membro d’élite di classe lunare, i guardiani si calmarono.

Avevano visto l’altro cadavere ed era Tony.

La sua testa era stata spaccata completamente e si poteva vedere la chiara impronta di un palmo sul suo cranio. Era chiaro che fosse stato colpito da energia del fuoco visto che era bruciato. Sembrava intatto all’esterno, ma i suoi organi interni probabilmente erano stati ridotti in cenere visto che stava uscendo fumo nero dalla sua bocca.

Forse perché era stato bruciato, ma la sua faccia incupita sembrava essersi calmata.

“È stato ucciso da suo padre.”

I guardiani giunsero alla stessa conclusione. Il sovrano aveva un’aura unica e non emanava energia del fuoco. Inoltre l’eremita stesso aveva detto loro che aveva ucciso il suo amato figlio.

<em>’Non si sarebbero dovuti opporre al sovrano Alexander.’</em> Pensò il guardiano. <em>’Ma di che segreto hanno parlato?’</em>

….

“Recuperate i cadaveri e trovate loro un buon posto dove seppellirli in modo appropriato.”

Dopo essere uscito dalla prigione nella città delle Due Bandiere, Fei rimase incredibilmente calmo. Non si sentiva in colpa per aver ucciso i suoi nemici e non provò nemmeno gioia per essersi vendicato. Tuttavia, dato che quei due avevano messo in pericolo Angela ed Elena, fatto un agguato alla tenuta del sindaco e ucciso tre cavaliere sacri del bronzo e sei poliziotti, Fei aveva dovuto vendicare la sua gente.

Un colpo per finirli tutti.

“Come desidera!” I sei poliziotti che stavano aspettando fuori gli porsero i loro rispetti ed entrarono nella prigione.

Fei pensò al segreto menzionato da Tony e, dopo aver fatto una passeggiata per la città con Torres, tornò nel nuovo palazzo dove stavano Angela e le ragazze.

Anche se aveva detto che avrebbe lasciato che Angela si vendicasse personalmente, non era una persona cruenta. Inoltre non voleva portarla in un posto così cupo.

Dato che erano potenti e qualsiasi contrattempo avrebbe potuto causare problemi in seguito, Fei aveva deciso di occuparsene lui stesso.

Non appena tornò, la domestica Autunno si avvicinò e gli servì il tè.

Nel continente Azeroth non esistevano cose come il tè, ma quando aveva studiato erbe e piante con Akara, Fei aveva individuato foglie con effetti simili. Avevano aromi e potevano favorire la concentrazione. Perciò ne aveva radunate un po’ e le aveva usate come tè.

Dopodiché, Angela, che prestava sempre attenzione ai dettagli, se l’era ricordato e aveva iniziato a raccogliere erbe simili con la piccola Emma. Le avrebbero trattate come suggerito da Fei e, in qualche modo, il tè era diventato una bevanda popolare a Chambord.

Molti alcolisti avevano smesso di bere liquore e avevano iniziato a godersi il tè.

Fei ne bevve un sorso e chiese: “Dov’è Angela? Non la vedo allenare i quattro ragazzini giocosi.”

Con “quattro ragazzini giocosi”, intendeva Nerino, Delinquente, Bambola e Teppista.



