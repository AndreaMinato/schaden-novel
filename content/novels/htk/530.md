---
weight: 5300
title: Capitolo 530 - Osate torcermi anche solo un capello?
pubDate: 2024-06-01T10:41:47.956Z
tags:
    - htk
---

I poliziotti e i cavalieri dello Zodiaco di Chambord erano dietro Angela ed Emma, e così anche Nerino, Delinquente, Bambola e Teppista.

Dall’altra parte c’erano più di quaranta persone, sacerdoti e Sacri Cavalieri della Sacra Chiesa. In quel momento stavano sogghignando freddamente.

La persona che aveva appena parlato era la persona più potente tra di loro. L’abito a strisce rosse e nere significava che quest’uomo di mezz’età doveva essere almeno un vice vescovo nella città delle Due Bandiere.

Sembrava che volesse portare via Delinquente, Bambola e Teppista.

“Sua altezza, credo che si stia sbagliando. Queste non sono creature divine della Sacra Chiesa. Sono uova fossili che si sono schiuse pochi giorni fa, molti possono testimoniarlo.” Angela era sorpresa perché non capiva il motivo dietro queste accuse. Così cercò di spiegare con pazienza le origini delle tre creature.

“Umpf! Silenzio! Solo menzogne! Ho detto che sono proprietà della Sacra Chiesa! Osi questionare il giudizio degli dei?” Disse con avidità l’uomo di mezz’età.

In quel momento, quest’uomo era così entusiasta che stava tremando un po’.

<em>’Cavoli che sorpresa! I draghi che si dice che siano estinti sono apparsi nella città delle Due Bandiere!’</em>

Non appena quest’uomo aveva visto le tre creature, aveva iniziato ad osservarle. Un tempo aveva letto un libro che parlava di leggende, descriveva l’aspetto di un drago e aveva delle illustrazioni.

Dopo averle esaminate, era certo che fossero un drago rosso del fuoco, uno blu ghiaccio e un altro verde metallo. Pensava che gli dei gli avessero appena fatto un enorme regalo!

Draghi! Quanto tempo era passato da quando erano apparsi draghi nel continente? E quando esistevano i cavalieri dei draghi?

Era sicuro che se avesse potuto catturare questi tre draghi e mandarli al quartier generale della Chiesa della Regione Settentrionale, avrebbe soddisfatto molto il vescovo Platini. Allora forse sarebbe potuto diventare un pezzo grosso nell’impero!

Dopo aver pensato a questo, l’uomo di mezz’età si entusiasmò ancora di più. Sogghignò e disse: “Come avete osato rubare le creature divine che sono state cresciute dalla Sacra Chiesa e mostrarle in pubblico? Non dovete andare da nessuna parte. Gli uomini saranno arrestati e fatti diventare schiavi nelle miniere e le donne saranno mandate nel Coro a cantare per gli dei!”

“Non sei affatto ragionevole. Stai dicendo che queste creature sono proprietà della Sacra Chiesa, ma puoi provarlo? Chiamale e vedi se ti rispondono.” Disse con tono sarcastico Emma.

“Prove? Eheh, rappresento gli dei qui nella città delle Due Bandiere! Dubiti delle mie parole, questo significa che dubiti degli dei! Come osi?” Disse con arroganza l’uomo di mezz’età. Era chiaro che non avrebbe usato la logica e la ragione con la gente di Chambord.

Si era comportato in questo modo da molto tempo. Lui e i suoi coetanei erano abituati a giustificare i loro comportamenti nel nome degli dei. Il fatto che gli altri non potessero opporsi soddisfaceva le loro menti malate.

A causa di questo conflitto, si radunarono sempre più persone.

Presto, più più di cento persone li circondarono e mormorarono tra di loro indicandoli.

“Di nuovo quei bulli della Sacra Chiesa? L’hai visto? Quella persona a capo del gruppo si chiama Barton. È il vice vescovo della città. È arrogante, violento e crudele. Eccetto per il vescovo, nessuno osa questionarlo. Quale povera anima è stata presa di mira da questo diavolo?”

“Sheesh! Abbassa la voce! Vuoi morire? Se Barton ti sentirà parlare male di lui, dirà che stai insultando gli dei e brucerà viva sulla croce tutta la tua famiglia!”

“Uh? Aspetta… sembra che stiano prendendo di mira i guerrieri di Chambord… Sono i sottoposti del re Alexander…”

“Impossibile! Barton osa causare problemi a sua maestà?”

“Questo diavolo dovrebbe essere bruciato vivo! Sta causando guai al re Alexander… Sua maestà potrebbe essere nei guai. Al contrario dei nobili della città che sono stati conquistati da sua maestà, nemmeno la famiglia reale di Zenit osa provocare la Sacra Chiesa… Speriamo che non facciano del male al sovrano Alexander.”

“Ehi, non essere così negativo. Potrebbe finire in modo diverso. Il re Alexander è un eroe! Deve avere dei modi per affrontare Barton. Aspetta e vedrai…”

I residenti della città delle Due Bandiere non osarono avvicinarsi troppo. Formarono piccoli cerchi e parlarono di questo incidente.

Sapevano dell’imprudenza e dell’irragionevolezza dei membri della Sacra Chiesa.

Normalmente, avrebbero usato ogni modo per ottenere soldi dai residenti. Ma durante questa guerra di Jax, non avevano detto nulla ed erano rimasti neutrali. Questo deluse molte persone che speravano avrebbero fermato questo conflitto.

Ora, quando la guerra si stava fermando un po’, questi membri della Sacra Chiesa erano usciti allo scoperto e stavano cercando di provocare il re Alexander e i sottoposti che avevano salvato la città. Era impossibile che i residenti non si arrabbiassero.

Il vice vescovo Barton notò lo sdegno della gente nell’area. Sogghignò e si guardò attorno, facendo abbassare gli occhi della gente.

Dopodiché Barton rise con orgoglio. Si girò verso gli uomini di Chambord e li provocò: “So che siete sottoposti del re di Chambord e siete tutti potenti. Potete combattere contro più di cento nemici in battaglia, ma ora cosa potete fare? Anche se il re Alexander fosse qui, cosa potrebbe fare? Oserebbe affrontare la Sacra Chiesa? Cosa? Perché sembrate arrabbiati? Poveri insetti. Cosa potete farmi? Avanti! Venite qui a picchiarmi! Bleah! Se osate anche toccarmi un capello, l’intera Chambord la pagherà cara! Ahahah! Provateci se non credete a ciò che ho detto…”

“Questo bastardo!” Usciva vapore bianco dalle narici di Drogba da quanto era infuriato, stava per farsi avanti e dare un pugno a Barton.

Tuttavia Robbin lo trascinò indietro.

Dato che la Sacra Chiesa era un gigante in questo continente e poteva intimidire qualsiasi continente, i suoi sacerdoti erano diventati sempre più arroganti. Robbin era uno dei guerrieri meno impulsivi, così fermò Drogba, temeva che quest’uomo forzuto causasse problemi al sovrano.

“Ahahah! Tipo grosso, avanti! Avanti, sono qui. Chi osa torcermi anche solo un capello?” Provocò ad alta voce Barton.

“E se io, il re, fossi abbastanza audace da torcerti un capello?”

Una voce fredda risuonò da lontano. Poi brillò un bagliore argenteo e un uomo muscoloso e bello apparì nell’area dopo che la visuale della folla si sfocò.

Il sovrano di Chambord!

Un’aura opprimente avvolse l’atmosfera.

“Sua maestà!” I guerrieri di Chambord come Drogba si entusiasmarono.

Anche Angela ed Emma sembravano sollevati. Dato che il sovrano Alexander era qui, sapevano tutti che questo problema si sarebbe risolto.

“È il signor Alexander!”

“Il signor Alexander è qui! Ha salvato la città…”

“È un onore per me incontrare sua maestà! Lunga vita al re!”

I residenti della città reagirono velocemente. Alcuni identificarono all’istante Fei e risuonò una serie di sussulti. La maggior parte della gente non si aspettava di vedere il re qui, così molti si entusiasmarono. Alcuni si inginocchiarono direttamente e cantilenarono “lunga vita al re”. L’atmosfera si riscaldò in un istante.

Ciò che stava accadendo era una chiara indicazione dell’influenza di Fei in città.

Le pupille di Barton si contrassero. Anche se era un membro della Sacra Chiesa e non avrebbe dovuto aver paura del piccolo sovrano, entrò un po’ in allerta dopo averlo visto. Per qualche motivo, si sentiva in pericolo!

<em>Whoosh! Whoosh! Whoosh!</em>

Arrivarono altre tre persone.

Erano il Diacono della Destra del Santuario della Tela Nera, Batistuta, il giovane sacerdote Jessie e il sacro cavaliere Alan.

Risuonò una serie di sussulti. I residenti della città delle Due Bandiere pensavano che questi tre fossero venuti a sostenere Barton.

Il vice vescovo li notò e notò che Batistuta sembrava formidabile.

Pensava che fossero arrivati dei rinforzi e la sua paura svanì all’istante.

Camminò per un po’ di passi, alzò la testa e guardò Fei con fare provocatorio.

Sogghignò con orgoglio cercando di metterlo in soggezione: “Re di Chambord? Ti conosco. Giovane, ha senso che tu sia fiero. Dopotutto hai ottenuto qualche risultato. Tuttavia devi capire con chi stai parlando. Sono il vice vescovo della città e sono qui per gestire la città delle Due Bandiere per ordine degli dei. Se osi torcermi anche solo un capello, tu… Ah!”

<em>Pia!</em>

Risuonò un rumore acuto e poi dei crepitii d’ossa.

Mentre la folla guardava la scena, il sovrano di Chambord aveva schiaffeggiato Barton, facendogli sputare una boccata di sangue e un po’ di denti. Metà della sua faccia era collassata e il suo corpo fu scaraventato all’indietro come un sacco di patate.



