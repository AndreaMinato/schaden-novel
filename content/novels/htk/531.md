---
weight: 531
title: Capitolo 531 - Farti diventare papa
pubDate: 2024-06-01T11:41:47.956Z
tags:
    - htk
---

“Tu…” Il vice vescovo Barton ne fu sbalordito. Aveva perso un po’ di denti, così bofonchiò: “Uuu… ohiii… olfiimi?”

Mentre gli altri membri della Sacra Chiesa lo aiutavano a rialzarsi, si sfregò istintivamente la metà della faccia distrutta e rimase stordito, non sentiva ancora dolore.

Non poteva credere che il sovrano di Chambord avesse osato attaccarlo.

“Non teme ritorsioni dalla Sacra Chiesa? Attaccare un qualunque membro della Sacra Chiesa è come attaccare gli dei. Chi osasse farlo verrebbe perseguitato dal dipartimento d’esecuzione.”

“Perché non lo farei?” Fei si avvicinò a Barton e ai suoi tirapiedi sotto gli sguardi di tutti. Sogghignò e chiese: “Non hai detto che non avrei osato torcerti un capello? L’ho fatto, allora?”

“Uuu, eiii… ortoo!” Barton era infuriato. Reagì solo dopo aver sentito dolore alla faccia. Comunque era infuriato e non spaventato. Gridò: “Ushidetelo! Esto!”

Tuttavia gli altri membri della Sacra Chiesa non erano impulsivi come lui.

Le persone che avevano dominato la città erano rimaste tutte sbalordite dalla crudeltà di Fei.

<em>’Dato che osa schiaffeggiare il vice vescovo, non esiterà a picchiarmi…’</em> Pensavano.

Perciò, impauriti, nessuno di loro osò questionare il sovrano.

“Sarei morto?” Fei rise.

Fece il cenno di afferrare qualcosa nell’aria e un’enorme energia risucchiò Barton da lontano.

<em>Pia!</em> Un altro schiaffo.

Il rumore acuto rese la gente incredula.

Fei non aveva usato tutta la sua potenza, ma la forza fisica del barbaro di livello 34 della modalità Incubo era troppo elevata. Avrebbe lasciato un’impronta profonda perfino su una placca di ferro. Perciò, schiaffeggiò anche l’altra metà della faccia di Barton, facendogli gonfiare tutta la faccia e volare via gli ultimi tre denti che aveva.

Gli astanti erano sbalorditi!

“Il signore Alexander è davvero impavido! Osa perfino picchiare un ufficiale di alto livello della Sacra Chiesa!”

Tutti i residenti nell’area si preoccuparono per Fei. Allo stesso tempo, erano entusiasti perché Fei aveva fatto qualcosa che desideravano fare da molto tempo.

Alcuni iniziarono perfino ad esultare, ma i loro amici presto li fermarono. Dopotutto Barton e i suoi tirapiedi si sarebbero ricordati dell’affronto e li avrebbero perseguitati dopo.

“Sua maestà…” Disse Jessie mentre cercava istintivamente di fermare Fei.

“”Non intervenire. Lascia che faccia ciò che vuole.” Batistuta alzò il braccio e bloccò il giovane sacerdote. Scosse la testa e spiegò: “Sembra che non capisci la personalità della persona che ti ha salvato. In momenti come questo, farai meglio a non intralciarlo…”

Batistuta guardò i sacerdoti, che erano così spaventati da rischiare di cagarsi addosso, e disse: “Questi idioti sono stati arroganti, hanno maltrattato i fedeli e macchiato l’onore degli dei. Dato che sono corrotti e ciechi, dovrebbero pagarla.”

<em>Pia! Pia! Pia! Pia!</em>

Mentre Batistuta stava parlando a Jessie, Fei stava già iniziando ad attaccare i sacerdoti. Quando li schiaffeggiò, urlarono e furono scaraventati indietro.

“Sei morto…!” Barton non aveva ancora perso i sensi. Indicò Fei e lo minacciò: “Ahahah, hai colpito i membri della Sacra Chiesa… Sei finito! Non puoi fuggire e nasconderti ormai! Ahahah, dato che sei così impavido, perché non mi uccidi? Avanti! Vieni ad uccidermi!”

“Non ti ucciderò.” Fei si avvicinò a Barton e gli calpestò la mano. Il sovrano sogghignò mentre gli rompeva le ossa della mano e disse: “Ma ti farò implorare di ucciderti! La Sacra Chiesa? Non importa chi sia, se vuoi derubare qualcuno, dovresti sapere che conseguenze ci potrebbero essere!”

“Tu… tu…” Barton stava provando così tanto dolore che grosse gocce di sudore scivolavano lungo la sua faccia, ma stava ancora cercando di fare il duro: “Uccidimi… Uccidimi se puoi. Tu… lo rimpiangerai…”

Fei sogghignò di nuovo dopo aver sentito queste parole e spaccò le ossa dell’altra mano di Barton.

All’improvviso si rese conto che Angela non era troppo lontana, così non voleva spargere troppo sangue. Fece un cenno ai guerrieri di Chambord e ordinò: “Arrestate queste mele marce arroganti! Date a ciascuno di loro cento frustrate e assicuratevi di non ucciderli. Dopodiché raccogliete uno e ditegli di riferire cos’è successo al vescovo della chiesa della città. Voglio sentire la sua spiegazione. Qualcuno nella Sacra Chiesa vuole rubare i miei animali?”

“Come desidera!”

Persone come Drogba, Pierce e Robbin, erano già infuriati e risero tutti dopo aver sentito l’ordine di Fei.

Accorsero e copiarono le azioni del sovrano, picchiando i membri della Sacra Chiesa. Come pecore di fronte a delle tigri, questi sacerdoti non poterono difendersi. Presto furono legati da corde spesse e furono trascinati nell’accampamento militare nonostante le loro urla.

Poi riecheggiarono rumori di frustate.

I soldati di Chambord erano proprio efficienti.

Potevano capire quanto il sovrano odiava queste persone, così non esitarono ad usare tutte le loro forze. I membri della Sacra Chiesa che erano stati viziati dal potere ed erano fisicamente deboli urlarono.

Le frustate e le grida sembravano terrificanti, ma i residenti della città delle Due Bandiere non provarono la minima compassione per loro! In effetti volevano unirsi ai soldati di Chambord e frustrare loro stessi quei bastardi!

Barton, che aveva perso i sensi, fu lanciato su una tavola di legno e fu trascinato in una prigione del campo militare. Solo il vescovo della chiesa della città, David Boyd, avrebbe potuto salvarlo.

Angela non disse nulla e non mostrò nessuna empatia.

Prima di tutto, la scortesia e l’arroganza di Barton e i suoi tirapiedi avevano fatto arrabbiare perfino Angela, che era una ragazza davvero comprensiva e pacifica. Secondo, in confronto a Barton e ai sacerdoti, teneva molto a Fei, così accorse a confortarlo.

Dopodiché, tornò da Emma e dalle quattro creature.

Non aveva mai partecipato agli affari militari.

Tuttavia sembrava che Batistuta avesse scoperto qualcosa e fissò con interesse Angela. Era qualcosa che Fei non voleva vedere.

Batistuta si fermò solo dopo che Angela girò dietro un angolo e scomparì.

“Signor Batistuta, credo che dovremmo tornare a discutere.” Fei si accigliò e invitò i tre nell’accampamento militare.

“Cosa ne pensa? È disposto ad unirsi al nostro santuario della Tela Nera?” Batistuta si entusiasmò un po’ sentendo le parole di Fei. Pensava che le trattative stessero per prendere una piega positiva.

“Per favore non badi alla mia schiettezza. Diacono della Destra, il suo suggerimento non è affatto allettante. Tutti sanno della situazione del Santuario della Tela Nera. Praticamente è una fossa di fuoco. Chiunque ci salterà dentro rimarrà con il sedere bruciato. Se volessi, potrei scegliere un santuario più potente ed influente, e non dovrei affrontare pericoli e incertezze.”

I soldati avevano già preparato tavoli e sedie nel campo, e il sovrano si sedette di fronte al tavolo principale sorridendo.

Batistuta annuì e rispose con un sorriso pieno di amarezza: “Sua maestà di sicuro è diretto e sincero. Ammetto che è vero, ma sua maestà probabilmente capisce questa analogia, dare ad un povero contadino un po’ di carbone durante l’inverno è molto più importante che dare ad un nobile del formaggio costoso durante una festa. È intelligente, capirà la differenza.”

“Oh? Intende dire che possono ottenere più benefici unendomi al santuario della Tela Nera? Giusto?” Disse Fei fece un cenno. I soldati interruppero le loro punizioni e i membri della Sacra Chiesa finalmente smisero di urlare; adesso si stavano tutti lamentando. Uno più fortunato tra id loro fu slegato e gli fu chiesto di riferire cos’era successo alla chiesa.

“Sua maestà di sicuro è diretto. Ha ragione, è ciò che intendo.” Batistuta divenne serio mentre aggiungeva: “Posso prometterle che se accetterà la mia offerta, diventerà il supremo vescovo del Santuario della Tela Nera. Qualsiasi cosa dirà sarà interpretato come la parola degli dei, e può usare ogni risorsa del santuario e dare ordini ai maestri. Mi creda sua maestà. Anche se siamo decaduti rispetto a prima, abbiamo un passato glorioso. Le nostre risorse superano ogni immaginazione."

“Wow! Sta cercando di attirarmi dalla sua parte? Finalmente l’offerta sembra un po’ più allettante. Tuttavia non c’è niente di gratuito, mi dica, cosa dovrei fare se mi unisco a voi?” Chiese Fei. Una promessa del genere avrebbe allettato molte persone. Tuttavia Fei sapeva che non avrebbe ottenuto tutto questo gratuitamente. Più si poteva ottenere, più ci volevano sacrifici.

“Dovrà solo fare una cosa. Diventare il papa della Sacra Chiesa e uno degli uomini più potenti in questo continente!” Disse Batistuta con uno sguardo entusiasta. “Mi creda! Il Santuario della Tela Nera farà di tutto per farle ottenere il trono del papa!”



