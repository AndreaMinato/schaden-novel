---
weight: 5380
title: Capitolo 538 - L’enorme cambiamento in Zenit
pubDate: 2024-06-01T18:41:47.957Z
tags:
    - htk
---

Da quando Zolasc e Modric avevano fondato la rete di informazioni di Chambord, l’Ufficio delle Lettere, avevano mandato moltissime missive segrete al re. Tuttavia questa era la prima volta che Fei vedeva una lettera con un sigillo rosso.

Significava che era successo qualcosa di molto importante.

Fei aprì velocemente la lettera e la lesse con attenzione.

Presto la finì e sospirò profondamente con un’espressione seria.

“Maledizione! Il dio della guerra di Zenit… Andrew Arshavin… Sembra che ti ho sottovalutato… Dopo le battaglie iniziali, sei riuscito ad annientare le truppe di Spartax e a conquistare e distruggere un impero di livello 1. Un tale potere… Un uomo come te merita il titolo di dio della guerra.”

Questa lettera parlava dei cambiamenti nel fronte meridionale.

Anche se le parole erano semplici, Fei poteva percepire il drastico cambiamento avvenuto nella regione lontana. Inoltre aveva percepito le terrificanti capacità di calcolo del dio della guerra di Zenit e la sua risoluzione.

C’erano poche migliaia di parole nella missiva, ma descrivevano perfettamente la scena terrificante dei migliaia di chilometri di terra macchiati di sangue e la presenza dominante di Arshavin come capo dei comandanti.

Fei si ricordò che il principe era andato nella regione meridionale per difendersi dagli invasori. Aveva vinto un po’ di battaglie cruciali all’inizio e aveva calmato la gente.

Ma dopo un po’ di tempo, c’erano state molte piccole battaglie insignificanti. Erano state vittorie e sconfitte, ma Zenit non era in vantaggio. Così, agli occhi della gente, questo dio della guerra aveva perso la sua aggressività.

Più grandi erano le aspettative, più intensa sarebbe stata la delusione.

Recentemente, la situazione a San Petersburg era caotica. Viste le dicerie su come l’imperatore Yassin fosse sul punto di morire, molti avevano cercato di cambiare la situazione a loro favore. Molti ministri avevano scritto rapporti e avevano consigliato all’imperatore Yassin di rimuovere Arshavin dal ruolo di capo comandante nelle regioni meridionali. Si diceva che queste lettere formassero pile sui tavoli dell’ufficio dell’imperatore e del quartier generale militare.

Molte persone speravano che Arshavin avrebbe fallito e stavano gongolando per la sua sfortuna.

Se la principessa Tanasha rimasta a San Petersburg non si fosse occupata di tutti questi problemi, forse Arshavin non avrebbe avuto il tempo di pianificare e di completare questa enorme vittoria.

Tuttavia ora era cambiato tutto.

Il principe Arshavin aveva lanciato un attacco improvviso dopo più di quindici giorni di attesa e di riorganizzazione. Le sue truppe avevano sconfitto all’istante più di 100.000 soldati di Spartax e ne avevano decapitati più di 60.000.

Dopodiché, come una valanga, avevano continuato ad avanzare.

In soli due giorni, il dio della guerra di Zenit, Arshavin, aveva guidato i soldati d’élite della sua Legione del Ferro di Sangue e 50.000 cavalieri nel territorio nemico. Avevano percorso più di 1.000 chilometri, aveva conquistato la capitale e annientato la famiglia reale.

Durante questa guerra, avevano catturato più di 10.000 nobiluomini e membri della famiglia reale, era stata una catastrofe per Zenit.

Questa era una vittoria gloriosa. Sarebbe stato registrato nei libri di storia come uno dei conflitti più brillanti che Zenit avesse mai combattuto.

Andrew Arshavin sarebbe stato anche ammirato da molti cittadini di Zenit.

Era prevedibile che Arshavin sarebbe stato in vantaggio nella lotta per il trono dopo questa vittoria. In confronto a lui, il secondo principe Dominguez, che non aveva avuto l’occasione di condurre truppe e guadagnare truppe militari, era già in enorme svantaggio.

In quel momento, Fei sentì di aver sottovalutato questo dio della guerra, proprio come avevano fatto molte altre persone.

Naturalmente, dato che la forza di Fei era aumentata di molto e Arshavin era solo un guerriero a sei stelle, non lo considerava una minaccia. Tuttavia questa enorme vittoria allarmò Fei e lo faceva considerare un potente avversario.

Pensava che fosse un nemico e, dopotutto, poteva percepire l'ostilità che il principe serbava nei suoi confronti.

Dopo aver compreso le informazioni nella lettera, Fei iniziò a pensare ai potenziali cambiamenti che sarebbero avvenuti a Zenit.

Prima di tutto, la lotta per il trono ne sarebbe stata influenzata.

Arshavin sarebbe stato in vantaggio.

Tuttavia Fei ora sapeva che l’Imperatore Yassin si era già ripreso ed era tornato nel fiore degli anni. Perciò la battaglia del trono sarebbe continuata ancora a lungo. Il secondo principe Dominguez aveva abbastanza tempo per ritornare in vantaggio.

Secondo, dopo questa vittoria a sud, Zenit avrebbe avuto più energia e soldati per concentrarsi sul fronte di Eindhoven e di Jax.

Con il potente esperto, l’imperatore Yassin, e il talentuoso comandante Arshavin, sembrava che presto Eindhoven sarebbe stata conquistata. Dopotutto l’imperatore Kromkamp era stato ucciso dal mago reale Domenech dell’impero Leon, probabilmente il paese era nel caos.

In confronto alla grande vittoria di Arshavin, Fei sembrava molto più debole e inutile.

La legione Zanna di Lupo era arrivata nella città delle Due Bandiere da più di quindici giorni, ma non avevano fatto veri progressi.

Eccetto per i due assalti e una battaglia per difendersi, non avrebbero potuto mostrare grandi risultati al quartier generale militare.

Fei all’improvviso si rese conto di qualcosa. Dato che alcuni ministri volevano licenziare Arshavin in passato, lui stesso probabilmente avrebbe incontrato molte opposizioni a San Petersburg.

Probabilmente c’erano molte più lettere e rapporti per licenziare lui nel quartier generale militare.

“Ma perché non ho ottenuto istruzioni o lettere dal quartier generale militare? Che qualcuno mi abbia aiutato come Tanasha ha aiutato Arshavin? Che sia stata Paris? O Dominguez? Solo loro due possono essere considerati miei amici nella capitale.”

Fei ci pensò e scosse la testa. Sapeva che un giorno l’avrebbe capito.

In effetti non gli importava di venire licenziato. Non gli importava della posizione di capo dei comandanti del fronte di Jax. Sarebbe stato contento se qualcuno l’avesse rimpiazzato! Voleva tornare a Chambord e vivere in modo tranquillo.

Finché Zenit non fosse stata in pericolo e avesse potuto così mantenere la promessa che aveva fatto al Grande Guerriero Krasic, a Fei non sarebbe importato delle guerre.

“Dì a Modric di continuare a monitorare la situazione a sud, specialmente i movimenti della legione del Sangue di Ferro del principe.”

Modric sovrintendeva le operazioni dell’Ufficio delle Lettere nelle regioni meridionali di Zenit.

Dopo che Kashya ricevette l’ordine di Fei, annuì e tornò nel portale, scomparendo.

Questo capo militare era potente. Anche se era silenziosa, era estremamente affidabile.

Una nuvola d’energia apparì nel palmo di Fei e ridusse la lettera in una pila di polvere bianca.

Questa missiva era arrivata nel momento giusto.

Prima che la maggior parte dei nobili e degli ufficiali di Zenit ricevessero questa notizia, Fei era già venuto a saperlo e si sarebbe potuto organizzare.

Presto partirono diversi ordini dalla torre di guardia sulla porta ovest.

Dopo mezz’ora, i guerrieri di Chambord e lo stratega del vecchio Aryang entrarono.

Fei non nascose nulla e riferì loro le informazioni della lettera.

Anche se erano tutti sbalorditi, iniziarono un’accesa discussione.

Una persona intelligente si sarebbe persa comunque alcuni dettagli e perfino uno stupido si sarebbe potuto inventare qualcosa di utile in gruppo. A Fei piaceva discutere in gruppo. Non si riteneva intelligente, mentre alcuni dei suoi sottoposti come il vecchio Aryang erano estremamente astuti.

Inoltre Fei stava cercando di spingere generali e comandanti a prendere l’abitudine di discutere in gruppo invece di fare decisioni imprudenti.

“Sua maestà dovrebbe terminare velocemente la guerra con Jax. Sua maestà potrebbe ottenere di più nell’imminente divisione di potere se vincesse splendidamente. Sarebbe facile farlo per noi. Se lo desidera, potrei annientare 60.000 soldati di Jax in mezza giornata.” Disse lo stratega dopo aver riflettuto un po’.

Alla fine, l’intelligenza e l’esperienza mostrata dal vecchio Aryang gli aveva permesso di conquistare Fei e i guerrieri di Chambord. Il fatto che avesse potuto riorganizzare la legione Zanna di Lupo, che era fatta da guerrieri e soldati di varie fazioni, in modo che potesse combattere con efficienza mostrava le sue capacità.

Dato che era accaduto molto fuori dal campo di battaglia, il vecchio Aryang non avrebbe potuto mostrare completamente le sue tecniche.

Perciò, il consiglio che aveva appena dato era il suo modo per mostrare come apprezzava la fiducia di Fei, voleva fare vedere a tutti quanto il sovrano era capace.

Quasi tutti sostenevano questo piano.

Una vittoria pulita sarebbe stata cruciale per Chambord se il regno avesse voluto espandersi di più e rafforzarsi.

Tuttavia Fei scosse la testa e rifiutò questo piano.



