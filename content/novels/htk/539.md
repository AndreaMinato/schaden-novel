---
weight: 539
title: Capitolo 539 - Il Laboratorio degli Scienziati Pazzi
pubDate: 2024-06-01T19:41:47.957Z
tags:
    - htk
---

Se il vecchio Aryang ne avesse parlato pochi giorni fa, Fei avrebbe accettato e approvato la sua idea.

Il piano dello stratega aveva senso. In quel momento, Zenit aveva soldati nella città delle Due Bandiere e nell’Antica Città della Morte, e Fei era un potente guerriero. L’impero Zenit era in vantaggio e poteva distruggere velocemente le truppe di Jax mentre Fairenton non era presente.

Era un’opportunità perfetta per ottenere molti meriti militari.

Tuttavia, Fei era stato nella regione di livello 36 nel Palazzo Mitico e aveva incontrato l’imperatore Yassin e il maestro reale di Jax. Aveva sentito sintonia tra di loro e pensò che ci fosse un enorme segreto nascosto.

Gli Imperi Zenit e Jax non avevano un semplice rapporto ostile e le risorse nascoste della famiglia reale di Jax superavano quelle di Spartax e di Eindhoven.

Quando la guerra tra Zenit e Jax era stata annunciata, l’Imperatore Yassin non aveva badato alle obiezioni e aveva scelto Fei, che non aveva esperienza, per condurre la legione della Zanna di Lupo, composta da persone di ogni sorta di regno affiliato, a cui mancava grandi capacità combattive. Invece l’Imperatore Fuji aveva scelto il principe Fairenton, che non aveva mai guidato truppe in passato, come capo dei comandanti. Forse c’era un enorme mistero sotto.

Perciò, la guerra nel fronte di Jax era molto più complicata in confronto ai conflitti nelle zone di Eindhoven e di Spartax.

Come un enorme vortice subacqueo, stava aspettando l’opportunità perfetta per rivelarsi.

L’intuito acuto del barbaro di livello 43 di Fei gli suggeriva che non era il momento migliore per lanciare l’attacco. In quel momento combattere era la scelta più sciocca.

Perciò decise di aspettare e vedere.

Anche se non capivano perché il sovrano avesse fatto una scelta del genere, i guerrieri di Chambord e il vecchio Aryang smisero di discutere e ubbidirono all’ordine.

Dopo che se ne andarono, Fei rifletté per un po’ per poi andare nel mondo di Diablo.

…..

Stava piovendo.

Dopo tre ore, Fei finì di aiutare Elena ad attraversare tutti i posti della mappa del Campo delle Ranger per uccidere mostri.

La forza di Elena era aumentata drasticamente e adesso era al livello 17 della modalità Incubo.

Erano dei progressi che la maggior parte dei maestri del continente Azeroth avrebbero invidiato. Era già l’equivalente di un membro d’élite della Luna Nuova intermedia, e tra poco avrebbe raggiunto lo stadio della Mezzaluna.

Tuttavia, dato che Elena era un’arciera magica che poteva causare molti danni, ma aveva una difesa bassa, Fei le raccomandò di ribilanciare la situazione. Un terzo dei punti abilità furono messi in abilità del Paladino come Preghiera, che l’avrebbe aiutata a guarire.

Una volta che Elena fosse potuta uscire di nuovo dal mondo di Diablo, sarebbe tornata nel mondo reale e avrebbe potuto individuare le leggi naturali. Dopo aver superato le sfide della natura, sarebbe diventata una vera membra d’élite di classe lunare.

Dopo aver completato la prima mappa nella modalità Incubo con Elena, non si diressero verso Lut Gholein, invece andarono nel laboratorio di Akara e Cain.

Per un po’, la misteriosa stanza di pietra che Fei aveva scoperto nella caverna sotterranea del quartier generale della Lama di Sangue era diventata il laboratorio magico di Akara e Cain.

Questa camera era stata creata nel vuoto da rune misteriose dalla forte stabilità. Le rune sulle mura avrebbero soppresso qualsiasi energia magica o da guerriero di chi entrava, rendendo l’energia più concentrata ed evidente; era molto più facile per i due scienziati pazzi osservarle e studiarle. Inoltre questo posto era ben nascosto, nessun altro sapeva dove fosse.

Era il posto perfetto per un laboratorio.

“Maledetto, finalmente sei tornato! Stavolta finalmente puoi dirci cos’è successo, vero? Ho aspettato tanto tempo…”

Non appena vide Fei, Cain interruppe ciò su cui stava lavorando e si precipitò da lui, anche se era troppo vecchio per fare un balzo così vigoroso. Era ad un solo passo dall’afferrare il sovrano per il collo e scuoterlo.

Cain chiese con ansia: “Diccelo! Ora! Cos’hai visto nel Palazzo Mitico? Dicci nel dettaglio com’è stata purificata la Pietra del Mondo…”

Con un’espressione impassibile, Akara fissò Fei con ferocia e disse: “Non dirci che non è successo nulla. Cosa potrebbe consumare più di due terzi dell’energia immagazzinata nella Pietra del Mondo?”

Fei ridacchiò.

Sapeva che sarebbe stato “interrogato” da questi due non appena fosse entrato.

Era la prima volta che Elena entrava in questa stanza di pietra, così Fei le disse come aveva scoperto questo posto sussurrandoglielo all’orecchio. Poi, mentre i due scienziati pazzi lo fissavano con ferocia, riferì loro cos’era accaduto nella regione principale del Palazzo Mitico.

Si concentrò su come aveva scoperto il Castello Celeste e aveva usato l’Altare Mitico nella pancia della montagna per purificare la Pietra del Mondo.

Non parlò della battaglia tra l’Imperatore Yassin e gli altri. Per questi due scienziati pazzi, quella parte della storia sarebbe stata noiosa e uno spreco di tempo.

Per loro era più importante imparare nuove informazioni sulla magia e sulle leggi naturali del mondo. Persone come l’Imperatore Yassin e Domenech non erano diversi da cani e gatti per loro.

Anche se era la prima volta che Elena era qui, non sembrava interessata. Non camminò in giro, invece rimase dietro Fei e ascoltò la sua storia come se fosse la cosa più interessante al mondo.

“Allora è questo ciò che è successo…”

Dopo aver sentito il resoconto di Fei, Akara e Cain si scambiarono occhiate scioccate.

“La Pietra del Mondo è il nucleo che sosteneva il mondo di Diablo e conteneva una grande quantità d’energia. Anche se Diablo, un’entità vicina al livello di una divinità, consumasse due terzi dell’energia della Pietra del Mondo, esploderebbe all’istante. Cos’è quel pilastro di pietra che hai menzionato? Richiede così tanta energia per rigenerarsi?” Cain sospirò dopo che aveva sentito la storia.

“Fei, puoi evocare quel pilastro di pietra? Forse potremmo scoprire qualcosa…” Disse Akara con entusiasmo. In quel momento sembrava un gatto che non vedeva l’ora di mangiare del pesce.

Avrebbe mostrato un’espressione del genere non appena avesse scelto un nuovo argomento di ricerca.

“Posso fare un tentativo.” Fei annuì.

Voleva capire anche lui cos’era quel pilastro di pietra.

Anche se non percepiva nulla di anomalo, il fatto che uno spesso pilastro di pietra fosse nel suo corpo, fuori dal suo controllo, lo faceva sentire strano.

Fei chiuse gli occhi, si concentrò sulla sua energia spirituale e cercò di evocarlo.

Un momento dopo nella sua mente vide l’immagine di un enorme pilastro che connetteva il cielo e la terra. Anche se era un oggetto e non una creatura vivente, la sua aura era abbastanza tirannica da spaventare dei e demoni, ed emanava moltissima energia vitale.

Il pilastro di pietra tremò un po’ quando Fei cercò di evocarlo.

Poi però non ci fu nessuna risposta, non importava quanto il sovrano provasse ad evocarlo.

Dopo mezzo minuto, Fei sospirò profondamente, aprì gli occhi e sospirò: “Non ci riesco. Quella cosa è morta! Non importa quanto ci provo, non c’è risposta.”

I due scienziati pazzi ne furono davvero delusi.

A giudicare dalle loro espressioni, sembrava che avessero l’impulso di voler aprire la pancia di Fei.

“Tuttavia potete studiare questo oggetto prima.” Disse Fei mentre evocava il misterioso trono di pietra.

Sembrava lo stesso. Era antico e fatto da una pietra rozza. Pareva fatto d’argento, ma non emanava una luce metallica. Era alto e ampio circa due metri. Era il trono di un imperatore e comprendeva una scaletta di due gradini.

Mentre fluttuava a mezz’aria, non emanava energia.

“Di cos’è fatto?” Cain si precipitò subito in avanti e iniziò ad accarezzarlo come un uomo in astinenza che aveva una splendida donna tra le braccia. A volte batteva il trono e cercava di valutarne la densità.

“Dal colore, sembra fatto di mithril. Aspetta, la composizione è di gran lunga inferiore… Mithril stellare? No, il rumore non corrisponde… Che sia oro divino brillante? Ma non emana energia…”

“È un materiale sconosciuto…” Disse Akara che scosse la testa dopo un po’ di osservazioni. “Non è metallo, pietra e legno. Non è nemmeno fatta dai cinque elementi basilari nella natura. È difficile credere che un materiale del genere esista… Ma che funzione ha? Non dovrebbe limitarsi a fluttuare a mezz’aria.”

In quel momento, Fei intervenne: “Quando mi sono seduto sul trono, ho sentito di poter viaggiare facilmente attraverso lo spazio. Potrebbe permettermi di teletrasportarmi ed è molto veloce… Naturalmente consuma molta energia. Se prestate attenzione, vedrete due incisioni magiche nel lato interno dei braccioli…”



