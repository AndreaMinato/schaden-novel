---
weight: 54
title: Capitolo 54 – Insieme al Re
pubDate: 2024-05-12T14:41:47.856Z
tags:
    - htk
---

Capitolo regolare,
0 capitoli in coda, 0/5
-Schadenfreude

Pierce e Drogba ruggirono all'istante e caricarono contro i nemici; la battaglia tra gli uomini forzuti e gli ufficiali nemici era iniziata.

I guerrieri, inclusi Pierce e Drogba, non usavano energia e le loro tecniche di combattimento non erano sofisticate come quelle degli ufficiali nemici più esperti. Non potevano lottare uno contro uno, ma fortunatamente avevano più uomini e anche l'aiuto della cosiddetta acqua magica nelle borracce rosse e blu. Nessuno di loro temeva la morte, così adottarono uno stile di combattimento per cui rischiavano la vita per uccidere il nemico. Oleg era un guerriero ad una stella, così sarebbe potuto resistere per un po'; nessuno era sicuro di chi ne sarebbe uscito vittorioso alla fine.

Tuttavia le perdite erano inevitabili.

Un ufficiale nemico schivò l'attacco d'ascia di un guerriero forzuto e la sua spada affondò in avanti come un serpente velenoso; trapassò le piccole fenditure tra i pezzi dell'armatura e penetrò nello stomaco del guerriero...

Il corpo dell'uomo forzuto si congelò; era ovvio che non sarebbe riuscito a sopravvivere ad un colpo simile.

Ma prima che l'ufficiale nemico potesse ridere e ritirare la sua spada, fu terrorizzato nello scoprire che il guerriero aveva lanciato via l'ascia e gli stava saltando addosso. Le braccia dell'uomo forzuto lo strinsero con forza fino a strangolarlo e l'ufficiale iniziò ad avere difficoltà a respirare. Prima che potesse reagire, l'uomo forzuto gridò: "Lunga vita ad Alexander!" e caricò con forza, puntando verso gli altri nemici.
In una serie di sussulti, il guerriero spinse altri due ufficiali e tutti e quattro caddero nel fiume. All'istante furono ridotti in pile di ossa bianche dalle bestie marine divora uomini che si erano radunate sotto il ponte.

Il sacrificio del guerriero aveva spaventato tutti gli altri ufficiali nemici.

"Breno!!!"

Dopo aver visto l'uomo forzuto cadere nel fiume, Pierce provò un dolore così intenso da avere la sensazione che qualcuno gli avesse infilzato il cuore. Non schivò e lasciò che un ufficiale gli trafiggesse la gamba e poi contrattaccò con un potente colpo. L'impatto fece sbattere la testa del nemico sul suo petto.

Lo scontro stava diventando sempre più intenso ed entrambe le parti avevano subìto delle perdite.

Il vento autunnale soffiò per il campo di battaglia emanando un'atmosfera solenne e tragica.

Questi uomini forzuti potevano essere solo delle persone ordinarie, ma brillarono tutti con una gloria impareggiabile dopo il grido di Breno e il suo balzo deciso e tragico nel fiume Zuli.

Gli uomini forzuti ricoperti di sangue avevano costruito un mure di carne su questo antico ponte di pietra; anche se fossero dovuti morire, avrebbero protetto il regno e le loro famiglie.

Sotto l'ombra delle lame e la tempesta di sangue.

La marcia degli eroi era ferma e costante. Anche se fossero stati trafitti da delle lame, anche se avessero tagliato loro le braccia, anche se il sangue fosse schizzato nei loro elmi... non avrebbero fatto un solo passo indietro. Gridavano tutti "Lunga vita al re!" e caricavano contro i nemici più potenti di loro. Non esitarono a bloccare i guerrieri avversari assetati di sangue che coltivavano energia.

L'intensità della battaglia era indescrivibile. Alla fine gli ufficiali furono scossi dall'intento assassino nemico e non osarono fronteggiare il gruppo. Erano spaventati e alcuni di loro si girarono e cercarono di scappare...

Molte persone rimasero sulle mura difensive in silenzio, le lacrime riempivano i loro occhi. I loro sguardi bruciavano di rabbia. Il loro sangue ribolliva e le armi con cui stavano stringendo le armi iniziarono a tremare per la furia. Alcuni soldati non riuscirono a trattenersi e ruggirono mentre si precipitavano verso la corda che pendeva dalle mura. Volevano sostenere le loro truppe e le famiglie che avevano costruito quel muro umano!

Fei assistette a tutto questo mentre si stava battendo con Landes.

Dopo aver visto il Breno saltare nel fiume con il nemico, provò una tristezza senza precedenti, come se avesse perso un suo caro. Sentì qualcosa bruciare nel suo corpo e se non si fosse sfogato il prima possibile, aveva la sensazione che si sarebbe ridotto in cenere...

Fei ruggì mentre si voltava.

Era stato lui a portare i ventidue uomini fuori dal castello. Eccetto Breno che aveva già sacrificato la vita, Fei giurò che li avrebbe riportati tutti sani e salvi a Chambord.

Landes lasciò quattro o cinque ferite spaventose sulla schiena di Fei, che però lo ignorò. La sua ascia si trasformò di nuovo in una tempesta di lame e fece a pezzi gli ufficiali nemici rimasti. Fei gridò agli altri: "Ritiratevi... Tornate indietro, tornate al castello! Guerrieri, la nostra missione è stata completata!"

Tuttavia...

"Rimarremo insieme a sua maestà!"

Era stata una risposta unanime dai guerrieri; non avevano esitato. Alcuni di loro avevano ancora pezzi di lame infilzate nei loor corpi, buchi scioccanti pieni di sangue nelle loro armature e si reggevano in piedi solo grazie all'aiuto dei loro compagni. Tuttavia, la loro risoluzione era ferma come una montagna e nessuno di loro voleva ritirarsi.

Fei ne fu commosso e al tempo stesso si agitò.

Menò un fendente orizzontale e schivò la spada sinuosa come un serpente di Landes che stava puntando alla sua testa. Gridò: "Pierce, è un ordine in quanto re: riporta i miei guerrieri a Chambord immediatamente! Non disubbidire... Fidati di me, ho un modo per uscirne."

Pierce abbassò la testa ed evitò lo sguardo di Fei.

In quanto soldato delle guardie del re, aveva migliaia di motivi per restare indietro e combattere insieme a lui. Se la situazione fosse stata uguale a prima, anche ritirarsi sarebbe stata un'opzione. Tuttavia, era evidente che dopo la comparsa del guerriero a tre stelle nemico, Alexander non se la sarebbe cavata facilmente come prima. Erano entrambi molto potenti e nessuno di loro poteva battere l'altro velocemente. Se si fossero ritirati ora, avrebbero lasciato il re in una situazione estremamente pericolosa... Avrebbero preferito sanguinare e morire sul campo di battaglia che abbandonare il loro re.

Dopo aver evitato lo sguardo di Fei, Pierce e Drogba ordinarono ai guerrieri di bere l'acqua nelle borracce. Prima che le loro ferite guarissero appropriatamente, ricrearono la formazione a "V" e Pierce passò davanti.

"Sua maestà, le scale d'assedio e le catapulte sono state già distrutte. Rimarremo indietro, per favore torni a Chambord!" Gridò Pierce mentre caricava.

Fei non rispose.

Sapeva che in questa situazione, anche se era il re, non sarebbe riuscito a convincere questi guerrieri testardi a tornare nel castello. Cambiò il suo stile di combattimento e rinunciò a difendersi. Adottò anche lui una strategia di sacrificio e mirò ad ogni punto vitale del corpo di Landes.

"Ahahah, sei all'angolo! È inutile, nessuno di voi potrà sopravvivere!"

Landes rise. Era certo che avrebbero vinto, così non combatté usando tutte le sue forze. Se avesse potuto temporeggiare, con il passare del tempo questi uomini forzuti si sarebbero stancati a causa del vantaggio numerico avversario.

Fei aveva capito il piano di Landes.

Aveva anche visto squadre di nemici che, dall'altra riva del fiume, si stavano avvicinando al ponte portando lunghi archi e faretre che contenevano enormi frecce. Nonostante fossero quasi ad un miglio di distanza, il suo istinto di barbaro gli suggerì che erano una grave minaccia.

Tuttavia Fei all'improvviso sentì qualcosa di ancora più pericoloso, annebbiandogli la mente. Ebbe il presentimento di essere stato preso di mira da un serpente letale che stava per fargli un agguato.

Fei identificò velocemente la fonte di questo pericolo.

Una nuvola di foschia nera si stava diffondendo lentamente dal lato meridionale del ponte. Una figura nera si stava muovendo tra il fumo e, vista la sua esperienza nella modalità dell'incantatrice, Fei sentì chiaramente il campo di forza dovuto ad un potere magico forte e aggressivo che proveniva da quella persona.
Andava oltre le sue aspettative; anche l'assalto del boss più potente che aveva affrontato finora nel mondo di Diablo, Griswald, non lo aveva fatto sentire così...

"È un maestro... Di gran lunga superiore alla terza stella!"

Fei era scioccato. Capì all'istante che stava per arrivare la vera minaccia.

Non si aspettava che si fosse nascosto un super boss tra le truppe nemiche. La situazione era andata di male in peggio. Una volta che quella figura avvolta da foschia nera fosse arrivata ad una distanza di trecento iarde, che era la media del raggio d'azione degli incantesimi, Fei e i guerrieri non avrebbero avuto possibilità di fuggire.

L'aspetto più spaventoso era che la comparsa di un mago del genere significava che tutto il loro duro lavoro durante la missione era andato sprecato. Per Chambord un mago così potente era venti volte più pericoloso di sei catapulte.




