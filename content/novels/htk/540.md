---
weight: 540
title: Capitolo 540 - Stazione di Teletrasporto a lunga distanza.
pubDate: 2024-06-01T20:41:47.957Z
tags:
    - htk
---

Dopo aver sentito le parole di Fei, entrambi sussultarono e strinsero uno dei braccioli ciascuno per studiarli.

C’erano rune magiche incise su ogni bracciolo e sembravano opera di granmaestri. Ogni incisione seguiva le linee naturali del trono ed erano ben nascoste, come se fossero una parte naturale del trono. A meno che un maestro non avesse studiato con attenzione i braccioli, non sarebbero riusciti a scoprirle.

“Ch tipo di rune sono queste?” Esclamò Cain. “Non le ho mai viste! Non riesco a capire i loro principi… Semplici principi magici non possono spiegare alcune delle incisioni. Sono diversi dalla struttura magica nel mondo di Diablo e nel mondo reale!”

Akara si accigliò e aggiunse. “Come il materiale di questo trono, queste rune non sono nemmeno menzionate nei libri… Sono simili alle rune in questa stanza di pietra, ma più avanzate… Che siano…”

“Che siano le leggendarie rune divine?”

Come se avessero avuto un’idea, i due scienziati pazzi gridarono con entusiasmo. Iniziarono perfino a tremare.

Rune divine!

Erano state scritte da veri dei!

Si diceva che chiunque comprendesse le rune divine sarebbe riuscito a creare e alterare le leggi naturali nel mondo! Avrebbero potuto perfino creare nuove specie se avessero voluto! Se una persona ordinaria avesse imparato ad usare le rune divine, sarebbe riuscita ad affrontare grandissimi esperti!

I due scienziati pazzi si esaltarono. Trovarono una penna e una lavagna per registrare nel dettaglio le rune.

Questi due avevano un atteggiamento di enorme venerazione nei confronti della magia.

Le loro mani che un momento fa tremavano adesso erano ferme e controllate mentre stringevano la penna e il coltellino di intaglio. Sembravano guerrieri che brandivano le loro armi prima di un’enorme battaglia. Mentre iniziavano a registrare le rune, si poteva sentire un lieve flusso di energia in loro.

Anche se le rune sui braccioli erano più piccole di due palmi, erano estremamente complesse e contenevano una marea di incisioni magiche. Anche se Akara e Cain potevano essere considerati esperti in questo campo, dovevano stare attenti e prestare molta attenzione a ciò che stavano facendo.

Fei li osservò per un po’ e lo trovò noioso.

Dopo aver sbadigliato, cominciò a vagare per la stanza di pietra.

In confronto a prima, questa stanza di pietra era stata completamente riorganizzata. Tutti gli oggetti meno importanti erano stati riposti in un angolo e le 16 enormi librerie erano state poste al muro a sud. C’erano più di 1000 libri nelle collezioni di questi due scienziati pazzi e la Saggezza del Re Demoniaco era stata posta in una posizione appariscente.

A tre metri da queste librerie c’era una stazione dalla forma strana.

Era stata la splendida Charsi a crearla, seguendo anche molti suggerimenti di Fei. Il sovrano aveva preso in prestito alcuni concetti del suo mondo precedente e aveva dato a questa stazione più di 20 piani di varie dimensioni. Su di essi, c’era ogni sorta di bottiglietta e contenitore che emanava odori strani.

Questa stazione occupava un quarto della stanza di pietra.

Anche lo scheletro dorato occupava un quarto della stanza.

Era ancora intoccabile! Fei non poteva avvicinarsi oltre dieci metri, così poteva solo guardarlo.

A parte questo, era stata costruita un’altra piccola stanza. Era fatta da essenza di pietra nera e di resti demoniaci. Era robusta e resistente, era il posto dove sarebbero avvenuti molti esperimenti pericolosi.

Questa stanza di pietra era divisa in molte aree funzionali e sembrava davvero scientifica. Era proprio il laboratorio perfetto.

“Uh? Cos’è quello?”

Fei si concentrò su un piccolo piatto di pietra del diametro di due metri e dello spessore di trenta centimetri.

Quando si avvicinò, si rese conto che questo piatto era fatto da sei diversi tipi di materiali. Cinque di essi erano connessi e formavano un cerchio, e il sesto materiale era posto al centro del cerchio. I sei pezzi dei materiali di pietra avevano moltissime rune magiche, ed erano connessi da del metallo argenteo; emanava un bagliore mistico.

Dopo aver sentito il sussulto sorpreso di Fei, Cain, che stava copiando le rune misteriose del trono, alzò gli occhi con orgoglio e disse al sovrano come si stesse vantando: “Oh, mi sono dimenticato di dirtelo. Dopo averti ascoltato l’ultima volta, abbiamo fatto molti esperimenti e finalmente abbiamo capito il principio dietro le formazioni di teletrasporto su lunga distanza. Con parole tue, è… eh, è una piccola stazione di teletrasporto a lunga distanza portatile. È ancora un prototipo e può teletrasportare tre-quattro persone nel raggio di cento chilometri…”

Tuttavia Akara lo fissò intensamente e tornò a ricopiare le rune.

“Ci siete riusciti?”

Fei era entusiasta. Questo oggetto era arrivato appena in tempo. Aveva fatto degli investimenti in questi due scienziati pazzi e finalmente vedeva dei risultati. Mentre guardava il piatto di pietra di fronte a lui, i suoi occhi brillavano di verde.

In meno di quattro minuti, il sovrano lo scompose e lo ricompose più di dieci volte. Dopo aver familiarizzato con il processo, ripose le quattro componenti delle stazioni nel suo inventario.

Dato che Akara e Cain avevano copiato solo meno del 10% delle rune del trono misterioso, Fei capì che ci sarebbe voluto molto tempo e se ne andò silenziosamente con Elena.

…..

La prima cosa che fece Fei quando tornò fu mettere alla prova la stazione di teletrasporto su lunga distanza.

Fei tirò fuori i componenti e unì due stazioni di teletrasporto insieme nella torre di guardia ad ovest. Dopo aver inserito una gemma magica in ciascuna delle sezioni principali, cinque fiamme d’energia magica blu apparirono ai confini di ogni struttura emettendo dei ronzii.

Erano identici ai portali nel mondo di Diablo.

Dato che erano solo dei prototipi, non chiamò altre persone. Invece le mise a cento metri di distanza l’una dall’altra e decise di provarle lui stesso.

Dopo aver fatto un respiro profondo, entrò nella stazione a destra della torre.

<em>Buzz…</em>

Mentre provava la sensazione fredda e familiare di assenza di gravità, lo sguardo di Fei si accese quando apparì nell’altra stazione.

Aveva percorso 100 metri di distanza in un batter d’occhio.

L’intero processo era identico agli antichi portali nel mondo di Diablo e significava che i prodotti del laboratorio degli scienziati pazzi erano affidabili. Chi li usava non sarebbe stato influenzato negativamente dai portali e non si sarebbe perso nel vuoto.

“Ma perché sento che manca qualcosa?”

Fei si sfregò il mento.

Non riguardava la sicurezza, ma la funzionalità.

“Oh giusto! Manca un sistema di conferma!”

Come se si fosse accesa una lampadina nella sua testa, si era reso conto all’improvviso di qual era il problema.

I portali nel mondo di Diablo avrebbero attivato una schermata di selezione così che il giocatore potesse decidere dove andare. Tuttavia questa stazione portatile non aveva questa caratteristica. Prima che Fei potesse scegliere, era stato teletrasportato dall’altra parte.

“Mmmmh… Ha bisogno di altri miglioramenti, altrimenti sarà piuttosto caotico.”

Fei rifletté per un po’, non si immaginava cosa sarebbe accaduto se avesse costruito quattro stazioni. In quale stazione sarebbe stato teletrasportato?

Dopo aver scoperto questo difetto, Fei decise di non mostrare questo prodotto ai suoi sottoposti.

Naturalmente non significava che non l’avrebbe usato. Questa stazione era qualcosa fuori dalla portata perfino da potentissimi imperi. Se fosse stato usato correttamente, sarebbe stato davvero efficace in momenti critici.

Inoltre, dato che Akara e Cain avevano già creato il prototipo, non sarebbe stato troppo difficile rifinirlo. In effetti il sovrano aveva già pensato ad una soluzione: frequenze magiche.

Se ogni stazione avesse avuto la sua frequenza magica speciale come i cellulari sulla terra, sarebbe stato facile connetterli alla stazione giusta.

…..

Non successe nulla di speciale nei giorni dopo.

I tre del Santuario della Tela Nera non porsero visita a Fei, ma il sovrano sapeva che era ancora in città, in attesa della sua risposta.

Inoltre il vescovo Boyd non lo aveva più provocato.

Il drago d’ossa dei nonmorti Arthur stava ancora vagando in giro e a volte sarebbe apparso. Per la maggior parte del tempo, beveva ai bar e nei pub.

Dopo l’incidente nella tenuta, questo piccoletto aveva giurato che avrebbe smesso di bere, ma chiaramente non l’avrebbe fatto. Fei si stava chiedendo dove andava il liquore visto che era solo un drago d’ossa che non aveva organi interni.

In questi pochi giorni, Fei aveva combinato alcune delle tecniche di combattimento di alto livello che aveva ottenuto dalle Statue Marziali nel Palazzo mitico e quelle della Spada del Re Demoniaco. Dopo averle perfezionate, le insegnò ai guerrieri di Chambord.



