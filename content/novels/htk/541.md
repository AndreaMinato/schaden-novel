---
weight: 5410
title: Capitolo 541 -  Nuova Scoperta
pubDate: 2024-06-01T21:41:47.957Z
tags:
    - htk
---

In questi giorni, Fei trascorse molto tempo sia nel mondo reale che in quello di Diablo ad accompagnare Angela ed Elena.

Dopo questa esperienza pericolosa, aveva riflettuto molto.

Non si concentrava più solo sul suo allenamento, prestava più attenzione alle persone attorno a lui.

Naturalmente non batté la fiacca.

Mentre passava del tempo con Elena e uccideva mostri di Diablo, anche il suo livello aumentò. Diventarono ancora più affiatati e riacquisirono la loro coordinazione.

Ora avevano già finito la terza missione, il Sole Corrotto, nella seconda mappa Lut Holein. Il barbaro adesso era al livello 46, mentre Elena era al livello 27. Entrambi avevano sperimentato un aumento di forza.

A parte questo, Fei si dedicò alla lettura della Spada del Re Demoniaco.

Questo libro era come un’enciclopedia della coltivazione e delle tecniche dei tempi antichi. Conteneva tecniche potenti perdute o parziali nel continente. Alcune di esse erano di classe lunare e solare, e c’erano perfino un po’ di tecniche leggendarie e mitiche.

Fei rimase sorpreso quando trovò alcune tecniche adatte a lui! Andavano oltre la comprensione della coltivazione e della struttura delle tecniche del continente Azeroth.

La sua potenza proveniva dal mondo di Diablo. Il suo personaggio più potente, il barbaro, aveva poca energia magica e il 99% del suo potere era costituito da forza fisica.

Dopo aver imparato il controllo granulare dal Grande Guerriero Krasic, poteva usare la sua forza in un modo magico. Poteva esercitarla ad ampio raggio e creare dei proiettili. Non era troppo diversa da energia da guerriero.

Tuttavia aveva comunque una natura diversa e non poteva usare le tecniche di combattimento in questo mondo.

Fei aveva cercato di coltivare energia da guerriero in passato, ma sembrava che il suo corpo non potesse immagazzinarla e formare vortici stellari.

Se non fosse stato per il mondo di Diablo, Fei sarebbe stato un invalido in questo mondo governato dalla legge della giungla.

Perciò Fei fu sorpreso nel trovare tecniche che si basavano su una folle forza fisica che potevano essere usate da lui.

Dopo aver letto un altro po’, rimase di nuovo stupito.

Aveva scoperto una tecnica unica. Gli avrebbe permesso di imitare l’energia da guerriero e usare tecniche di combattimento di alto livello che potevano essere utilizzate solo da combattenti stellari.

Gli ricordò un racconto tradizionale wuxia chiamato “Semidei e semi diavoli" di Jin Yong. Nel libro, un maestro era in grado di usare una tecnica per imitare la forza interna del tempio Shaolin e di utilizzare le loro tecniche uniche.

Se fosse riuscito a padroneggiare questa tecnica, Fei avrebbe potuto usare il 90% delle tecniche di combattimento del continente Azeroth e di quelle trascritte nella Spada del Re Demoniaco.

Fei, che aveva l’enorme vantaggio di poter andare nel mondo di Diablo, avrebbe avuto molto tempo per studiare e apprendere la tecnica.

Pensando a come avrebbe potuto imparare le tecniche del nemico in battaglia per sconfiggerlo, ripagandolo con la stessa moneta, Fei diventò proprio motivato.

<em>’Che spettacolo sarebbe!’</em> Pensò il re. Era una delle motivazioni che lo spingevano a studiare la Spada del Re Demoniaco.

…

Tre giorni dopo, Fei ricevette un’altra missiva dall’Ufficio delle Lettere nel pomeriggio.

Nel messaggio c’era scritto che Arshavin non si era fermato dopo aver conquistato l’impero Spartax. Invece aveva guidato 50.000 cavalieri d’élite e la sua legione del Ferro di Sangue verso il fronte di Eindhoven.

In soli due giorni, Arshavin aveva condotto le sue truppe e viaggiato per più di 500 chilometri, ucciso 70.000 nemici, conquistato sette città, distrutto le quattro legioni principali di Eindhoven e ucciso più di 20 esperti reali e comandanti. Poi, aveva unito le forze con le truppe di Zenit già presenti nella regione e aveva circondato la capitale. Non ci aveva messo molto tempo per conquistarla.

Una volta che la capitale era stata conquistata, l’impero Eindhoven sarebbe stato annientato.

Fei rimase di nuovo scioccato.

In meno di dieci giorni, Arshavin era riuscito a schiacciare due imperi di primo livello fino a questo punto. A Spartax rimaneva solo una piccola e debole truppa ribelle e la capitale di Eindhoven era stata circondata.

“Che i maestri di entrambi gli imperi non possano gestire Arshavin e la sue legione del Ferro di Sangue? Che ci siano potenti esperti sotto il suo comando?” Fei ripensò alle due guardie dell’Imperatore Yassin e alle guardie spettrali dell’imperatore Kromkamp. All’improvviso si rese conto che tutti gli imperi avevano le loro truppe nascoste di classe lunare. Perciò Arshavin doveva avere potenti maestri al suo comando per sconfiggerli.

Altrimenti i soldati ordinari non sarebbero riusciti ad avanzare così velocemente.

Inoltre, nella lettera, si menzionava come il fronte di Jax, prima insignificante, ora stesse ricevendo molta attenzione visto che le altre due guerre erano quasi finite. Molti nobili e ufficiali del quartier generale erano scontenti di come Fei non aveva ancora sconfitto gli invasori di Jax. Avevano intenzione di rendere Arshavin il capo dei comandanti del fronte di Jax.

Se Fei non avesse potuto ottenere una grande vittoria in breve tempo, forse sarebbe stato rimpiazzato.

Tutto stava andando nella direzione prevista dallo stratega Aryang.

<em>’Umpf! Fa***lo a questa posizione di capo dei comandanti. Non mi piace nemmeno. Sarebbe grandioso se potessi andarmene da qui.’</em>

Pensò Fei mentre scuoteva i polsi e ridusse in polvere la lettera. Sognava già di tornare a Chambord per passeggiare con i suoi animaletti, divertirsi con le bellezze, salire di livello e guadagnare di nascosto molti soldi.

Il quarto giorno.

Fei sgattaiolò nell’oceano sotterraneo. Dopo aver superato la Porta Mitica, tornò nei primi 34 livelli.

Erano passati diversi giorni e c’erano molti volti nuovi. Tuttavia la maggior parte di loro erano persone che andavano dalle sei stelle alla Luna Nuova, nessuno di loro era davvero potente. Queste persone erano qui a rischiare la vita per trovare tesori.

Dato che la maggior parte di loro era debole, c’erano state molte vittime.

Alcuni erano stati uccisi dalle trappole magiche, altri avevano ricevuto un contraccolpo dalle Statue Marziali ed erano stati privati della loro energia vitale, altri ancora erano stati uccisi da assassini che erano qui per derubarli.

Tutti questi membri d’élite venivano uccisi come animali nel Palazzo Mitico. In questo mondo crudele, la vita non era preziosa.

Tuttavia, anche così, molti maestri erano venuti qui da lontano per tentare la fortuna.

Ultimamente, un guerriero a nove stelle aveva trovato un’arma stellare di settimo livello, un esperto ad otto stelle aveva ottenuto una tecnica di classe lunare, un membro d’élite della Luna Nuova inferiore di primo livello aveva scoperto il piano di una formazione magica che avrebbe potuto uccidere un membro d’élite della Luna Piena, e molti erano riusciti ad avanzare di stadio…

Questo era il Palazzo mitico.

Era una combinazione di inferno e paradiso, dove la morte e la fortuna coesistevano. Solo coltivatori dalla mentalità forte avrebbero potuto ottenere grandi guadagni.

Fei non trovò nulla mentre vagava in giro e presto arrivò all’Altare Elementale. Dato che era stato usato, l’energia che lo permeava era sparita. La gente fuori non poteva più usarlo per superare la regione di livello 35 ed entrare nella zona principale.

Tuttavia c’erano ancora molti maestri qui e la maggior parte di loro aveva intenzioni malevoli.

Stavano aspettando che esperti uscissero dalla regione di livello 36 in modo da poterli derubare.

Si diceva che in passato, un po’ di coltivatori fortunati entrati nella regione di livello 36 erano stati attaccati e assassinati. Se le persone entrate nella zona principale non fossero state potenti, anche se avessero ottenuto erbe preziose e potenti armi stellari, avrebbero perso la vita.

C’erano pericoli ovunque.

Fei aveva già visto più di una decina di cadaveri attorno all’Altare Elementale. Erano potenti esperti quando erano vivi, ma ora erano stati derubati completamente.

Inoltre percepì un po’ di intenti omicidi nascosti nell’area.

Dopo aver fatto un calcolo, si rese conto che la Porta Mitica si sarebbe chiusa tra pochi giorni ed Hazel Bank e gli altri sarebbero stati espulsi da quel piccolo mondo allora. Perciò Fei si girò e decise di tornare nella città delle Due Bandiere.

In quel momento diversi assassini si rivelarono.

Fei fu sorpreso nello scoprire che l’avevano preso di mira.



