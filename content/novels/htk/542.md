---
weight: 5420
title: Capitolo 542 - Pratica e il piccolo procione
pubDate: 2024-06-01T22:41:47.957Z
tags:
    - htk
---

“Uh? Interessante. Sono io la preda adesso?”

Fei sogghignò, non si aspettava che qualcuno avrebbe tentato di derubarlo.

Era chiaro che queste persone volessero ucciderlo prima di prendere tutti i suoi tesori dal suo anello spaziale. Probabilmente non sapevano cosa possedeva, ma avrebbero preferito ucciderlo per scoprirlo. Era la loro abitudine.

Il sovrano non emanava energia da guerriero o magica, così probabilmente pensavano che fosse debole.

Fei sogghignò, ma fece finta di niente. Camminò lentamente verso la periferia dell’area.

Come previsto, quegli assassini si mossero lentamente e lo seguirono.

<em>Whoosh! Whoosh! Whoosh!</em>

Prima che potesse uscire dalla regione di livello 34, quattro persone sfrecciarono fuori da un vicolo e bloccarono la strada di Fei.

Erano vestiti in modo simile. Stavano tutti indossando maglie nere interne coperte da corazze bianche. Erano di altezza diversa, ma avevano tutti un intenso intento omicida. Era chiaro che avessero ucciso qualcuno prima.

Inoltre non portavano maschere, sembrava che avessero fiducia nelle loro capacità e pensassero di non aver bisogno di nascondere le loro identità.

“Uccidetelo!” Gridò uno di loro. “La bestia cerca tesori ha reagito! Deve avere ottimi tesori con sé!”

L’uomo che aveva parlato era magro e aveva i capelli bianchi. I suoi piccoli occhi brillarono con invidia, teneva una piccola gabbia dorata in mano. Nella gabbia c’era una creatura simile ad un procione. Il piccoletto aveva gli occhi grossi e sembrava preoccupato. Squittiva forte, come se avesse paura della persona che teneva la gabbia.

Da ciò che aveva detto quest’uomo, la creatura simile ad un procione era una bestia unica capace di percepire la presenza di tesori. Era piuttosto interessante.

Dopo aver sentito l’ordine dell’uomo, gli altri tre rivelarono le loro armi. Si precipitarono verso Fei come fulmini e sogghignarono.

Erano tutti membri d’élite della Luna Nuova di livello intermedio ed erano figure influenti nel mondo esterno. Inoltre sembrava che fossero piuttosto coordinati. Si mossero in formazione e bloccarono ogni possibile via di fuga di Fei.

“Ahahah! Dato che hai dei tesori con te, muori! Raffica!”

La persona che attaccò Fei per prima brandiva uno spadone lungo più di due metri e mezzo e ampio cinquanta centimetri con entrambe le mani. Sembrava pesante come una placca di ferro.

Tuttavia l’uomo la stava usando con facilità. Mentre colpiva, la lama lasciò una serie di immagini residue nell’aria e il suo corpo iniziò a vorticare a causa dello slancio della spada. Sfrecciò verso Fei come una tempesta.

Era una potente tecnica di classe lunare.

La spada era come un turbine, si girava e diventava più potente ad ogni rotazione.

Quest’uomo aveva usato subito la sua tecnica di combattimento di classe lunare, probabilmente voleva finire questa battaglia il prima possibile. Allo stesso tempo mostrò un’espressione noncurante che mostrava la sua tranquillità. In effetti i suoi compagni non intervenirono. Era chiaro che non ritenevano Fei una minaccia.

Fei si mosse e barcollò; sembrava che avesse schivato il primo attacco per un puro colpo di fortuna. Allo stesso tempo chiese: “Le persone attorno all’Altare Elementare sono state uccise da voi?”

“Ahahah, ragazzino, presto morirai! Perché sei preoccupato per queste persone morte? Hai ragione; ne ho uccisi tre… Tu sarai il quarto!”

Dato che aveva iniziato la Raffica, non si sarebbe fermato per molto tempo. L’enorme spadone vorticò sempre più velocemente, tracciando una serie di linee rosse nello spazio attorno a lui. L’energia che proveniva dalla lama era potente e anche il suo impeto era intenso. Sembrava che molto presto avrebbe diviso a metà Fei.

“Umpf! In tal caso, muori!”

Dopo l’incidente causato dal gruppo di mercenari della Lama di Sangue, Fei odiava i banditi che uccidevano le persone per derubarle, perciò non si sarebbe trattenuto dopo aver saputo c’sera accaduto.

Scatenò la sua folle forza fisica! Batté i piedi per terra e apparirono due enormi fessure simili a ragnatele. Poi il suo corpo si trasformò in una serie di immagini difficili da vedere ad occhio nudo.

<em>Whoosh! Whoosh! Whoosh!</em>

<em>Boom!</em>

Dopo che la spada distrusse l’ultima immagine, la Raffica rallentò per poi fermarsi. Il vento sollevato scomparì lentamente e lo spadone si conficcò nel terreno tremando violentemente.

Non si sapeva quando fosse successo, ma Fei era già entrato nel cerchio interno creato dal colpo e stava già afferrando il nemico per il collo come se fosse una gallina.

Anche se quest’uomo era muscoloso, era impotente. Aveva la sensazione che la mano che stringeva il suo collo fosse una morsa di ferro, lo stava immobilizzando! Nei suoi occhi, Fei scorse paura e rimpianto.

<em>Crack!</em>

Prima che gli altri tre potessero reagire, Fei girò il polso e spezzo il collo del nemico.

“AHHHH! Ha davvero… ucciso il nostro quarto fratello? Andiamo! Uccidiamolo! Dobbiamo vendicare il nostro quarto fratello!”

Dopo un momento di esitazione, il vecchio a capo del gruppo ruggì e il suo intento omicida si intensificò. Poi i tre si lanciarono con rabbia verso Fei.

<em>’Eh, un’opportunità così rara. Vediamo se la tecnica della Spada del Re Demoniaco è così magica.’</em> Pensò Fei mentre stringeva la mano e attirava a sé lo spadone a terra.

Dopo averlo preso, lo colpì lievemente e sentì una serie di rumori soffocati.

Si abituò un po’ al peso della spada e annuì verso le due persone sul punto di colpirlo alla fronte con le loro armi.

Alzò un braccio e scosse il polso, muovendo in avanti la lama.

<em>Tink! Tink</em>

Dopo due clangori, i due che stavano caricando Fei ebbero la sensazione di venire colpiti da enormi onde. Mentre impallidivano, furono scaraventati all’indietro.

“Raffica!”

Fei mosse la spada e formò un cerchio elegante con l’arma.

La lama tracciò anche delle linee rosse nell’aria e vento soffiò in ogni direzione.

Il colpo usato da Fei non era diverso dalla Raffica usata prima.

In effetti, quando il giovane usava questa tecnica, sembrava più controllata e splendida. I movimenti della spada sembravano seguire le leggi naturali ed erano incantevoli!

<em>Puff! Puff!</em>

Risuonarono due lievi rumori. I due nemici non reagirono in tempo e, nel momento in cui la spada li colpì, furono tagliati a metà per la vita. Tuttavia, dato che l’attacco era stato così veloce, per pochi secondi non si resero conto di cos’era successo. Quando la spada atterrò nel suolo, il sangue schizzò dalle loro ferite. Allora, finalmente guardarono giù e videro le ferite. Non morirono subito, gemettero e rimpiansero le loro decisioni.

“Conosci anche tu Raffica? Chi sei? Ci hai attirato qui intenzionalmente? Sei così crudele…” L’anziano magro con la gabbia dorata era terrorizzato. Sapeva di non poter competere con Fei e cercò di scappare.

Fei fece un cenno.

<em>Whoosh!</em>

L’enorme spada sfrecciò dalle sue mani e, prima che il vecchio potesse scappare, fu trafitto dalla lama, inchiodando il suo cadavere al muro di un palazzo.

I tre erano tutti membri d’élite della Luna Nuova intermedia e questo vecchio era il più potente, negli stadi superiori della Luna Nuova.

Tuttavia erano troppo deboli per Fei.

Per lui non era stata nemmeno una sfida.

L’unico aspetto utile di questo combattimento era l’aver dimostrato l’utilità della Spada del Re Demoniaco. Fei aveva visto quella persona usare Raffica una volta ed era riuscito ad imitarla. In effetti era sembrata ancora più potente nelle sue mani.

“Probabilmente dipende dal livello del mio avversario. Era solo alla Luna Nuova intermedia, molto più debole di me. Questo probabilmente è il motivo per cui ho potuto comprendere bene la sua tecnica. Probabilmente è più difficile imitare la tecnica di una persona più forte… è un po’ inutile, ma è ottima per vantarsi! Ahah!”

Commentò Fei dopo lo scontro. Mentre stava per andarsene, sentì una serie di squittii.

Si girò e vide con sorpresa che la creatura simile ad un procione era già uscita dalla gabbia. Quando Fei aveva ucciso quel vecchio, la gabbia era caduta a terra e si era rotta; era così che si era liberata.

In quel momento, con ansia e paura, si stava inchinando davanti a Fei, ringraziandolo per averla salvata.

“Questo piccoletto è arrivato entro tre metri da me e non l’ho notato?” Fei ne fu sorpreso. Nemmeno un membro d’élite della Mezzaluna poteva avvicinarsi così tanto senza venire scoperto.

A giudicare dall’espressione del piccoletto, sembrava che volesse rimanere con lui anche se aveva paura.

Fei rise e sporse una mano.

La piccola creatura squittì contenta e salì su per il braccio di Fei. Dopo che si sedette sulla sua spalla, squittì di nuovo, mostrando la sua gratitudine. Era piuttosto intelligente e sapeva come comportarsi.

Inoltre aveva un profumo particolare che faceva sentire rinfrescati.

Per mostrare il suo apprezzamento, gli leccò l’orecchio.

Fei apprezzò all’istante questa piccola creatura.

Forse perché aveva visto molti cartoni con procioni quando era piccolo, ma questa creatura gli fece provare nostalgia. Questa piccola creatura sembrava una piccola palla di pelo rossa scura con una coda a strisce nere e bianche. Sembrava il personaggio di un cartone animato.

“Quel vecchio ha detto che sai cercare tesori. Dato che non sei influenzato dalla pressione naturale di questo posto, significa che sei proprio unico. Sarebbe tragico se morissi qui. Lascia che ti porti fuori! Stai fermo!”

<em>Whoosh!</em>

Non appena disse queste parole, esercito forza attraverso i suoi piedi e sfrecciò verso l’uscita.

La piccola creatura sulla sua spalla squittì allegramente mentre si aggrappava ai suoi capelli. Sembrava abituata a questa grande velocità.



