---
weight: 5430
title: Capitolo 543 - Il Trono del Caos
pubDate: 2024-06-01T23:41:47.958Z
tags:
    - htk
---

“Ah! Un animaletto così adorabile!”

Quando tornarono a terra, il procione ancora non si separò da Fei. Così il sovrano lo riportò nella sua casa temporanea. Tutte le ragazze, inclusa Angela, si innamorarono di questo animaletto e volevano accarezzarlo.

Questo piccoletto sembrava riluttante, squittiva mentre si dimenava.

Tuttavia non poté sfuggire alle ragazze.

Anche se poteva sopravvivere sotto l’enorme pressione della regione di livello 34 nel Palazzo Mitico, non sembrava avere un potere unico. Come una palla pelosa, non poteva scappare dalle ragazze.

Alla fine accettò il suo fato. Con un’espressione contrariata, rimase fermo con il mento appoggiato sulle zampette anteriori. Doveva sopportare le attenzioni delle ragazze mentre fissava Fei con i suoi occhioni.

Fei ne fu un po’ sorpreso.

Pensò che questo piccolo procione avrebbe preso confidenza con Angela, ma non sembrava così.

Era la prima volta che una creatura si era affezionata più a lui che ad Angela, che sembrava avere un’abilità unica di comunicazione con gli animali.

Fei rise della “sfortuna” di questo procione.

All’inizio c’era Nerino, poi erano arrivati Delinquente, Bambola e Teppista. Ora c’era questo procione cerca tesori. Di questo passo la sua casa sarebbe diventata uno zoo.

Tuttavia, dato che Angela era contenta di questi animali, a Fei non sarebbe importato averne altri.

Dopo averci giocato per un po’, Fei decise che era il momento di andarsene. All’improvviso il procione squittì e balzò fuori dalle mani di Primavera. Come un fulmine marrone, saltò agilmente sulle spalle di Fei.

Afferrò i suoi capelli e si rifiutò di lasciare la presa.

Con le lacrime agli occhi, guardò le ragazze come se fossero terrificanti bestie demoniache. Sembrava che fosse spaventato dalle coccole delle ragazze.

“Ahahah! Dato che ti piace stare con me, mi puoi seguire ovunque!”

Questo soddisfò la vanità di Fei, dopo aver ottenuto così tanti animali domestici, questa creatura era l’unica a cui piaceva rimanere con lui e non con Angela.

“Ehi, piccolo ingrato!” Emma fissò il procione.

“Squeak, squeak!” Quando la creatura capì che avrebbe potuto seguire Fei, non si spaventò più. Aggrappato ai capelli di Fei con una zampa, si girò e fece la linguaccia ad Emma. Sembrava un bambino giocoso.

Dopo aver salutato le ragazze, si diresse verso la torre di guardia alla porta ovest.

Poi Fei aprì un portale e arrivò nella misteriosa stanza di pietra con il Piccolo Procione; questo era il nome che gli aveva dato Fei.

“Uh? Tutte le rune su questo trono di pietra sono state copiate?”

Fei entrò e notò che i due scienziati non erano più attorno al trono. Cain stava camminando attorno al trono con una lente di ingrandimento come se stesse cercando qualcosa e Akara era impegnata con il laboratorio multi-uso.

“Eh. Finalmente abbiamo finito dopo tre giorni. Sono quasi morto! Copiare le rune divine di sicuro è un enorme progetto…” Disse esausto Cain. Quando si voltò, il suo sguardo si accese.

Chiese: “Dove hai trovato questo piccoletto?”

Stava indicando il Piccolo Procione.

“Nel Palazzo Mitico…” Fei gli raccontò cos’era successo. Poi chiese: “Perché? Sai qualcosa di questo piccoletto?”

Qualunque cosa potesse attirare l’attenzione di Cain doveva essere speciale.

“Col cavolo! È solo una piccola bestia demoniaca molto timida; scappa ad ogni segno di pericolo. Anche se è rara, non ha nessun potere combattivo. Può solo scappare… Eh, è anche sensibile all’oro, ai tesori e alle ondate d’energia… Per dirla in termini semplici, è solo una creatura debole e inutile.”

Cain ovviamente stava cercando di stuzzicare Fei, che non seppe come rispondere.

“Squeak! Squeak!!! Squeak!!!!!”

Il Piccolo Procione era davvero intelligente.

Dopo aver sentito i commenti di Cain, squittì con rabbia in segno di protesta. Inoltre mostrò due zanne brillanti, cercando di spaventare il vecchio.

“Oh, mi sono dimenticato di dirti questo.” Aggiunse Cain dopo aver visto l’espressione del Piccolo procione. “Questo tipo di bestia demoniaca è intelligente, può capire la lingua umana anche se non può parlarla. Inoltre… è inutile. Non ha nessun senso di lealtà, scappa al primo segno di pericolo.”

“Squeal!!” Il Piccolo Procione si aggrappò ai capelli di Fei con una zampa e mosse l’altra, provando a mostrare il suo sdegno. Stava cercando di dire a Fei che Cain stava mentendo e non voleva essere abbandonato.

“Ahahah! Lo so. Non preoccuparti, non ti abbandonerò.” Fei sfregò la testa del Piccolo Procione. Sentiva che c’era un legame unico tra lui e la creatura, e gli piaceva proprio.

Solo allora il Piccolo Procione si calmò. Si girò e fece le boccacce a Cain.

“Parliamo di questioni importanti, abbiamo scoperto qualcosa di interessante. Vieni a dare un’occhiata…” Cain ignorò il Piccolo Procione e fece un cenno a Fei.

Il sovrano guardò il trono e mormorò: “Questi… questi motivi… Sono parole?”

Dopo aver osservato dove stava indicando Cain, ebbe la sensazione che i motivi sul trono assomigliassero a parole.

“Esatto! Dopo aver confrontato diversi antichi libri, ho scoperto che è un’antica lingua!” Cain si entusiasmò mentre lo spiegava: “Non puoi immaginarti cosa significano! Ahah! Significano Trono del Caos!”

“Trono del Caos?” Chiese velocemente Fei. “Cosa significa?”

“Eh… significa…” Cain annuì e rispose con sicurezza: “Non lo so.”

Fei era rimasto senza parole.

Il Piccolo Procione si ricordava dei commenti di Cain prima, così colse l’opportunità per guardare con sdegno il vecchio.

“Tutti i libri che ho letto e le leggende che ho sentito non hanno mai menzionato una cosa del genere. Tuttavia sembra che tu abbia ottenuto un ottimo tesoro… Guarda qui! Lo vedi? È un incavo! Guarda quanto è grande, non credi sia familiare? Esatto! È perfetto per metterci gemme magiche. Eheh…”

Disse con orgoglio Cain indicando un buco nel trono.

“Hai ragione. Perché non ci metti una gemma per metterlo alla prova?” Chiese Fei mentre sfregava l’incavo con il dito.

“Ahahah, ho già provato. Guarda lì…” Disse Cain indicando una pila di polvere bianca accanto al trono; era alta almeno trenta centimetri.

Fei ne fu confuso.

Cain sorrise tutto denti anche se gli mancava un incisivo. Tirò fuori un rubino spezzato e lo posò con attenzione nell’incavo.

<em>Bam!</em>

La gemma magica emise subito un suono.

Fei capì che l’energia dentro la gemma era stata risucchiata all’istante dal trono. Poi la gemma diventò un’ordinaria pietra grigia. A causa di una forza misteriosa poi si ridusse in una pila di sabbia.

Dopo aver divorato l’energia nella gemma, non avvenne nessun cambiamento nel Trono del Caos. Sembravano un po’ di granelli di sabbia gettati nell’oceano, non era successo nulla.

“Nessun cambiamento?” Fei guardò Cain con un’espressione confusa.

“Dev’esserci stato un cambiamento, ma troppo minuscolo. Come un vuoto che non può essere riempito, la richiesta d’energia di questo trono è sconvolgente. Sono sicuro che non è nemmeno la sua forma finale. Se avessimo abbastanza energia, potrebbe trasformarsi in modo scioccante. Eheheh, credi che queste parole fossero qui prima? No! Sono spuntate dopo che ho usato una marea di gemme magiche.” Disse con orgoglio Cain.

Fei si irrigidì. Mormorò: “Intendi…”

Cain annuì e disse: “Esatto! Hai indovinato! Ahah, ho consumato tutte le gemme magiche che mi hai dato; quel rubino era l’ultimo. Fei, devi pensare ad un modo per ottenere un altro carico di gemme magiche. Altrimenti questo laboratorio non potrà continuare a fare le sue ricerche.”

“Tu…” Fei sentì l’impulso di picchiare questo vecchio imprudente.

Dopo aver fatto un po’ di respiri profondi, si controllò e disse a denti stretti: “oh maledizione! Hai ridotto un milionario in un mendicante che non può nemmeno permettersi la carta igienica!”

“Eheh, sai, una volta che incontro qualcosa di interessante, non posso trattenermi…” Anche se stava dicendo questo, non sembrava che Cain provasse vergogna. “Tuttavia ti prometto che, una volta che il Trono di Pietra otterrà la sua energia, dimostrerà abilità che non potrai nemmeno immaginarti…”

“Uh? Energia?” Fei all’improvviso pensò a qualcosa.

Tirò fuori la Pietra del Mondo nel suo inventario che adesso si era ridotta ad un quarto delle sue dimensioni originarie. La luce blu che emetteva illuminò l’intera stanza e un’energia sacra e gentile si diffuse attorno.



