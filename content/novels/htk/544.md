---
weight: 544
title: 'Capitolo 544 - Ritorno, Piccolo Mondo'
pubDate: 2024-06-02T00:41:47.958Z
tags:
    - htk
---

“No… L’energia dentro la Pietra del Mondo è troppo vasta. Il Trono del Caos non può gestirla…”

Prima che Cain potesse finire di parlare, Fei l’aveva già infilata nell’incavo del trono.

All’istante, tutta l’energia blu che riempiva la stanza fu risucchiata nell’indentatura nel trono. Le linee sottili attorno si accesero di blu, sembravano vasi sanguigni di un corpo umano. Si espandevano e si contraevano ritmicamente come se stessero risucchiando l’energia dalla Pietra del Mondo.

Sia Fei che Cain furono incantati da questa scena.

Perfino il Piccolo Procione e Akara che stava lavorando al laboratorio furono attirati dai cambiamenti che stavano accadendo.

Un’enorme quantità di energia si stava precipitando dalla Pietra del Mondo al trono, e Fei sentì dei forti rumori simili ad onde dell’oceano. Gradualmente le linee sottili sul trono diventarono più grandi. Se prima erano capillari, adesso erano vene e arterie.

C’erano due canali blu principali spessi quanto un pollice e si diramavano in passaggi più piccoli.

Alla fine, dense linee blu avevano avvolto quasi tutto il Trono del Caos.

Questa scena era davvero strana; sembrava un cadavere rinsecchito che si rianimava. Ogni volta che i “vasi sanguigni” si espandevano e si contraevano, sembrava che fossero animati da un cuore che era rimasto congelato per decine di millenni.

Nel frattempo la Pietra del Mondo posta nell’incavo stava diventando sempre più piccola con una velocità visibile ad occhio nudo.

Questo processo continuò per circa dieci minuti.

Alla fine, come se il trono fosse pieno, smise di risucchiare energia. La Pietra del Mondo ora era stata ridotta alle dimensioni di una monetina.

Poi la Pietra del Mondo tornò fluttuando lentamente nella mano di Fei.

In quel momento il Trono del Caos era cambiato in modo spettacolare.

Mentre i “vasi sanguigni” scomparivano lentamente uno per uno, la superficie del trono cominciò ad incresparsi. Il materiale argenteo sconosciuto iniziò a decomporsi e molte rune prima invisibili apparirono e fluirono attorno al trono. Come se un paio di mani invisibili lo stessero ricreando, il trono grigio divenne appariscente! La superficie rozza diventò lucida e brillante, piena di motivi dettagliati.

Come un anatroccolo che si era trasformato in un cigno, il Trono del Caos era cambiato completamente.

C’erano due draghi ai lati del trono. I loro corpi muscolosi erano accanto ai braccioli e le loro teste giacevano sopra ai braccioli con le fauci spalancate, rivelando denti affilati; sembravano vivi. Inoltre erano apparse molte teste di bestie scolpite sulle scale sotto il trono, i loro occhi sembravano demoniaci.

Accanto ad esse, c’erano anche due statue di dee dai lineamenti poco chiari. Erano alte meno di un metro e si stavano inginocchiando con un piatto in mano insieme a due guerrieri scolpiti a grandezza naturale. Erano pienamente armati e sembravano due dei della guerra al servizio del padrone del trono.

Queste quattro statue erano realistiche e i loro occhi erano chiusi. Fei ebbe la sensazione che potessero prendere vita da un momento all’altro.

Sorprendentemente Fei ebbe la sensazione che i due piatti tenuti alle dee e le mani stese che i guerrieri stavano porgendo dovessero ospitare qualcosa. Adesso gli sembravano vuoti.

Il colore generale del trono era ancora argento, ma era molto più raffinato e liscio, pareva prestigioso e maestoso.

“È questa la forma finale del Trono del Caos?”

Fei represse lo shock che stava provando e camminò verso il trono.

Mentre il trono percepiva che Fei si stava avvicinando, atterrò lentamente. Quando toccò terra, non sollevò nemmeno un granello di polvere, come se fosse una piuma.

<em>Tap!

Tap! Tap!</em>

Fei salì sulle scale, si girò e si sedette.

“Questa sensazione… mi sento tutt’uno con il trono…”

Fei appoggiò le braccia ai braccioli. Sentì una sensazione calda e liscia, era davvero confortevole. Aveva la sensazione che lui e questo trono fossero connessi dal sangue, ed era seduto al picco del mondo, guardando dall’alto questo mondo come un dio supremo.

Piccolo Procione era seduto sulle spalle di Fei e si stava guardando attorno strizzando gli occhi; anche la creatura sembrava molto a suo agio.

Era chiaro che questo piccoletto si stesse godendo la sensazione.

Cain si accarezzò il lungo pizzetto e commentò: “Ahahah! Questo è il vero trono! Ahahah! Interessante…” Per lui ciò che era successo non era diverso dal risolvere un complicato problema magico. Era davvero entusiasta e voleva toccare il nuovo trono.

Disse: “Fei, te l’avevo detto che hai ottenuto un ottimo tesoro. È proprio un oggetto divino. Ahah… Ahia!”

Prima che Cain toccasse il trono, una forza invisibile lo spinse via. Fu colto alla sprovvista e venne spinto a terra.

Fei ne fu sorpreso. Balzò velocemente giù dal trono per aiutare Cain a rialzarsi. Disse: “Cos’è successo? Non ho fatto nulla. Che questo trono rifiuti gli altri?”

“Non preoccuparti. Ahah, interessante.” Cain era ancora entusiasta. Ignorò la polvere e le sue sbucciature mentre fissava Fei: “Perché sei sceso? Presto! Torna su e vedi di cos’è capace questo trono! Non hai detto che credevi potesse viaggiare attraverso lo spazio-tempo? Fai un tentativo!”

Fei rimase senza parole.

Anche se Cain era un po’ avido a volte, Fei non poteva lamentarsi del suo atteggiamento professionale e devoto.

Non c’era da meravigliarsi che questo vecchio avido e timido fosse diventato il libro di storia vivente e l’enciclopedia del mondo di Diablo. Il suo entusiasmo e la sua dedizione gli avevano permesso di imparare ogni mistero e segreto passato e presente nel mondo di Diablo. Nemmeno Akara poteva competere con lui in termini di conoscenza.

Dopo che tornò sul trono, Fei posò le mani sulle teste delle bestie divine sui braccioli.

All’improvviso ripensò alla regione di livello 36 nel Palazzo Mitico e si chiese se questo trono potesse riportarlo in quel piccolo mondo.

Non appena ci pensò, il trono vibrò lievemente.

“Uh? …Uh… Scomparso?” Cain rimase a bocca aperta.

Dopo che apparì una serie di increspature trasparenti nell’aria, Fei, il Piccolo procione e il Trono del Caos scomparirono. Non sollevarono ondate d’energia o altri fenomeni strani, sembrava che si fossero dissolti nel nulla.

“Cielo! Quel trono… Che tipo di oggetto divino è? Può penetrare attraverso questa stanza costruita usando rune semi divine? C’è un posto al mondo a cui non può accedere?”

Cain rimase sbalordito dopo che vide le rune lucenti sulle mura del laboratorio.

I mattoni di questa stanza erano stati creati condensando rune semi divine. Potevano bloccare le energie caotiche nel vuoto, ma il Trono del Caos poteva superarle facilmente. Era davvero scioccante! Sembrava che nulla al mondo potesse bloccare Fei.

“Non necessariamente, guarda qui.”

Akara, che era occupata con la sua ricerca, indicò il portale blu nella stanza. Disse: “Questo portale non ha bisogno di attraversare le rune semi divine. Anche se il Trono del Caos è straordinario, Fei non può usarne il suo pieno potere. Perciò non sarà passato attraverso le mura create dalle rune semi divine.”

…..

Palazzo Mitico.

Regione di livello 36.

Una scia di luce rossa e color oro sfrecciò per il cielo, ma i guerrieri ordinari non sarebbero riusciti ad individuarla. Il bagliore dorato stava inseguendo incessantemente quello rosso.

“Yassin! Come osi mettermi sotto pressione in questo modo? Lo giuro, se uscirò da qui, condurrò la legione dei maghi reali dell’impero Leon a conquistare la tua piccola Zenit! Nessuno potrà sopravvivere…” Risuonò un ruggito arrabbiato nel cielo.

La luce rossa che stava scappando via era il signore di classe solare Domenech che aveva perso contro l’imperatore Yassin diversi giorni fa.
