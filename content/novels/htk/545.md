---
weight: 5450
title: Capitolo 545 - Gigante di Fuoco
pubDate: 2024-06-02T01:41:47.958Z
tags:
    - htk
---

“Ahahah! Credi di poter scappare oggi? Impossibile!”

Risuonò una voce forte e maestosa.

Era l’imperatore che aveva proclamato la frase “Yassin non è inferiore a nessuno”.

Anche se era solo un membro d’élite della Luna Piena al picco del suo stadio, stava inseguendo il signore di classe solare Domenech.

<em>Whoosh! Whoosh! Whoosh!</em>


Diverse scie d’energia dorate viaggiavano più velocemente e battevano sulla sfera rossa che avanzava di fronte.

Ogni volta che un’ondata d’energia dorata si scontrava con la palla cremisi di fronte, ne avrebbe attenuato la luce. Presto si sarebbe rotta.

“Yassin! Non superare il limite!” Gridò Domenech con rabbia mentre evocava gli elementi del fuoco nella natura per ripristinare la sua energia.

Era un signore di classe solare e la sua energia magica era ad un livello superiore rispetto ai membri d’élite di classe lunare. Tuttavia, mentre le scie di energia colpivano la sfera che lo avvolgeva, stava esaurendo rapidamente le forze. Sembrava che gli attacchi di Yassin fossero la sua nemesi naturale.

“Parli troppo!”

Yassin rispose freddamente e non si fermò. L’energia dorata continuava a martellare la sfera rossa senza dare respiro a Domenech.

“Mi hai inseguito per dieci giorni e dieci notti. Stai superando il limite! Non scapperò più. Eheheh, rischierò tutto e ti farò sperimentare la furia di un signore di classe solare!”

Come se fosse infuriato, Domenech si girò e rimase fermo a mezz’aria. Sapeva che non sarebbe riuscito a scappare e aveva intenzione di contrattaccare. Mentre iniziava a cantilenare, pareva che stesse attirando gli elementi del fuoco di questo mondo.

“Uh? Stai cercando di fare un ultimo attacco? Non vedo l’ora di assistere al tuo spettacolo!”

Anche l’imperatore Yassin si fermò e rimase a cento metri di distanza da Domenech. Mentre le fiamme d’energia brillanti bruciavano vigorosamente attorno a lui, sogghignò e smise di attaccare; sembrava composto e sicuro come un vero imperatore.

“Più cupo del tramonto e più gustoso del sangue. Potere dell’abisso oscuro… Risvegliati! Lascia che…”

Mentre cantilenava ed evocava gli elementi del fuoco, Domenech sembrò creare un altro sole nel cielo. L’aria si seccò e si scaldò, mentre l’erba e gli alberi a più di 1.000 metri sotto presero fuoco. Mentre il calore aumentava, perfino il terreno cominciò a crepitare. Sembrava che fosse emerso un nuovo mondo di fiamme nel raggio di un chilometro quadrato.

Alla fine la cantilena si fermò.

“Ahahahah! Yassin! Sei troppo sicuro di te! Sei presuntuoso! Ti ho detto che i membri d’élite di classe lunare non possono nemmeno immaginarsi il potere dei signori di classe solare! Ahahah! Forse non posso sconfiggerti in battaglia, ma la pagherai cara se rischiassi la vita per affrontarti! Ahahah! Muori! Brucia! Il mio nucleo… Bacio del Dio del Fuoco!”

Non appena disse queste parole, accadde qualcosa di terrificante.

Un gigante alto più di mille metri fatto di fuoco apparì dal nulla. Portava una corona di spine e brandiva un grosso bastone, entrambi questi oggetti erano fatti di fiamme. Mentre i suoi occhi sparavano scie di fuoco, inclinò il corpo in avanti e spalancò la bocca, cercando di risucchiare Yassin e divorarlo.

“Uh? Brucia il nucleo?”

Anche l’imperatore Yassin diventò serio.

Sfrecciò indietro all’istante e l’energia da guerriero dorata bruciò violentemente attorno a lui. Mentre muoveva le mani, creò enormi lame e spade con la sua energia dorata. Presto se ne formarono così tante da coprire tutto il cielo. L’Imperatore Yassin sporse i palmi in avanti e tutte le armi dorate sfrecciarono verso il gigante di fuoco come una pioggia di meteore.

“Ahahah! Inutile! Credi di poterti difendere dall’energia rilasciata dal nucleo?”

Risuonò la risata arrogante di Domenech e tutte le armi dorate furono risucchiate dalla bocca del gigante. Trascinò perfino gli alberi, le rocce e il suolo.

Il risucchiò staccò via perfino un pezzo di montagna.

L’Imperatore Yassin era stato preso di mira dal gigante. Non riuscì a distanziarsi nemmeno scatenando tutta la sua energia da guerriero. Tremò e fu attirato lentamente dalla bocca del gigante.

“Ahahah! Ho bruciato più della metà del mio nucleo! Anche se la mia forza diminuirà di più del 50%, ne sarà valsa la pena! Una volta che ucciderò la mia nemesi, farò grandi progressi!”

Dato che l’Imperatore Yassin era stato bloccato dal risucchio, Domenech rimase sorpreso per un po’ di secondi e poi bruciò ancora di più del suo nucleo per aumentare la forza risucchiante. Presto, come un tornado, tutto nelle vicinanze fu risucchiato dalla bocca del gigante.

L’Imperatore Yassin si stava avvicinando sempre di più alla bocca del gigante, la sua velocità stava accelerando.

Alla fine, dopo più di dieci minuti, l’energia dorata dell’imperatore Yassin era diminuita considerevolmente; si espandeva solo per circa due metri dal suo corpo. Mentre il gigante di fuoco ruggiva di nuovo, alla fine lo inghiottì.

“Ahahah! Yassin, sei morto! Gigante di fuoco! Scioglilo!”

Ondate di energia dorata fuoriuscirono dalla bocca del gigante, ma fu inutile. Mentre la luce dorata si muoveva dalla bocca fino allo stomaco del mostro, gradualmente scomparì.

“Ahahah! Yassin! Finalmente sei morto! Ahahah! Ti ho ucciso! La cosa più paradossale è che sei stato così arrogante da sfidarmi anche se non sei diventato un signore di classe solare! Anche se ho bruciato gran parte del mio nucleo, ne è valsa la pena!”

Domenech era a mezz’aria e stava ridendo come un pazzo.

Non era in così buone condizioni lui stesso.

Il suo abito bianco era stato lacerato e dalla sua bocca colavano rivoli di sangue. Sembrava esausto e i suoi lunghi capelli ricci erano appiccati al suo corpo… Non sembrava più il mago tirannico e potente di pochi giorni fa.

Tuttavia aveva ucciso l’Imperatore Yassin; ne era valsa la pena.

In quel momento però una voce familiare risuonò dalla pancia del gigante di fuoco; era piena di sicurezza e potere: “Stai diventando così ingenuo dopo 26 anni? Mi hai deluso. Credi di potermi uccidere così facilmente?”

Una pressione di livello sconvolgente apparì, come se fosse apparso un drago sacro. Questa forza si disperse nell’area partendo dallo stomaco del gigante di fuoco.

“Pugno del Drago - Determinazione del Drago!”

All’istante il gigante gridò mentre draghi dorati lunghi più di cento metri schizzarono fouori dalla sua pancia uno dopo l’altro.

Come se una bomba nucleare fosse esplosa nel suo stomaco, il gigante fu fatto a pezzi.

“Pugno del Drago? Non sei ancora morto? AH!”

Domenech urlò mostrando un’espressione disperata. La sua paura aveva raggiunto il picco e stava per avere un esaurimento nervoso.

<em>Whoosh!</em>

Domenech bruciò il suo nucleo. Non voleva più combattere; invece cercò di scappare immediatamente.

<em>Boom!!!!!

Boom!!!!!</em>

Mentre cercava di scappare, il gigante alto più di mille metri fu distrutto. Venne fatto a pezzi e nuvole di fuoco e grossi pezzi di roccia caddero dal cielo come meteore. Sembrava una scena apocalittica.

Circondato da fiamme dorate, l’Imperatore Yassin rimase a mezz’aria con fare maestoso. Tuttavia non era illeso. La maggior parte del suo abito era stata bruciacchiata e la sua manica destra era scomparsa, rivelando un braccio dalla pelle danneggiata.

Era chiaro che l’Imperatore Yassin non fosse tirannico come diceva.

Il colpo finale di Domenech lo aveva ferito in qualche modo.

“Dovrebbe essere sufficiente come messaggio. Ti lascerò vivere affinché tu trasmetta il messaggio. Dì a quel codardo di Juninho cos’è successo. Hai osato attaccare un Prediletto da Dio e uccidere un Diacono dall’abito rosso… Un giorno verrai punito!”

L’Imperatore Yassin mostrò un sorriso sicuro mentre guardava Domenech scappare.

Se Domenech fosse stato ancora qui, avrebbe intuito qualche informazione da questo sorriso.

“È il momento di andare.” L’Imperatore Yassin strinse la mano destra. Una scia di energia dorata brillò e le ferite sul suo braccio guarirono all’istante.

Mentre si girava ed era sul punto di andarsene, all’improvviso individuò qualcosa e spostò gli occhi verso nord. Mentre cercava di ascoltare con attenzione, mormorò tra sé e sé: “Uh? Strano… è un’illusione?”

Aveva individuato qualche fluttuazione spaziale un secondo fa, ma quando cercò di riesaminarla, non percepì nulla.

“Questo piccolo mondo contiene molti elementi naturali e tesori. È come un paradiso! Che peccato che si apre solo una volta ogni venti anni e possono entrare al massimo 40 persone. Se potessi controllare questo posto, potrei coltivare un esercito tirannico che potrebbe spazzare via l’intero continente!”

L’Imperatore Yassin era davvero ambizioso.

Tuttavia sapeva che nessuno poteva controllare questo posto. Molti maestri avevano esplorato questo mondo, perfino il Grande Guerriero del Continente, Maradona, aveva cercato di trapassare la barriera d’energia invisibile e aveva fallito. Molti cospiratori avevano cercato di accedere a questo piccolo mondo e avevano fallito.

“Questo spazio appartiene agli dei e non agli umani.” L’Imperatore Yassin sospirò.

I lineamenti del suo corpo si sfocarono e le fiamme dorate bruciarono ancora più vigorosamente. Poi scomparì all’improvviso.

Dopo che l’imperatore Yassin svanì, apparirono delle increspature spaziali a cento metri di distanza. Poi apparì lentamente un enorme trono maestoso.



