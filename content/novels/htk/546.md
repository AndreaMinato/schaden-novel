---
weight: 546
title: Capitolo 546 - Cristallo
pubDate: 2024-06-02T02:41:47.958Z
tags:
    - htk
---

Un giovane di bell’aspetto dai lunghi capelli neri era seduto sul trono. Sulle sue spalle c’era un procione adorabile dagli occhi bianchi, il pelo marroncino rossastro e una coda a strisce bianche. In quel momento, il gomito destro del giovane era posato sul bracciolo e aveva appoggiato il mento sul palmo destro. Stava guardando verso la direzione dell’Imperatore Yassin e stava riflettendo.

<em>’Cavolo! Il Trono del Caos può davvero attraversare la barriera d’energia invisibile del Palazzo Mitico! Sono arrivato in questo piccolo mondo senza dover contare sull’Altare e le Porte Elementali… Questo significa che posso entrare e uscire da qui come desidero?’</em>

Solo questa abilità dava un valore inestimabile al trono!

C’era ogni sorta di tesoro naturale nascosto in questo posto. Non importava quanto gli esperti fuori li desiderassero, dovevano aspettare vent’anni per poi lottare per i 40 posti sull’Altare Elementale. Tuttavia, d’ora in avanti, Fei sarebbe potuto entrare e uscire da qui con facilità! Avrebbe potuto prendere qualsiasi risorsa come se fosse il suo giardino!

Praticamente aveva trovato una miniera d’oro!

“Squeak! Squeak!” Il piccolo procione sulle spalle di Fei iniziò a fare dei rumori.

Saltellò e indicò una fossa a terra. Era il buco più profondo creato dal gigante dopo che era stato annientato dall’Imperatore Yassin.

<em>’Uh? Che ci sia un tesoro qu?’</em>

Pensò Fei mentre spostava il Trono del Caos verso la fossa controllandolo con la mente.

Il sovrano sapeva che Piccolo Procione era una bestia cerca tesori, era estremamente sensibile alla loro presenza. Il fatto che fosse diventato ansioso significava che aveva scoperto qualcosa di importante.

Nelle profondità della fossa c’era un fuoco arancione.

Era delle dimensioni di un pugno e stranamente le sue fiamme erano a temperatura ambiente, non emanava troppo calore.

“Cos’è questo? Intendi dire che è un tesoro?” Chiese Fei girandosi verso il Piccolo Procione che stava saltellando sulle sue spalle.

Il piccoletto annuì e indicò il fuoco con le zampette; stava guardando le fiamme come un uomo che stava ammirando una bellezza.

Tuttavia sembrava un po’ spaventato da questo fuoco; non osò avvicinarsi.

“Vediamo cos’è.” Fei scese dal trono. Coprì le mani in uno strato di energia argentata per poi sporgerle con cautela.

Quando afferrò il fuoco arancione, non sentì alcun bruciore.

Invece era caldo e liscio al tatto, gli diede la sensazione di essere in una sorgente termale.

“Questo dovrebbe essere… il nucleo cristallino di un signore di classe solare?”

Fei si rese conto che c’era un cristallo al centro del fuoco, era delle dimensioni di un mezzo pugno e sembrava un po’ morbido come gelatina solida. Fei era molto familiare con l’energia che conteneva, era molto simile al potere del gigante appena evocato da Domenech.

Non appena Fei era tornato in questo piccolo mondo, aveva seguito l’Imperatore Yassin e Domenech, guardando il loro scontro da non troppo lontano. Usando la potente capacità di occultamento del Trono del Caos, era riuscito a nascondersi a meno di 1.000 metri di distanza e a vedere la feroce battaglia.

Il suo barbaro era molto sensibile ai flussi d’energia, specialmente quando era di alto livello. Perciò ricordava molto bene com’era l’energia del gigante.

Fei era quasi sicuro che il cristallo rosso fosse il nucleo di quel gigante.

“Domenech ha detto che ha bruciato il suo nucleo da signore di classe solare. Dopo che è stato sconfitto dal pugno del drago dell’Imperatore Yassin, non ha avuto tempo di bruciarlo pienamente ed è dovuto scappare frettolosamente. Il nucleo abbandonato è caduto a terra insieme al gigante.”

Fei immaginò le origini di questo cristallo.

Non era lontano dalla verità.

“Questo è il nucleo di un signore di classe solare. È una fonte d’energia di alto livello e contiene anche la comprensione delle leggi naturali dal punto di vista di un signore di classe solare. È molto raro. Se un membro d’élite della Luna Piena se ne appropriasse, potrebbe ottenere l’energia e la comprensione delle leggi naturali, diventando all’istante un signore di classe solare, senza dover coltivare decine o centinaia di anni.”

Che peccato che Fei non coltivava energia da guerriero o magica. Perciò questo oggetto era inutile per lui.

<em>’Ma posso tenerlo per i guerrieri di Chambord. Una volta che qualcuno raggiunge il picco della Luna Piena, potrebbero usarlo… Aspetta, l’Imperatore Yassin è rimasto qui per diversi minuti, perché non ha scoperto questo cristallo? Non l’ha percepito o è troppo inferiore per lui?’</em> Pensò Fei.

“Vabbè, è inutile pensarci.” Fei scosse la testa e smise di tentare di capire l’Imperatore Yassin.

Mentre stava per sigillare il nucleo usando i metodi che aveva imparato da Akara per poi riporlo nel suo inventario, il Piccolo Procione chinato sulle spalle di Fei all’improvviso fece la sua mossa. Dopo aver osservato con attenzione la situazione ed essersi reso conto che il cristallo non era pericoloso, balzò sulla mano di Fei e gli diede un morso come se fosse un pinolo.

<em>Puff!</em>

Lingue di fuoco schizzarono subito fuori dalle orecchie, dalla bocca e dalle narici della creatura. Roteò gli occhi e barcollò per poi cadere sulla mano di Fei come se fosse ubriaco.

“Uh? Questo piccoletto può consumare direttamente cristalli?”

Fei scoprì che, nonostante questo procione sembrasse ubriaco, non era in pericolo.

Dopo aver mangiato una piccola porzione del cristallo, il suo pelo diventò più lucido e brillante, come se avesse fatto un bagno nell’olio, e il suo corpo divenne ancora più tracagnotto.

“Maledizione! Che piccolo avido! Te lo meriti!” Fei rise e “rimproverò” il Piccolo Procione, che si limitò a guardarlo con uno sguardo confuso.

Dato che l’animaletto aveva scoperto il nucleo, una piccola porzione di esso apparteneva a lui.

Una volta tornato sul Trono del Caos, Fei sentì due ondate di energia a cento chilometri ad ovest.

“Questa energia… Me**a!”

Quando se ne rese conto, Fei impallidì. Il Trono del Caos tremò lievemente e scomparì insieme a Fei e al procione.

…..

“Maledizione! Maledizione! Yassin! Giuro che te la farò pagare Yassin! Lo giuro sull’onore della mia famiglia!”

Non appena Domenech scappò, corse come un lunatico. Era terrorizzato perché sentiva che Yassin lo stesse ancora inseguendo.

Perciò la sua paura lo stava spingendo a bruciare ancora di più il resto del suo nucleo e sfrecciò ad una velocità folle.

Dopo aver viaggiato per più di diverse centinaia di chilometri e non poteva più percepire quell’energia familiare dietro di lui, finalmente si calmò un po’.

<em>’Maledizione! Ho perso così tanto durante questo viaggio. Ho consumato più della metà del mio nucleo; se non avessi assimilato elementi del fuoco puri lungo la strada, forse sarei diminuito di stadio. Perché! Perché?! Perché quel bastardo di Yassin è così forte? Come può affrontare un signore di classe solare al picco della Luna Piena?’</em> Pensò Domenech.

Credeva che sarebbe riuscito a sconfiggere la sua nemesi visto che era avanzato allo stadio solare, ma era stato picchiato come un cane randagio. Anche se era arrabbiato, era anche confuso.

Era raro che un membro d’élite al picco della Luna Piena sconfiggesse un signore di classe solare senza usare aiuti esterni come armi di livello divino.

“Fortunatamente questa è la regione centrale del Palazzo Mitico. Gli elementi naturali sono abbondanti qui e le leggi naturali sono molto chiare. Dovrei potermi riprendere dopo dieci giorni di coltivazione. Umpf! Una volta che tornerò nell’impero Leon, informerò l’Imperatore Juninho. Condurrà le truppe a nord e annienterà facilmente Zenit!”

Mentre rifletteva, rallentò e cercò un posto nascosto per coltivare.

All’improvviso un’ondata di energia cupa attirò la sua attenzione.

“Qualcuno sta cercando di avanzare allo stadio solare qui? Questo potere… terrificante. È cupo come un abisso e mortale… cos’è questo? Energia dei nonmorti? Non esattamente… Chi è?”

Era intrigato da questa fonte d’energia unica.

Usò una tecnica furtiva e cercò di avvicinarsi alla montagna di fronte a lui.

Aveva visto tutti i maestri che erano entrati in questo piccolo mondo, ma non si era accorto che qualcuno era sul punto di avanzare alla classe solare.

“Chi è? Chi ha accumulato così tanta energia da essere sicuro di poter avanzare di stadio? Sembra che stia per avere successo. Nascerà un altro signore di classe solare?”

Domenech si sentì fortunato. Era un signore di classe solare e conosceva molte tecniche segrete di questo stadio. Se avesse potuto attirare questa persona dalla sua parte offrendo ricompense nel nome dell’impero Leon, forse l’avrebbe convinta ad unirsi a lui. Se si fossero coordinati bene, allora forse avrebbe ancora avuto la possibilità di uccidere l’Imperatore Yassin.



