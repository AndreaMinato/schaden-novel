---
weight: 5470
title: Capitolo 547 - Confrontazione e temporeggiamento
pubDate: 2024-06-02T03:41:47.958Z
tags:
    - htk
---

Pensando a questo, Domenech si avvicinò con cautela alla montagna. Era venuto con intenzioni amichevoli, così non interruppe il processo di avanzamento.

Tuttavia, quando Domenech arrivò entro cento metri dalla montagna, vide la persona seduta sulla piattaforma in cima.

“Uh? È lui?”

Avvolto da nuvole nere, un uomo di mezz’età con un abito nero, una corazza leggera e una strana maschera da gatto… Era il maestro misterioso dalla parte del sovrano di Chambord.

Il piano di Domenech cambiò all’istante.

<em>’Quel sovrano bastardo… Mi ha costretto ad attaccare un Prediletto da Dio e poi Yassin mi ha inseguito. Quella formica mi ha messo in una situazione così terribile. Questo esperto misterioso è in rapporti stretti con lui. Se diventasse un signore di classe solare, potrebbe attaccarmi!’</em>

Dopo aver pensato a questo, il mago iniziò a diventare feroce.

“Non posso lasciarlo stare! Se diventerà un signore di classe solare, mi causerebbe solo altri guai in futuro!”

Mentre si avanzava di stadio, bisognava trasformare la struttura del corpo prima di elevare il proprio livello d’energia. Questo processo non dovrebbe essere interrotto, altrimenti l’energia da guerriero o da mago sarebbe diventata caotica, strabordando dai canali del corpo e distruggendo le connessioni d’energia e gli organi interni. Sarebbe stato letale.

Perciò, se Domenech avesse attaccato questa persona e avesse fatto perdere la concentrazione a questa persona, l’avrebbe uccisa.

“Eheheh, non biasimarmi per averti ucciso in un momento di vulnerabilità. Se vuoi biasimare qualcuno, biasima il re di Chambord per avermi dato problemi!”

Domenech mostrò un’espressione crudele mentre radunava energia magica e ondeggiava le mani. Sei lame di fuoco apparirono e presero di mira Hazel Bank che era nel processo di tornare allo stadio solare.

“Ahahah! Muori!” Domenech rise con crudeltà.

Mentre le lame di fuoco sfrecciavano verso Hazel Bank, avvenne un cambiamento.

Increspature argentate apparirono nell’aria e un enorme trono d’argento ampio circa due metri apparì in mezzo alla traiettoria della lama. La figura seduta sul trono si alzò e sporse una mano, distruggendo facilmente le sei scie di fuoco.

“Sei tu! Il re di Chambord! Ahahah! Come osi apparire di fronte a me?” Dopo essere stato colto di sorpresa, Domenech si entusiasmò, l’intento assassino nel suo sguardo era evidente.

Non sapeva che Fei era uscito da questo piccolo mondo ed era tornato, così non era troppo scioccato.

“Ehi, vecchio bastardo! Ci siamo incontrati di nuovo così presto! Ma non sembri in buone condizioni.” Disse Fei con un sorriso. “Salutò” con calma Domenech ancora seduto sul Trono del Caos.

“Non sono in ottime condizioni, ma tu finirai male presto.” Come se avesse visto la persona che aveva ucciso i suoi genitori, Domenech fissò Fei mentre si avvicinava. Il suo intenso intento omicida poteva perfino congelare l’aria.

Fei non si fece indietro, invece chiese con uno strano sorriso: “Cosa? Vuoi uccidermi?”

Uno strato d’energia argentata lo avvolse, protesse anche il Piccolo Procione che era ancora inebriato e il Trono del Caos sotto i suoi piedi dall’intento omicida tagliente.

“Ucciderti? Voglio solo schiacciare un insetto disgustoso di fronte a me!” Rispose freddamente Domenech.

Risuonarono dei crepitii come se l’intento omicida di Domenech stesse rompendo lo spazio come se fosse vetro.

Fei alzò le spalle e disse: “Davvero? Se ricordo bene, hai detto cose simili l’ultima volta e sei stato malmenato. Non temi che riaccadrà la stessa cosa? Ehi, ad essere sinceri, prima ammiravo i leggendari signori di classe solare. Ma hai fatto proprio schifo! Sono triste per gli altri signori di classe solare che condividono il tuo stesso titolo!”

“Vuoi ancora provocarmi? Vuoi morire più velocemente?”

L’intento assassino di Domenech aveva raggiunto il picco.

In quel momento, scie di luce rossa avevano già formato un’enorme rete attorno a Fei. Sembrava un ragno velenoso che aveva preparato una trappola per la sua preda.

“Miserabile… Insetto! Sperimenterai la mia furia! Pagherai per ciò che hai detto!”

Prima che Domenech finisse di parlare, fece un cenno e i fili di luce rossa si accesero. Allo stesso tempo, la rete si contrasse emanando un calore devastante. Avrebbe potuto tagliare placche di ferro.

<em>Boom!</em>

Fei alzò il braccio e scagliò un pugno.

Il marchio d’argento superò la rete rossa senza poter fare nulla.

“Che peccato! Ragazzino! Sei più debole di un insetto! Non puoi sfuggire alla morta al tuo patetico livello!” Disse Domenech, che sembrava non avere fretta di uccidere Fei.

Con risentimento e odio nel suo sguardo, voleva vedere l’espressione disperata e impaurita dell’avversario. Era il solo modo in cui avrebbe potuto sfogare la rabbia.

Tuttavia il sovrano rimase calmo. Continuò a scagliare un pugno dopo l’altro.

I marchi dei pugni che potevano distruggere montagne erano inutili contro la rete.

“È inutile! Sovrano di Chambord! Non puoi impedire alla rete di fuoco mortale di contrarsi. Nel giro di un minuto, i fili toccheranno il tuo corpo. Ti taglieranno lentamente la testa, il collo, le braccia, le ossa, gli organi e tutto il resto… Ti godrai lentamente la morte! Ahahah! Se sei abbastanza resistente, potresti vedere come il tuo stesso corpo verrà fatto a pezzi!”

Domenech mostrò un sorriso di derisione.

In quel momento, lo sguardo di Fei rivelò un po’ di ansia.

Domenech se ne accorse e divenne sempre più entusiasta.

<em>Whoosh! Whoosh! Whoosh!</em>

Fei tirò fuori un forte arco dall’inventario. Incoccò diverse frecce e le scagliò verso i punti di connessione della rete.

Anche se i dardi colpirono i loro obiettivi, si divisero in quattro parti. Tuttavia i fili della rete erano così sottili che le frecce sembrarono rimanere intatte finché non volarono a trecento metri di distanza.

I fili erano troppo taglienti, non potevano essere spezzati nemmeno dai Resti Demoniaci.

“Nulla a parte armi di livello divino o semidivino può spezzare la mia rete di fuoco mortale! Ahah! Arrenditi e aspetta pazientemente la morte! Una volta che ti ucciderò, lascerò questo piccolo mondo con la tua testa, poi ucciderò tutti i cittadini della tua Chambord! Inclusi vecchi e bambini! Ahahah! Annienterò Chambord una volta per tutte!”

Fei si accigliò.

Non disse nulla. Invece tirò fuori una spada grossa quanto una porta dal suo inventario e menò un fendente in avanti.

<em>Whoosh! Whoosh! Whoosh! Whoosh!</em>

Riecheggiarono degli strappi.

Anche l’enorme lama fatta da Resti Demoniaci fu ridotta in piccoli pezzi quando superò la rete rossa e i pezzi caddero a terra.

Fei ne fu scioccato e smise all’istante di avanzare.

La differenza tra lo stadio della Mezza Luna e della classe Solare era incalcolabile! Forse non sarebbe riuscito a distruggere la rete nemmeno evocando i Figli di Bul-Kathos. Inoltre nemmeno le armi stellari che gli aveva dato il direttore Abramovich sarebbero state efficaci.

“Evocare la Gabbia dell’Anima del Re Immortale?” Fei si accigliò e scosse la testa.

Anche se la rete non avesse potuto trapassare la leggendaria armatura della tribù dei barbari, non avrebbe protetto tutto il suo corpo.

In quel momento, Fei comprese il potere del guerriero più talentuoso di Zenit, l’Imperatore Yassin.

Quell’imperatore era capace di sconfiggere facilmente un signore di classe solare nonostante fosse allo stadio lunare! Probabilmente solo persone come lui potevano risolvere il problema che stava affrontando Fei.

“È inutile. Smettila di lottare e muori!” Domenech era incredibilmente soddisfatto dopo aver visto che al suo avversario non rimaneva più scelta.

“Davvero?” Fei all’improvviso sorrise. “Vecchio bastardo, la tua rete di sicuro è potente, ma non sono uno stupido pesce. Non puoi catturarmi!”



