---
weight: 549
title: Capitolo 549 - Come una Falena verso le Fiamme
pubDate: 2024-06-02T05:41:47.959Z
tags:
    - htk
---

Domenech percepì il cambiamento del re di Chambord ed era ciò che voleva vedere.

Iniziò a cantilenare un incantesimo mistico e attirò gli elementi del fuoco attorno.

Si formarono dieci frecce magiche lunghe ognuna un metro e spesse un pollice di fronte a Domenech. Poi i dardi si unirono lentamente e si fusero. Alla fine emerse una freccia colossale che assomigliava più ad una lancia gigante. Anche se era fatta da energia magica, emanava un bagliore metallico e sembrava vera.

Domenech spinse lievemente i palmi in avanti.

<em>Whoosh!</em>

Il contrasto tra il movimento gentile di Domenech e l’attacco feroce era scioccante, e l’enorme dardo sfrecciò verso Fei lasciando una serie di immagini residue.

Questo colpo quasi fece prendere fuoco all’aria lungo il suo percorso.

Il forte vento agitò i capelli di Fei e fece sventolare il suo abito. Sembrava che un’enorme montagna stesse per cadere su di lui.

Tuttavia incrociò le spade davanti al petto e non arretrò.

Se si fosse spostato anche mezzo passo a destra o a sinistra, avrebbe schivato il proiettile terrificante.

Ma se lo avesse fatto, Hazel Bank sarebbe stato colpito proprio mentre stava tornando nello stadio di classe solare e non poteva muoversi.

<em>Tink!</em>

Fei sbatté le due spade tra di loro, facendo risuonare un forte clangore.

Poi gridò e strati di luci colorate apparirono dietro di lui.

Un momento dopo, l’elmo assassino di Fei di livello otto e la Sacra Armatura della Gabbia dell’Anima del Re Immortale apparirono. L’immagine del totem di un barbaro alto più di cento metri si manifestarono dietro di lui mentre stava sul Trono del Caos.

In quel momento, il mantello del sovrano svolazzava al vento e la sua aura raggiunse il picco. Domenech ebbe la sensazione che questo giovane re fosse invincibile.

<em>Boom!

Boom! Boom! Boom! Boom!</em>

Non appena le due spade si unirono, un’energia dorata si precipitò fuori dalle lame e formò un’enorme croce che bloccò il dardo rosso.

Dopo un momento di silenzio, energia distruttiva trapelò attorno. Doveva riversarsi in ogni direzione, ma Fei bloccò la forza residua con il suo corpo.

Nemmeno un briciolo di energia caotica passò oltre di lui ad influenzare il mago dei nonmorti che stava cercando di avanzare di stadio.

Fei era disposto a proteggere Hazel Bank, non voleva che gli accadesse qualcosa durante questo momento critico. Anche se Chambord avrebbe ottenuto un potente signore di classe solare se avesse potuto temporeggiare abbastanza, lo stava facendo perché Hazel Bank era il suo alleato e amico.

La battaglia sollevò forti raffiche.

Sulla spalla di Fei, il Piccolo Procione tracagnotto fu quasi scaraventato via.

Afferrò i capelli di Fei con le sue zampette e si appallottolò, ma non rilasciò nemmeno uno squittio. Questo piccoletto intelligente si stava mordendo le labbra e non voleva disturbare il sovrano che stava combattendo. Temeva che gli squittii avrebbero distratto il sovrano.

<em>Drip!</em>

Una goccia di sangue cadde sul Trono del Caos.

Anche se il barbaro era resistente, Fei era rimasto ferito mentre affrontava direttamente un signore di classe solare.

Nonostante avesse la protezione degli oggetti del mondo di Diablo, le sue mani erano comunque rimaste ferite. Il sangue scorreva dalle lezioni e le gocce di sangue bagnarono i suoi guanti e le spade.

“Va bene, anche se ho consumato più della metà del mio nucleo e la mia forza è diminuita significativamente, dovresti essere abbastanza orgoglioso di aver ricevuto il mio attacco senza venire ucciso.” Disse Domenech mentre osservava Fei con un’espressione sorpresa.

Anche se si aspettava che il suo avversario resistesse, non credeva che il sovrano di Chambord sarebbe riuscito ad affrontare questo attacco senza pagare un caro prezzo.

“Davvero? Sono sempre stato orgoglioso! Usa tutte le tecniche che conosci! Fammi vedere se un signore di classe solare può farmi indietreggiare!” Disse con fermezza Fei.

Il suo tono era tagliente, i suoi capelli erano lunghi e lisci e il suo temperamento era fiero. I suoi occhi emanavano una luce che dimostrava il suo assoluto picco sia in quanto a spirito che nel corpo e nella volontà!

I barbari diventavano più forti quando i loro avversari erano più feroci! Fei dimostrava pienamente questo principio.

All’improvviso anche il totem da barbaro dietro di lui si illuminò un po’ di più.

“Va bene. Ad essere sinceri, sto iniziando ad ammirarti. Sei ancora più capace di Yassin quando era alla tua età… Vorrei sapere quanti miei attacchi potrai sopportare.”

Domenech diventò più calmo dopo aver sentito lo spirito combattivo di Fei.

Un drago si sarebbe arrabbiato se fosse stato provocato da un cane. Ma se una creatura del suo livello l’avesse sfidato, avrebbe solo rispettato il suo avversario e avrebbe risposto usando tutte le sue forze.

Questo era il motivo per cui l’atteggiamento di Domenech era cambiato.

Prima vedeva Fei come un insetto inferiore, adesso lo considerava una persona vicina al suo livello che poteva minacciarlo.

“...Il potere della furia divina. Elementi del fuoco che possono sciogliere ogni cosa, ascoltate la mia richiesta e lasciate che le mie mani sentano la vostra esistenza. Che la vostra rabbia distrugga ogni male di fronte a noi…”

Come il mormorio di un dio, la cantilena di Domenech risuonò nel cielo. Lentamente, elementi del fuoco puro schizzarono verso di lui e lo accerchiarono con una velocità impressionante.

Lentamente questo mago reale numero uno dell’impero Leon fu avvolto da una spessa luce arancione.

Fei tracannò una Pozione della Giovinezza Completa, ne diede un po’ anche a Piccolo Procione.

Anche se i due sembravano noncuranti, al momento stavano diventando seri dopo aver visto il potere contenuto nell’attacco imminente.

“Condanna degli dei! Appari! Giudizio della Spada del Fuoco!!”

Un’enorme spada di fuoco lunga più di mille metri schizzò fuori dal raggio arancione. La lama era cosparsa da anelli e lampi di luce. Il cielo di un momento fa sembrava cupo come un abisso in confronto a questa spada.

Era troppo potente!

Questo era il picco d’energia di un attacco magico. Gli incantesimi potevano prendere in prestito energia dalla natura e infliggere dei danni di gran lunga superiori rispetto al livello del mago. Sotto questo aspetto, i guerrieri sembravano più deboli.

Un momento dopo, la spada di fuoco calò dall’alto.

Le fiamme arancioni frantumarono il cielo e sfrecciarono verso Fei con una presenza distruttiva.

Quando la spada si inclinò lievemente, Fei ebbe la sensazione che un’energia invisibile stesse tirando il suo corpo e l’aria attorno sembrava colla. Aveva difficoltà a muoversi e sentiva che la spada lo avrebbe colpito in ogni caso, non importava in quale direzione si sarebbe mosso.

L’intenso senso di pericolo stimolò i nervi di Fei, dandogli la sensazione di venire infilzato da diversi aghi di ferro.

“Questo è il vero potere di un signore di classe solare?”

Fei era al suo picco e non era disposto ad arretrare. Invece sfrecciò avanti muovendo il Trono del Caos con la mente.

Aveva intenzione di schivare il colpo attaccando Domenech.

Sembrava l’opzione migliore al momento.

Domenech era dentro la spada di fuoco e si potevano vedere delle fiamme fuoriuscire dai suoi orifizi facciali. Era ad un altro livello.

Non reagì alla mossa di Fei. Invece usò tutta la sua energia per menare un fendente verso il basso con la spada.

Più Fei si avvicinava alla lama, più sentiva pressione.

Quando arrivò a circa cento metri dalla spada di fuoco, Fei sentì il calore terrificante e l’intento assassino di Domenech nonostante la sua Sacra Armatura. La pelle dura del barbaro iniziò a riempirsi di fessure come il letto di un fiume che si era seccato.

Fei, un membro d’élite della Mezzaluna di livello intermedio, non poteva affrontare un potere del genere!

L’Imperatore Yassin poteva affrontare un signore di classe solare nonostante fosse un membro d’élite di classe lunare; era un miracolo e non tutti potevano farlo.

Il tempo sembrò passare al rallentatore.

Quando incrociò di nuovo le due spade di fronte al petto, Fei spinse il Trono del Caos verso Domenech con un’espressione determinata.

Sembrava una falena che si precipitava verso il fuoco; sarebbe stata questione di tempo prima che Fei venisse ridotto in cenere.

“Che peccato re di Chambord. Anche se sei un genio, sei inferiore a Yassin. Per questo morirai!” Circondato dalle fiamme, Domenech non sembrava più un essere umano. Il suo tono di voce era privo d’emozione come quello di un dio. “Uccidere talenti a volte è sia entusiasmante che un peccato. Giudizio della Spada del Fuoco, colpisci!!!!!”



