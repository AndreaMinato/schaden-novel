---
weight: 552
title: Capitolo 552 - Sono un dio qui!
pubDate: 2024-06-02T08:41:47.959Z
tags:
    - htk
---

Il cielo brillante, le enormi montagne e le praterie verdi, era tutto scomparso.

Il mondo in cui Fei era adesso era cupo e isolato. Nuvole coprivano il cielo e non c’era vento. L’atmosfera qui era disperata e triste.

Questo da solo non era scioccante.

L’aspetto più sbalorditivo era che il terreno di questo mondo particolare era fatto da ossa bianche! C’erano così tanti resti che sembravano un oceano sconfinato e fuochi fatui danzavano attorno, rendendo l’atmosfera ancora gelida.

All’improvviso, come se fossero stati controllati da qualcosa di terrificante, le ossa bianche cominciarono a muoversi in su e in giù come le onde in un oceano. Risuonarono dei crepitii di ossa, dando più sapore a questo mondo morto e isolato.

Scie visibili di foschia grigia apparirono dalle ossa, creando numerose immagini dove ogni sorta di creatura stava urlando e ululando prima della morte. Le proiezioni terrificanti erano strazianti e avrebbero potuto traumatizzare una persona per il resto della vita.

La nebbia grigia era energia dei nonmorti e questo era un mondo della morte.

Era l’Anomalia Solare di Hazel Bank: la Via del Cupo Mietitore.

Come un vero spettatore, Fei rimase seduto confortevolmente sul Trono del Caos e tirò fuori bevande e piatti deliziosi dal suo inventario. La battaglia gli aveva fatto consumare troppa energia e potere, e doveva riprendersi. Piccolo Procione si sedette sul suo grembo e sorrise mentre prendeva una bottiglia di vino e masticava carne arrostita.

Con la sua armatura nera, il mago dei nonmorti rimase a mezz’aria come un demone divino.

Il mantello rosso svolazzava dietro di lui silenziosamente, sembrando una pozza di sangue che ribolliva.

A terra, Domenech deglutì e si avvolse con una fiamma d’energia. Mentre cercava di difendersi dalla corrosione dell’energia della morte, si guardò attorno. Presto provò shock e disperazione.

“Sei un mago dei nonmorti? Chi sei? Sei riuscito a diventare un signore di classe solare, devi essere famoso!”

Domenech scoprì quanta energia aveva il suo avversario e provò inquietudine.

“Il mio nome è Hazel Bank.” Rispose il mago dei nonmorti.

Domenech provò un po’ di stordimento.

Questo nome da solo era potente e annienta all’istante l’ultima linea difensiva nella sua mente.

Hazel Bank era un anziano del Santuario dei Nonmorti ed era uno dei pochi Anziani più potenti. Inoltre, era conosciuto come l’uomo più vicino al Cupo Mietitore.

Anche se la Sacra Chiesa alla fine aveva distrutto il Santuario dei Nonmorti, quest’uomo di fronte a lui aveva ucciso molti grandi esperti della Sacra Chiesa ed era fuggito illeso.

Per più di cento anni, la Sacra Chiesa lo aveva considerato una spina del fianco e aveva cercato di dargli la caccia. I manifesti da ricercato di Hazel Bank erano stati affissi per tutto il continente.

Tuttavia, ogni volta che compariva, avrebbe causato incubi nei maestri della Sacra Chiesa che volevano dargli la caccia.

Grandi esperti come Hazel Bank erano decaduti dalla classe solare a causa delle ferite con il passare degli anni. Ma una volta tornato nello stadio solare, la sua esperienza e le sue tecniche gli avrebbero permesso di sconfiggere facilmente persone relativamente inesperte come Domenech.

“Re di Chambord!” Domenech all’improvviso pensò a qualcosa e fissò Fei. Gridò: “Osi complottare con un mago dei nonmorti? In quanto Prediletto da Dio, osi…”

“Stai rovinando l’atmosfera. Non stiamo complottando, stiamo collaborando. Va bene? È solo una collaborazione. Inoltre non c’è nulla di strano.” Fei rise mentre mangiava un acino d’uva. “Tutti hanno i loro segreti. Puoi uccidere membri della Sacra Chiesa e io posso collaborare con un mago dei nonmorti. Che c’è di strano?”

Domenech era rimasto senza parole.

“Così devo morire oggi visto che sono venuto a sapere del tuo segreto?” Domenech tornò a concentrare l’attenzione su Hazel Bank. Era scioccato di sentire questo nome visto che era un signore di classe solare di più di cento anni fa, ma si calmò velocemente visto quanto era critica la situazione.

Hazel Bank non rispose, ma l’intento assassino nei suoi occhi fece capire tutto a Domenech.

“Va bene! Fammi vedere quanto è potente l’uomo più vicino al cupo mietitore!” Domenech volò nell’aria. Le fiamme arancioni fuoriuscirono dal suo corpo come un vulcano in eruzione, e un’enorme spada lunga 800 metri apparì mentre cantilenava un incantesimo oscuro e mistico.

Era chiaro che Domenech avesse preparato di nascosto mentre parlava prima, anche la sua velocità nel lanciare incantesimi era di gran lunga superiore rispetto a prima.

“Giudizio della Spada di Fuoco… Colpisci!”

Risuonò una forte vibrazione e l’enorme lama colpì con forza Hazel Bank.

Era stato questo colpo ad aver ferito gravemente Fei prima. Se non fosse stato per il pilastro di pietra misterioso, il sovrano avrebbe potuto tagliarlo a metà. Questa tecnica di sicuro era potente!

Tuttavia Hazel Bank non aveva mosso nemmeno una palpebra.

Solo quando la spada arancione fu sul punto di toccare la sua fronte che sporse lievemente la mano. Fece un cenno ed un’enorme spada d’osso balzò nella sua mano dal mare sotto; era fatta da numerosi pezzi di ossa bianche di varie dimensioni.

“Furia della Spada dei Nonmorti… Colpisci!”

Mentre Hazel Bank gridava, l’arma si mosse ancora più velocemente e bloccò la lama di fuoco arancione prima che potesse toccare la fronte di Hazel Bank.

<em>Boom!</em>

Risuonò un forte rimbombo dopo che le due spade si toccarono.

Il Giudizio della Spada di Fuoco che aveva distrutto facilmente i Figli di Bul Kathos, non riuscì a fare nulla contro la spada d’osso bianco. Si fermò a cinque centimetri di distanza dalla fronte di Hazel Bank e non avanzò più.

“Sei troppo debole.”

Hazel Bank scosse la testa.

Alzò il braccio con cui stava brandendo l’enorme spada bianca e spinse indietro gradualmente la lama arancione. Anche se Domenech ruggì e cercò di aumentare il suo slancio, non cambiò nulla.

Era come un combattimento tra un bambino e un adulto, era uno scontro impari.

Presto la spada arancione fu respinta. Dopo una serie di crepitii, la spada arancione si frantumò e riassunse la forma di elementi di puro fuoco per poi disperdersi nell’area.

Fei rimase scioccato da questa scena. Il potere dimostrato da Hazel Bank superava ogni aspettativa del sovrano e il fatto che avesse annientato facilmente la tecnica finale di un altro signore di classe solare era impressionante.

<em>’È questo il potere dell’energia dei nonmorti?’</em> Pensò Domenech mentre arretrava di diversi metri. Un rivolo di sangue colò dalle sue labbra.

Era rimasto ferito dall’impatto della Furia della Spada dei Nonmorti e aveva sentito in prima persona quanto era formidabile il potere dei negromanti. Sembrava che fosse un’energia unica superiore a quella dei cinque elementi basilari. Non c’era da meravigliarsi che l’energia dei nonmorti potesse ferire gli dei e che la Sacra Chiesa desse la caccia a questo tipo di maghi.

Domenech, che aveva già perso più della metà del suo nucleo, provò disperazione.

“Più oscuro del tramonto e più intenso del sangue. Elementi del fuoco, ascoltate i desideri del vostro servo! Concentratevi sulle mie mani… Fondiamo il nostro potere… Sono disposto ad usare la mia energia vitale per accendere l’ira del dio del fuoco! Brucia tutti i nemici…”

Domenech rise con un’espressione folle.

“Accendere il tuo nucleo? Vuoi che periamo insieme? Purtroppo per te sono un dio in questo mondo!” Hazel Bank era esperto e sapeva cos’aveva intenzione di fare il nemico. Sporse le mani e iniziò a cantilenare.

L’energia dei nonmorti di questo mondo iniziò a muoversi.

All’improvviso un’enorme mano bianca fatta d’ossa schizzò fuori dal mare di ossa e afferrò Domenech che stava per lanciare l’attacco distruttivo.

Poi altre mani ancora lo afferrarono.

Presto Domenech fu avvolto da montagne d’ossa, il mago reale numero uno dell’impero Leon era completamente legato. Come catene, le ossa bianche si connetterono e rafforzarono ancora di più la loro presa mentre venivano rafforzate da energia dei nonmorti.

Alla fine si formò una montagna alta più di mille metri.

La prigione d’ossa finale!

<em>Bam! Bam!

Bam! Bam! Bam! Bam! Bam! Bam! Bam! Bam! Bam! Bam!</em>

Presto riecheggiò una serie di esplosioni e si vedeva un po’ di fuoco tra le fessure tra le ossa.

Domenech si era fatto esplodere.

Anche se lo scoppio aveva scosso la montagna d’ossa, non l’aveva fatta collassare.

Tre minuti dopo, l’esplosione si calmò e gli elementi del fuoco densi iniziarono a disperdersi nell’aria.

Il fuoco della vita di Domenech era stato estinto come una candela spenta da una raffica di vento.



