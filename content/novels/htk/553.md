---
weight: 5530
title: Capitolo 553 - Il Cambiamento del Piccolo Procione
pubDate: 2024-06-02T09:41:47.960Z
tags:
    - htk
---

Fei scosse la testa e sospirò mentre percepiva gli elementi del fuoco che si disperdevano.

Domenech, un potente signore di classe solare, era morto così!

Poteva aver lasciato un marchio importante nei libri di storia, sarebbe potuto diventare uno dei più potenti maghi nel continente e l’idolo di molti altri maghi. Era stato così capace!

Tuttavia, l’ancora più formidabile Hazel Bank aveva fatto un cenno e aveva ucciso questo mago dal potenziale illimitato.

Dopo l’esplosione nella montagna d’ossa bianche, il percorso leggendario di Domenech era terminato prima ancora che potesse iniziare.

Questa era la legge della giungla!

Questa era la legge naturale che creava e distruggeva molti guerrieri e maghi.

<em>Whoosh! Whoosh! Whoosh!</em>

Hazel Bank fece un cenno e l’energia dei nonmorti si disperse. Poi, le ossa bianche che avevano costruito la montagna iniziarono a collassare e ricaddero nel mare di resti come gocce d’acqua nell’oceano. Poi apparì lentamente una nuvola di foschia rossa.

Questo era l’ultimo segno che Domenech aveva lasciato in questo mondo.

Dopo che queste nuvole cremisi si fossero disperse, l’ultimo indizio della sua esistenza sarebbe sparito e il resto sarebbe stata storia.

Fei sospirò lievemente e si sbarazzò del miscuglio di emozioni nella sua mente. Poi provò una grande gioia. Hazel Bank era molto più forte del previsto; superava ogni sua aspettativa.

Per un secondo Fei iniziò a chiedersi chi fosse più forte tra il mago dei nonmorti e l’Imperatore Yassin.

“Sua maestà!” Il mago dei nonmorti si precipitò da Fei e gli porse i suoi rispetti; era il saluto formale che un sottoposto avrebbe riservato ad un signore.

Anche se non aveva detto nulla, le sue azioni dimostravano che gli stava giurando piena lealtà.

Hazel Bank stava ancora ripensando a ciò che era accaduto qualche momento fa. La scena di come Fei lo aveva protetto nonostante il pericolo mortale si era impresso a fondo nella sua anima. Anche se il sovrano non avesse posseduto la forma più pura di energia dei nonmorti, gli avrebbe comunque giurato lealtà.

“Dovremmo lasciare la Via del Cupo Mietitore e trovare un posto migliore dove chiacchierare?” Fei aveva molte domande da chiedere al mago dei nonmorti.

Hazel Bank capì cosa sottintendeva. Ci pensò e rispose: “Sua maestà, non deve preoccuparsi. Le Anomalie Solari sono universi paralleli, così non lasceranno nessun marchio nel mondo reale. Perciò, nessuno può individuare l’energia dei nonmorti. Anche se sono appena tornato allo stadio solare, mantenere un’anomalia non richiederà troppa energia.”

“Eh, non è male.” Fei annuì.

Fei raccontò velocemente ad Hazel Bank cosa gli era accaduto dopo che era entrato nella regione di livello 36. Non nascose l’esistenza del Castello Celeste, ma non menzionò il pilastro misterioso e la purificazione della Pietra del Mondo. Dopotutto la Pietra del Mondo era connessa a Diablo, il posto da cui proveniva la sua forza.

Una persona doveva mantenere un po’ di segreti per sé.

Dopodiché, Fei riferì al mago dei nonmorti cos’era successo nella città delle Due Bandiere.

“Quel maledetto Arthur!” Hazel Bank scosse la testa e disse con rabbia: “Negli ultimi secoli, Arthur ha commesso diversi errori a causa del suo alcolismo. Stavolta si è fatto condizionare dalla sua cattiva abitudine.”

Fei rise: “Non importa, non è stato così terribile. Se Arthur non fosse apparso, nessuno avrebbe potuto catturare l’eremita della montagna delle nevi e suo figlio Tony.”

Dopodiché raccontò ad Hazel Bank di come Piccolo Procione non era rimasto ferito dall’energia calda della spada arancione.

Chiese: “Sai perché? Questo piccoletto è un po’ strano.”

“Eh… se non sbaglio, questa piccola bestia demoniaca è una rara creatura mutata. Può consumare cristalli elementali per migliorare la sua forza. Sua maestà ha detto che ha mangiato un piccolo pezzo del nucleo di Domenech. Credo che abbia digerito quel pezzo di cristallo e che ora sia immune al fuoco.”

Mentre parlava, Hazel Bank esaminò Piccolo Procione nonostante le resistenze della creatura, toccò perfino le parti private della bestiola. Alla fine non trovò nulla che potesse confermare la sua ipotesi.

Il procione squittì e si nascose dietro Fei coprendosi le parti basse con le zampette posteriori. Con le lacrime agli occhi, mostrò le zanne e fece dei gesti verso il mago dei nonmorti.

“Davvero?” Fei ne fu piuttosto sorpreso. “Che abbia davvero raccolto una potente bestia demoniaca? Questo piccoletto è così forte?”

Dopo aver sentito le domande del sovrano, Piccolo Procione saltò sulle spalle di Fei e mostrò i muscoli delle sue zampe anteriori, cercando di dimostrare la sua forza.

“C’è un modo semplice per mettere alla prova la mia ipotesi.”

Hazel Bank aprì la mano e una nuvola di foschia grigia vorticò come un piccolo tornado al centro del suo palmo. La nebbia grigia continuò a venire compressa e si condensò fino a formare un cristallo delle dimensioni di una nocciolina.

Era il nucleo di classe solare del mago dei nonmorti.

Una volta che Piccolo Procione avesse mangiato il cristallo, l’avrebbero potuto mettere alla prova con i suoi incantesimi dei nonmorti. Allora avrebbero capito se questa piccola creatura possedesse l’abilità mutata di cui stava parlando Hazel Bank.

Sotto lo sguardo di Fei, Piccolo Procione si tappò il naso e mangiò con riluttanza il piccolo nucleo.

Sembrava che questo nucleo non fosse saporito come quello di Domenech. Questo piccolo schizzinoso roteò gli occhi, sembrava disgustato.

Presto sembrò inebriato.

<em>Pia!</em> La creatura cadde sul Trono del Caos, ruttò e si addormentò sbavando.

Fei era un po’ preoccupato.

Dopo aver esaminato con attenzione le sue condizioni ed essersi reso conto che le sue funzioni vitali erano normali, si calmò.

Proprio come una persona ubriaca aveva bisogno di tempo per digerire l’alcol nel suo corpo, Piccolo Procione doveva digerire quel piccolo nucleo di classe solare.

Nel frattempo, Fei ed Hazel Bank parlarono di altri argomenti. Il mago dei nonmorti era molto curioso riguardo al Castello Celeste. Si diceva che il Grande Guerriero del Continente, Maradona, fosse diventato così potente proprio perché era entrato nel Castello Celeste quando era giovane. Altre voci raccontavano che il Castello Celeste potesse viaggiare per il vuoto. Era comparso in altre antiche rovine e in misteriose aree proibite.

Presto il Piccolo Procione si risvegliò e aprì gli occhi.

Hazel Bank lo indicò e una lama d’osso bianca non affilata colpì il sedere del Piccolo Procione. Il mago dei nonmorti controllò bene la sua forza, così la lama si limitò a toccare la creatura.

La carne di bestie normali sarebbe marcita all’istante se fosse stata toccata dalla spada, lasciando solo uno scheletro.

Piccolo Procione invece rimase illeso e l’abbondante energia dei nonmorti non gli fece nulla.

Il piccoletto non fu contento del colpo. Mostrò le zanne e fece di nuovo dei gesti verso Hazel Bank.

“Sembra che non mi sia sbagliato. È una rara abilità innata dovuta ad una mutazione…” Hazel Bank guardò Piccolo Procione con un’espressione eloquente e il piccoletto si nascose subito dietro Fei per lo spavento coprendosi le parti basse.

“Eh, sembra che se collezioniamo nuclei di ogni elemento, potremo creare un mostriciattolo immune ad ogni magia. Anche se questo piccoletto è debole, il suo potenziale è mostruoso. Potrebbe essere di grande aiuto in situazioni speciali in futuro.” Disse Hazel Bank.

Fei la pensava allo stesso modo.

Dopo aver verificato l’abilità unica di Piccolo Procione, Fei stava per parlare di qualcosa su cui aveva riflettuto da un po’ di tempo.

Tuttavia in quel momento lo spazio iniziò a tremare. Una potente forza stava premendo sulla Via del Cupo Mietitore e l’Anomalia Solare sembrava non essere più in grado di resistere. Stava per collassare.



