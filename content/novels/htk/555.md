---
weight: 555
title: Capitolo 555 - La Mossa di Fei
pubDate: 2024-06-02T11:41:47.960Z
tags:
    - htk
---

Questa persona era nascosta tra la folla e non rivelò il suo volto. Cambiò posizione e continuò ad agitare la gente. Era davvero crudele.

Tuttavia i suoi sporchi trucchi erano molto utili in questa atmosfera tesa.

Molti erano accecati dall’avidità e l’adrenalina stava annebbiando il loro giudizio; erano tutti estremamente ansiosi. Come legno bagnato dal gasolio, si sarebbero accesi facilmente con una semplice provocazione.

Alcuni non riuscirono a trattenersi e si mossero.

“Consegnate i vostri tesori…”

“Ahahahah! Muori!”

Mentre ridevano ferocemente, iniziarono ad attaccare i pochi guerrieri più anziani che erano più deboli. Era più facile ucciderli, così erano diventati l’obiettivo della folla.

In quel momento, risuonò una voce: “Umpf!”

Questo lieve sbuffo scioccò tutti, ebbero la sensazione che un martello avesse colpito i loro cuori.

La figura blu sull’Altare Elementale inaspettatamente fece la sua mossa. Era l’imperatore Yassin.

La gente saltata sull’altare non ebbe il tempo di reagire. Furono colpiti da un’energia invisibile; prima che potessero perfino urlare, risuonarono degli scoppi e queste persone esplosero come fuochi artificiali nel cielo. La foschia di sangue era ovunque, e arti spezzati e pezzi di carne volarono in ogni direzione.

L’improvviso cambiamento scioccò tutti i presenti.

“Maledizione! È un assassino! Maledizione quanto è feroce! Cosa stiamo aspettando? Uccidiamo questo diavolo e prendiamo i suoi tesori; possiamo coalizzarci per attaccarlo!”

La persona che agitava la folla gridò di nuovo. Continuò a spostarsi, rendendo difficile capire dov’era.

<em>Whoosh!</em>

L’Imperatore Yassin indicò qualcuno e una scia d’energia di spada dorata sfrecciò fuori dall’altare.

“Ah!” Risuonò un grido e quella voce si fermò.

Un uomo di mezz’età magro dagli occhi piccoli si coprì la gola con entrambe le mani. Tossì e poi cadde all’indietro per poi morire.

L’Imperatore Yassin era una delle persone più potenti qui e aveva individuato all’istante chi stava agitando la folla.

Il potere e la tirannia dell’Imperatore Yassin sbalordì quasi tutti i presenti. Si scambiarono delle occhiate e non osarono più causare trambusto.

Quando l’Imperatore Yassin li guardava, avevano l’impressione che i loro volti venissero tagliati da una lama. Nessuno osò ricambiare lo sguardo e abbassarono tutti la testa.

“Questo è il territorio di Zenit! Chiunque osa creare caos verrà ucciso!”

Le parole fredde e il tono tirannico fecero diventare silenziosa l’intera area, nessuno osò obiettare.

Anche se la maggior parte delle persone non sapevano l’identità di quest’uomo di mezz’età dai capelli blu, la presenza tirannica dell’imperatore Yassin dava la sensazione di trovarsi in un congelatore. Le persone che volevano approfittarsi della situazione dovettero trattenere l’avidità e aspettare.

“Andiamo!” Dopo aver sbalordito tutti, l’imperatore Yassin non aveva intenzione di restare qui. Accompagnato dalle sue due guardie dietro di lui, scese dall’Altare Elementale e si diresse verso l’uscita.

La gente si fece da parte come se si trovassero davanti al serpente o allo scorpione più velenoso al mondo.

Prima che scomparisse in lontananza, l’Imperatore Yassin si girò con calma pensieroso. Guardò Hazel Bank, che indossava la sua maschera da Hello Kitty e chiese: “Sei stato tu ad uccidere Domenech?”

Nel suo sguardo trasparì un po’ di spirito combattivo.

Dato che il piccolo mondo era già chiuso, chi non era uscito doveva essere stato ucciso lì dentro.

Domenech non era ancora apparso e così doveva essere stato ucciso.

Tra tutte le persone dentro il piccolo mondo, il solo capace di eliminare Domenech era questo mago misterioso con la maschera. L’Imperatore Yassin aveva percepito la sua aura che poteva appartenere solo a signori di classe solare.

Hazel Bank annuì.

L’Imperatore Yassin fece lo stesso in risposta. “Va bene. Oggi non sarebbe conveniente per me combattere, ma non vedo l’ora di confrontarmi con te in futuro.”

Non si aspetttava che qualcuno sarebbe spuntato dal nulla e avrebbe ucciso Domenech; aveva rovinato i suoi piani. Anche se Hazel Bank non aveva ucciso il mago dell’impero Leon per provocarlo, Yassin era orgoglioso e l’aveva considerata una sfida. Perciò per via di questo piccolo incidente avrebbe lottato contro di lui.

Tuttavia, dato che Hazel Bank emanava un’aura potente, nemmeno l’imperatore Yassin era al cento per cento sicuro di poterlo battere. Inoltre aveva questioni importanti di cui occuparsi al momento.

Perciò doveva rimandare.

“Anche io non vedo l’ora.” Rispose con calma Hazel Bank, senza mostrare paura.

Dopo uno sbuffo, l’Imperatore Yassin chiese di nuovo: “Dov’è Alexander?”

Dal suo punto di vista, il re di Chambord era abbastanza potente e fortunato da sopravvivere nel piccolo mondo. Perciò era stupito di non aver visto il guerriero più talentuoso della nuova generazione di Zenit.

“Se n’è andato molto tempo fa.” Rispose con tranquillità Hazel Bank.

“Uh? Interessante…” L’Imperatore Yassin ne fu un po’ sorpreso. Poi annuì e se ne andò con le sue guardie.

La gente sospirò di sollievo solo dopo che l’Imperatore Yassin scomparì insieme alla sua energia tagliente da guerriero dell’elemento metallo. Finalmente non provavano più quella sensazione terrificante.

Un momento dopo, l’atmosfera tornò ad essere tesa.

Senza la pressione dell’imperatore Yassin, la folla si fece di nuovo prendere dall’avidità e dalle intenzioni malvagie. Anche se l’Imperatore Yassin li aveva minacciati, adesso se n’era andato via. Una frase non poteva trattenere queste persone. Dopotutto il gruppo sull’altare aveva molti tesori!

<em>Whoosh!</em>

Il maestro reale di Jax alzò il braccio e la Sabbia della Rabbia Terrena apparì sopra il suo gruppo. L’energia arancione avvolse lui, la sua guardia, Fairenton e Modoc. Senza dire una parola, scese dall’Altare Elementale.

“Un’arma stellare semi divina?” Gridò qualcuno.

Qualcuno riconobbe la minaccia nascosta nel granello di sabbia delle dimensioni di un pugno e tutti arretrarono.

La combinazione di un membro d’élite della Luna Piena e un’arma semi divina potevano battere chiunque al di sotto della classe solare, e il puro vantaggio numerico non avrebbe funzionato.

Perciò il gruppo di Jax se ne andò sano e salvo.

<em>Whoosh! Whoosh! Whoosh!</em>

Nemmeno il bel principe ereditario Girano di San Germain rimase indietro. Mosse la sua bacchetta magica di cristallo nero e una nuvola cupa avvolse sé stesso e le sue quattro serve. Volarono a venti metri d’altezza e sfrecciarono verso la regione di livello 33…

“Un’altra arma stellare semi divina?”

Gli esperti attorno all’Altare Elementale si riempirono di avidità e sentirono le gole seccarsi. Non osavano fermare queste persone e furono costrette a guardarle mentre se ne andavano.

Ora i soli rimasti erano il mago dei nonmorti e i sette guerrieri più vecchi che erano entrati nel piccolo mondo grazie a Fei e ad Hazel Bank.

Da ciò che aveva detto l’Imperatore Yassin, sapevano che Hazel Bank era troppo potente per loro.

“Questa persona può fare preoccupare quel misterioso maestro? Non possiamo vincere contro di lui!

Perciò, i sette vecchi guerrieri che erano relativamente più deboli sembravano agnelli agli occhi dei lupi.

“Voi sette! Consegnate i vostri tesori! Posso promettervi che vi lascerò vivere.” Un membro d’élite della Mezzaluna indicò i sette.

“Vecchi bastardi! Che state aspettando? Lasciate qui i vostri tesori e andatevene fuori dalle palle! Volete morire?” Un altro maestro si fece avanti e li minacciò.

Gradualmente, sempre più esperti salirono sull’Altare Elementale con ferocia.

Dato che avevano scelto di bloccare la via alle persone appena uscite dalla regione principale, la maggior parte di loro non era amichevole e gentile; avevano tutti intenzione di derubarli. Se non fosse stato per l’atteggiamento tirannico dell’Imperatore Yassin, avrebbero già causato vittime.

Queste persone erano state costrette a rimanere ferme a guardare gli altri andarsene, e adesso non potevano più trattenere l’avidità e l’intento omicida.

“Voi…” I guerrieri più anziani erano lividi e iniziarono a tremare, ma erano impotenti.

Anche se avevano fatto dei progressi nel piccolo mondo, non potevano combattere contro così tante persone.

Alcuni di loro provarono a trattare con queste persone; erano disposte a consegnare alcuni tesori, ma volevano tenere alcune delle erbe spirituali che avrebbero allungato la durata della loro vita.

“No! Consegnatele tutte! Se osate nascondere anche solo un tesoro, sarete uccisi!”

“Perché state discutendo con loro? Uccideteli tutti! In quel modo otterremo ogni tesoro!”

“Va bene, uccidiamoli!”

Mentre si riempivano di intento omicida, alcuni avevano intenzione di attaccare.

Fei, nascosto nell’area, scosse lievemente la testa e sospirò. Aveva portato quei vecchi nel piccolo mondo per via della sua compassione, ma non si aspettava che sarebbero finiti in pericolo per questo. Non era contento di vedere questa scena.

<em>’Va bene, dato che ho causato indirettamente questo problema, li aiuterò ancora una volta.’</em> Pensò Fei.

Il Trono del Caos emise una scia di energia argentata e apparì sull’altare con Fei, bloccando i maestri avidi e feroci.



