---
weight: 560
title: Capitolo 560 - Discussione di Notte
pubDate: 2024-06-02T16:41:47.961Z
tags:
    - htk
---

Jessie era il discendente di una famiglia fedele al Santuario della Tela Nera ed aveva dimostrato talento nel coltivare potere sacro fin da piccolo. Il santuario gli aveva prestato attenzione da quando aveva quattro anni ed era stato istruito da Anziani come Batistuta e Totti. Gli era stato impartito il codice del Santuario della Tela Nera e lo rispettava sia a parole che nella pratica.

Perciò si poteva dire che Jessie fosse esigente con gli altri, ma era ancora più severo con sé stesso.

Così aveva difficoltà ad accettare che un Prediletto da Dio selvaggio come il re di Chambord diventasse un vescovo del Santuario della Tela Nera. Anche se Batistuta aveva cercato di convincerlo, non riusciva ancora a comprenderlo così facilmente.

Tuttavia doveva ascoltare gli ordini degli Anziani.

Inoltre, l’oracolo aveva detto che i Prediletti da Dio avevano i requisiti per diventare vescovi di santuari. L’unico aspetto che confondeva Jessie era il motivo per cui gli dei avevano scelto il sovrano di Chambord, che non seguiva mai il codice della Sacra Chiesa, come loro Prediletto.

Per Jessie, il conflitto nella sua fede era peggio della morte.

“Gli dei non si sbagliano mai. Forse la mia comprensione del codice non è sufficiente. Il mio percorso è ancora lungo e potrei capire la verità seguendo sua maestà Alexander.”

…..

Mentre il giovane sacerdote era ancora preso da questi dilemmi, i guerrieri di Chambord come Drogba e Pierce stavano insultando Andrew Arshavin, il dio della guerra di Zenit amato dall’impero.

“Umpf! Che vada a fa***lo; è solo un imbroglione! Se avessero dato a sua maestà il controllo delle cinque legioni principali, sarebbe riuscito a conquistare facilmente Spartax e Eindhoven. Dopotutto ci sono 150.000 membri d’élite lì!” Disse con ferocia Drogba mentre mordeva la coscia di cinghiale deliziosa che aveva in mano. Era infuriato e stava imprecando.

“Hai ragione! Sua maestà Alexander è riuscito a fermare 70.000 soldati d’élite di Jax per 40 giorni con una legione creata di recente. Ha anche ucciso l’Eremita della Montagna delle Nevi e ha intimidito tutti i maestri nel Palazzo Mitico. Il principe ereditario potrebbe fare lo stesso?” Gridò Pierce, l’altro soldato tosto di Chambord.

“Umpf! Ho sentito che il principe ereditario Arshavin ha lasciato che fossero i suoi sottoposti a gestire il fronte sud-ovest ed è tornato nella capitale; ha cercato di usare questa vittoria per lottare per il trono con sua altezza Dominguez. La gente dice che ha accusato sua maestà Alexander di aver prolungato la guerra, aver governato la città delle Due Bandiere come un imperatore, ucciso nobili di Zenit e aver contattato di nascosto i nemici di Jax…” Disse Torres. Dopo aver sentito ogni genere di diceria di recente, nemmeno lui che di solito era calmo si era trattenuto.

“Il principe ereditario sta cercando di provocare sua maestà! Maledizione! Che maiale ingrato! Se sua maestà non lo avesse salvato sul picco della montagna orientale a Chambord, sarebbe stato ucciso da Paris…”

“Ho sentito che la situazione a San Petersburg è caotica; quasi tutti i nobili stanno sostenendo il principe ereditario. Grazie ai piani della principessa, Arshavin ha ottenuto il controllo e il secondo principe è in pericolo; ha già subìto un po’ di tentativi di assassinio.”

“Maledizione! Quella principessa! Cosa sta pensando? Sua maestà l’ha trattata bene e lei sta aiutando Arshavin a battere Chambord?”

“Eh? La principessa? Non ha fatto nulla…”

“Cosa ne sai? Se la principessa non l’avesse permesso, come sarebbero spuntate così tante famiglie nobili ad accusare sua maestà? Eheh, secondo me dovremmo tornare a San Petersburg! Con la forza di sua maestà, chi potrebbe fermarci? Dovremmo uccidere tutti i nobili che osano maltrattarci! Così vedremo chi altro oserà accusarci!”

La discussione presto sfuggì di mano e iniziarono a parlare di argomenti sconvenienti.

In quel momento, una persona si avvicinò lentamente e tossì per attirare la loro attenzione.

Dopodiché fissò un po’ dei guerrieri che avevano detto cose oltraggiose e li rimproverò: “Sapete di cosa state parlando? Se ci fossero delle spie e riferissero ciò che avete detto al palazzo dei Cavalieri Imperiali, verreste tutti catturati e impiccati nella prigione nera! Credete che la situazione non sia abbastanza caotica? Non causate altri guai a sua maestà!”

Era stato lo stratega di Chambord, il vecchio Aryang, a parlare.

Anche se il vecchio Aryang si era unito di recente a Chambord, tutti i capi della città lo rispettavano e lo ascoltavano dopo le loro esperienze con lui nel fronte di Jax; le sue conoscenze militari e il suo carisma li avevano conquistati. Inoltre, dato che Fei aveva mostrato rispetto nei suoi confronti e contava su di lui, il vecchio aveva molta influenza sui guerrieri di Chambord. Dopo aver sentito cos’aveva detto, persone come Drogba e Pierce capirono di aver superato il limite, ridacchiarono e abbassarono la testa.

“Se potessi descrivere la situazione di Zenit con una sola parola, sarebbe caotica! Se dovessi descriverla con sue parole, sarebbe super caotica! Nessuno sa cosa succederà! Sua maestà è saggio e paziente, per questo ha scelto di trattenere la rabbia tre giorni fa. Sua maestà è gentile e non vuole trascinare Chambord in conflitti. Siete i seguaci più vecchi di sua maestà e sua maestà si fida soprattutto di voi. Perciò dovrete essere ancora più pazienti in momenti come questi e non rovinare i suoi piani.”

Il vecchio Aryang pensava che il suo tono prima fosse stato troppo severo, così mostrò più gentilezza mentre li avvertiva.

I guerrieri come Drogba e Pierce erano tutti diretti, e non si preoccuparono per il rimprovero.

Il grassone Oleg si spostò un po’ e fece posto al vecchio Aryang; volevano tutti ascoltare l’analisi della situazione dello stratega.

“Tra i tre fronti, quello di Jax è l’unico in cui le truppe di Zenit non hanno effettuato un contrattacco. Per questo sua maestà ha fatto una brutta figura. Inoltre, per unire le truppe della città delle Due Bandiere all’inizio, sua maestà ha ucciso i capi delle sette famiglie nobili più importanti, e questo ha creato punti deboli da sfruttare per i malintenzionati. Se le persone ostili nei confronti di sua maestà potessero controllare l’opinione pubblica e influenzare i discorsi nei cerchi d’élite, ci saranno molti problemi per Chambord in futuro.”

Disse il vecchio Aryang analizzando nel dettaglio.

“Ora, Arshavin, il dio della guerra di Zenit, ha vinto nel fronte meridionale ed è un eroe per i cittadini. Molti nobili lo preferiscono e la sua influenza è aumentata di molto. Inoltre ha ottenuto il supporto del quartier generale. Tra le dieci vecchie legioni principali, ne controlla sei e controllerà quattro delle dieci nuove legioni. È in una posizione dominante nella lotta per il trono. Di questo passo, dopo che l’imperatore Yassin morirà per la sua malattia, sarà il principe ereditario a succederlo.”

“Tuttavia, l’eroe dell’impero prova ostilità nei confronti di sua maestà. Se Arshavin diventasse davvero l’imperatore, Chambord finirebbe nei guai.”

“Il motivo per cui sua maestà ha perso il titolo di capo dei comandanti del fronte di Jax e della legione Zanna di Lupo è perché Arshavin l’ha accusato durante l’ultima conferenza nel quartier generale.
Dato che il principe ereditario ha così tanta influenza nel settore militare al momento, le sue opinioni sono potute diventare all’istante degli ordini. Perciò, il capo dei comandanti del fronte di Jax ora è il leale sottoposto di Arshavin, Abonla. I soldati nativi della città delle Due Bandiere verranno riorganizzati e persone come il signor Ribry che sono state favorite molto da sua maestà non saranno in una buona situazione.
Inoltre anche la legione Zanna di Lupo creata e condotta da sua maestà sarà riorganizzata. Ci sono molte possibilità che ogni soldato e comandante venga congedato…”

“In effetti, si dice che il signor Ribry sia stato congedato dalla sua posizione di capo dei comandanti delle truppe native e che il quartier generale nominerà qualcun altro. Inoltre, i comandanti di alto livello nella legione che preferivano Chambord come il signor Shevchenko, il signor Reyes e la signorina Cindy hanno ricevuto l’ordine di tornare nei loro regni affiliati a riflettere sui loro errori… Tutto sta dimostrando che alcuni hanno individuato la minaccia rappresentata da sua maestà e hanno cercato di eliminarla immediatamente. Temo che ciò che sta accadendo ora sia solo il preludio. Useranno altri trucchetti spregevoli!”

Il vecchio Aryang si fermò dopo aver detto tutto questo.

I soldati di Chambord di scambiarono delle occhiate e non sapevano come rispondere. Dopo un po’, Torres chiese mentre giocherellava con la corda del suo arco con un bagliore freddo negli occhi: “Signor consigliere, cosa dovremmo fare?”

“Al momento niente.” Lo sguardo del vecchio Aryang rivelò saggezza mentre diceva: “Anche se la situazione sembra pericolosa, finché non causerete altri problemi per sua maestà, non ci saranno troppi guai. Anche se sembra che sua maestà si stia ritirando, non siamo in svantaggio. Quasi nessuno a Zenit può minacciare il sovrano! Se non sbaglio, la forza di sua maestà è ad un livello inimmaginabile! È praticamente invincibile a Zenit!”



