---
weight: 5610
title: Capitolo 561 - Ti sei dimenticato di una persona
pubDate: 2024-06-02T17:41:47.962Z
tags:
    - htk
---

Il vecchio Aryang sospirò.

Questo giovane re, che aveva deciso di seguire durante il momento peggiore della sua vita, si era rivelato una persona unica.

La situazione a Zenit era molto speciale, non era accaduto nulla di simile negli ultimi 60 anni. Un qualunque altro regno affiliato si sarebbe solo potuto arrendere al principe ereditario Arshavin. Per Chambord però sembrava un giochetto.

La forza individuale assoluta permetteva al sovrano di distanziarsi dal gioco e osservare tutto come uno spettatore. Era lui a controllare la situazione e poteva riscrivere le regole se avesse voluto. Perciò, il Dio della Guerra di Zenit sembrava un pagliaccio ai suoi occhi.

Questo era vero potere!

Quando la forza individuale di una persona raggiungeva un certo livello, si poteva ignorare le truppe militare e i maestri di un impero. Ogni sorta di cospirazione e trappola sarebbero state inutili.

Sfortunatamente, c’erano troppi fattori imprevedibili per il vecchio Aryang.

Se avesse saputo che l’Imperatore Yassin, che si diceva fosse molto malato, aveva quasi ucciso un signore di classe solare nel Palazzo Mitico, la sua valutazione sarebbe cambiata; se non altro si sarebbe reso conto che Fei non era ancora invincibile a Zenit.

Naturalmente il re aveva molti assi nella manica che la gente non si sarebbe mai potuta immaginare.

Se Chambord si fosse dovuta separare da Zenit, anche se l’imperatore Yassin fosse stato potente, non sarebbe rimasta in svantaggio.

Fei stava solo pensando ad una prospettiva più ampia e non voleva che la situazione peggiorasse.

Inoltre il principe ereditario Arshavin non rappresentava la famiglia imperiale. La persona ancora al comando era Yassin. Aveva ingannato tutti con la sua recita, ma non avrebbe più potuto continuare a nasconderlo dopo il viaggio nell’Altare Mitico.

Il vecchio Aryang aveva ragione. Aveva avvertito questi guerrieri sempliciotti di non causare altri guai al re e non aveva nemmeno danneggiato il loro morale. Invece erano diventati ancora più fiduciosi. Aveva raggiunto tre obiettivi in una volta.

Mentre continuavano a chiacchierare, la conversazione tornò ai loro vecchi compagni.

“Ah, dopo aver combattuto con tipi come Shevchenko e Ribry, di sicuro mi mancano. Che peccato che non fanno parte di Chambord. Altrimenti, se potessimo servire tutti sua maestà, sarebbe molto meglio che venire maltrattati da quel maledetto principe ereditario…” Disse con emozione Drogba grattandosi la testa.

Gli altri guerrieri erano d’accordo.

Ultimamente, i guerrieri di Chambord, i comandanti nativi della città delle Due Bandiere e quelli della Legione Zanna di Lupo avevano lottato l’uno contro l’altro e avevano formato un’amicizia che poteva esserci solo tra uomini. Per questo erano un po’ tristi dopo essersi dovuti separare improvvisamente dai loro compagni.

“Eh, è una sfortuna. Sarebbe stato fantastico se fossero potuti tornare insieme a noi.”

“Credo che manchino anche a sua maestà.”

Alla fine l’atmosfera era così triste che perfino il vecchio Aryang, che di solito era calmo e composto, divenne silenzioso.

Tuttavia nessuno aveva notato che Angela li aveva usciti mentre era uscita dalla tenda centrale.

<em>’Così Alexander è così sotto pressione?’</em> Pensò Angela, inquietandosi.

Non aveva mai prestato molta attenzione alla situazione di Chambord.

Eccetto quando era stata a San Petersburg e aveva cercato di aiutare Fei a costruire la legione Zanna di Lupo, non aveva mai voluto partecipare alla gestione di Chambord perché non voleva causare altri guai al suo amato.

Questa era la prima volta che si rendeva conto di quanta pressione stesse sopportando Fei.

“Ma cosa posso fare per Alexander?” Angela rimase di fronte alla tenda centrale e si mordicchiò il labbro inferiore con i suoi denti bianchi come perle. Si sentiva inutile; eccetto per dare da mangiare e da vestire a Fei, sentiva di non poter fare nient’altro.

Questa conclusione avvilì un po’ questa ragazza.

“Eheheh, sciocchina, non devi fare nulla per me…” Qualcuno la abbracciò da dietro e una voce familiare risuonò vicino alle sue orecchie: “Finché posso abbracciarti così per un po’ di minuti ogni giorno, la mia vita si riempie di felicità e colore.”

“Ah, Alexander…” Anche se era abituata al contatto intimo di Fei, sarebbe comunque arrossita e il suo battito cardiaco sarebbe accelerato. Strinse le grosse mani che si erano appoggiate attorno alla sua vita e disse: “Ma Alexander, voglio fare qualcosa per te.”

“Uh? Eh, se è così, potresti occuparti degli animali domestici e addestrarli appropriatamente. Dopo che cresceranno, la nostra Chambord avrà tre potenti draghi che proteggeranno il regno. È molto importante!” Fei la confortò e la riportò nella tenda centrale.

Angela annuì con sincerità e disse: “Non c’è problema. Credo di poterci riuscire.”

Il problema che stava infastidendo questa ragazza fu risolto dalle parole dolci di Fei.

“Angela…” Fei la abbracciò stretta.

“Eh?”

“Sposiamoci. Organizziamo il nostro matrimonio.”

“Eh?” La ragazza ne fu sorpresa, le stava perfino tremando la voce.

“Sposiamoci non appena torniamo nel regno, cosa ne pensi?” La voce di Fei sembrava da sogno per Angela, “Il nostro matrimonio si svolgerà di fronte a decine di migliaia di abitanti di Chambord con una splendida pioggia di petali che cade dal cielo. Rimarremo in un castello celeste mentre i nostri cittadini festeggeranno con noi, e ogni creatura intelligente nell’area verrà a congratularsi. Progetterò personalmente il tuo abito e diventerai la sposa più felice, fortunata e bella del mondo!”

La sensazione di felicità travolse Angela, facendola sentire un po’ stordita. Era una sensazione strana e il suo cuore batteva all’impazzata.

Il respiro che sentiva all’orecchio stava quasi per farla svenire.

Si morse le labbra mentre le veniva in mente una persona. Dopo un po’ d’esitazione, si girò e guardò Fei con un’espressione sincera.

In quel momento l'atmosfera diventò un po’ strana.

L’espressione di Angela spaventò un po’ Fei. Mentre stava per dire qualcosa, la ragazza scoppiò a ridere e premette un dito sottile e bianco sulle labbra di Fei. Mostrando un’espressione giocosa, rise: “Alexander, ti sei dimenticato di una persona!”

“Ah?” Fei si sentì un po’ in colpa; sapeva di chi stava parlando.

“La sorella Elena mi ha parlato di voi. Non sapevo che ti avesse accompagnato in così tante missioni pericolose. Avete lottato insieme e avete sperimentato così tanto… La invidio proprio; è potente e ti ha potuto aiutare in battaglia…” Angela accarezzò le guance di Fei mentre continuava: “Non sapevo che avessi corso così tanti pericoli nell’altro mondo…”

“Angela, io…”

“Lo so Alexander. So che non me l’hai detto perché non volevi che mi preoccupassi. Non devi biasimare la sorella Elena. Quando siamo svenute entrambe circa un mese fa, pensavamo che non ti avremmo più rivisto. C’eravamo solo noi in quello strano spazio cupo. Per distrarmi e prendersi cura di me, mi ha detto delle storie…”

Questa ragazza ingenua sarebbe sempre stata altruista.

“Perciò, Alexander, non puoi sposare solo me. Durante il nostro matrimonio, non puoi tenere solo la mia mano. La sorella Elena ha fatto sacrifici quanto me e spero che potremo indossare entrambe gli abiti da sposa progettati da te, starti accanto e venire benedette da tutti i cittadini di Chambord!”

Fei rimase sbalordito; si sentiva sia toccato che colpevole.

Nel continente Azeroth governato dalla legge della giungla, i maschi avevano una posizione superiore rispetto alle femmine. Perciò era comune vedere un uomo con diverse mogli. I nobili che erano ancora più potenti avevano centinaia di amanti. Quasi tutti i sovrani dei regni affiliati avevano un harem e perfino la potente Sacra Chiesa permetteva implicitamente una legge terrificante che veniva chiamato diritto alla verginità. Nei regni e negli imperi dove esisteva questa legge, ogni ragazza avrebbe dovuto dare la propria verginità al sovrano prima di sposarsi.

Perciò sposare due ragazza in una volta era comune e Angela non era contraria.

Angela era una persona empatica. Dopo che aveva saputo delle esperienze pericolose di Fei ed Elena nell’altro mondo, aveva capito quanto era saldo il rapporto tra i due ed era diventata una grande amica di Elena in quel misterioso spazio cupo, l’aveva accettata completamente e quell’ultimo briciolo di reticenza era scomparso.

In un certo senso, ciò che era accaduto ad Angela e ad Elena aveva aiutato i tre ad aprirsi l’un l’altro e a creare armonia.

Fei non disse nulla; si limitò ad abbracciare la ragazza.

…..

Mondo di Diablo.

Fei ed Elena erano fuori dalla tomba dove si nascondeva il boss finale di Lut Gholein.



