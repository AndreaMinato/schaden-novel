---
weight: 566
title: Capitolo 566 - È lei!
pubDate: 2024-06-02T22:41:47.963Z
tags:
    - htk
---

La gente si girò e volse gli occhi in direzione di quella voce.

C’era un giovane bruno e magro dall’aspetto piuttosto sporco. Era piccolo e indossava abiti laceri. I suoi capelli erano scompigliati e sporchi di paglia ed erba secca.

Il suo nome era Monet ed era una delle persone più povere in città. Prima di parlare, era rimasto vicino alla porta perché non poteva permettersi nemmeno un bicchiere di birra. Era stato silenzioso e timido prima, ma per qualche motivo si era fatto avanti all’improvviso e aveva contraddetto il signor Babel.

“Monet? Sai cosa stai dicendo?” Babel si accigliò e lo fissò con ferocia.

“So… so che non hai ragione. Sua maestà il re Alexander non ha fatto quelle regole.” Dopo essere stato questionato dall’uomo più potente della città, Monet non si fece indietro nonostante fosse timido. Anche se capiva il significato dietro la domanda di Babel, raddrizzò la schiena e insistette.

“Davvero? Nei sei sicuro Monet? Come lo sai?”

“Cosa sta succedendo?”

“Monet, chi te l’ha detto? Cos’altro sai?”

I contadini sembravano persone che avevano trovato un’ancora di salvezza.

Iniziarono a fare domande e sempre più gente ansiosa circondò all’istante Monet. Anche se sapevano che questo giovane che di solito non lavorava così sodo poteva stare mentendo, speravano comunque che stesse dicendo la verità.

“Monet, stai dubitando di me? Dubiti delle parole di un nobile? Sai cosa significa?” Babel si accigliò così tanto che quasi le sue sopracciglia si unirono. Tutti capirono che questo nobile si stava proprio arrabbiando.

Dopo aver visto questa espressione, la guardia pelata sogghignò e si avvicinò a Monet.

Monet aveva un amico accanto che gli tirò piano la manica, cercando di dirgli di scusarsi e di implorare perdono.

Tuttavia questo giovane di solito timido mantenne un’espressione testarda. Raddrizzò la schiena e dichiarò: “Stai mentendo! Ho incontrato l’emissaria di Chambord e ha detto che sua maestà il re Alexander ha rimosso ogni tassa per i contadini e che anche l’affitto delle terre sarà gratuito. Anche i semi verranno distribuiti gratuitamente…”

“Cosa? Esiste una cosa del genere?”

“Emissaria di Chambord? Dove? Perché non vedo nessuno? Sei sicuro di aver incontrato l’emissaria di Chambord, Monet?”

I contadini nella locanda urlarono. Sembravano viaggiatori che stavano morendo di sete che avevano appena visto un lago.

“Non sto mentendo, è vero… Ah!”

<em>Bam!</em>

Prima che Monet potesse finire di parlare, urlò di dolore.

Dopo che la guardia pelata diede un pugno a Monet, gli diede un altro colpo.

Monet si raggomitolò subito come un gamberetto. Provava così tanto dolore che impallidì e non riuscì ad emettere un suono.

I contadini nella locanda ne furono terrorizzati e nessuno osò aiutare Monet a rialzarsi.

Questa guardia pelata aveva quasi raggiunto il livello di una stella e praticamente aveva ottenuto energia da guerriero; poteva sconfiggere facilmente tutti nella locanda. A causa della sua esistenza, nessuno in città osava dubitare degli ordini del signor Babel.

“Bleah! Sporco maiale! Come osi mentire e gettare disonore su di me? Come osi dubitare delle parole del signor Babel?” La guardia pelata sputò a terra e sogghignò ancora di più. Mentre si guardava attorno, rise: “Miserabili! Queste sono le conseguenze quando dubitate del signor Babel!”

“Legatelo! Quando il sole sorgerà domani, impiccatelo al centro della città! Fate sapere a tutti come finirà chiunque disubbidirà a sua maestà al sovrano Alexander!” Babel si rilassò e guardò Monet come se fosse un insetto orrendo. Sembrava che questo nobiluomo non volesse nemmeno schiacciare questo povero giovane perché pensava che avrebbe rischiato di sporcarsi le scarpe, ma le sue parole erano inquietanti.

Vicini alla finestra, Fei impedì a Torres e a Jessie di aiutarlo.

Quando Monet fu scaraventato a terra, il re notò che il suo amico era fuggito dalla locanda. Era chiaro che avesse intenzione di cercare una persona.

Se Fei non si sbagliava, quella persona sarebbe dovuta essere l’emissaria di Chambord.

Il nobiluomo Babel era feroce e continuò ad addossare ogni colpa al sovrano di Chambord e Fei era quasi sicuro che tutte le tasse e le spese aggiuntive fossero trucchi escogitati da quest’uomo. Se il re avesse rivelato la sua identità, avrebbe potuto risolvere all’istante ogni problema. Tuttavia era interessato a questa emissaria di cui aveva parlato Monet, così voleva vedere come avrebbe gestito questo problema.

Dentro la locanda.

Il povero Monet era legato ad una trave di legno al centro della locanda e gli avevano ficcato un pezzo di tessuto in bocca. Adesso era mezzo privo di sensi.

Dopo che Babel minacciò ancora un po’ i contadini, nessuno osò sfidarlo.

La nobildonna di nome Kelly si coprì il naso con un fazzoletto bianco dal lieve profumo e si guardò attorno con fare annoiato. All’improvviso le sue pupille si contrassero quando vide i cinque estranei. Dopo aver mostrato ostilità nei confronti di Angela che era molto più bella di lei, si concentrò su Fei, Torres e Jessie, che erano tutti molto belli.

Una donna piena di desiderio!

Fei aveva già notato la sua reazione. Aveva visto molti video per adulti giapponesi, così capì le intenzioni di questa donna di mezz’età piena di trucco e sentì un po’ di soddisfazione.

Forse perché Fei era il sovrano e aveva un’aura speciale, ma Kelly concentrò lo sguardo su di lui.

Usando il sesto senso di una donna, classificò all’istante i tre giovani.

In quel momento, Babel finalmente si girò, seguì lo sguardo della moglie e vide i cinque estranei. All’istante si concentrò su Angela.

Provò un forte senso di possessività. Mentre stava per fare qualcosa, si irrigidì all’improvviso.

Si sfregò gli occhi e divenne confuso.

In quel momento, per qualche motivo, la sua visuale si era offuscata. Quando guardò i cinque estranei, poté solo distinguerne i profili. Quando cercò di nuovo di osservare la ragazza simile ad una dea, non riuscì più a vedere il suo viso, ma solo dei confini più scuri. Tuttavia quando si girò e guardò gli altri, la sua visuale tornò alla normalità.

Fei arricciò le labbra; stava usando il suo potere per ridurre la sua percezione. Se non avesse voluto aspettare che l’emissaria di Chambord arrivasse, avrebbe potuto muovere un dito ed eliminare direttamente questo piccolo nobiluomo feroce e avido.

Babel abbassò la testa e sussurrò qualcosa all’orecchio della guardia pelata, che guardò il gruppo di Fei e annuì con fare lusingante. Mentre la guardia stava per avvicinarsi a Fei, la porta di legno della locanda si aprì cigolando. Il rumore risuonò con forza nella locanda che adesso era silenziosa.

“Per favore! Per favore! Hanno picchiato Monet! Non può più resistere…” Risuonò una voce ansiosa e la gente nella locanda la sentì insieme al rumore del vento.

Tutti fissarono la porta.

Era apparsa una figura alta circa 1,6. Questa persona indossava un lungo abito rosso e una cintura dorata. Sembrava giovane e i suoi capelli rossi svolazzavano al vento. Sembrava una nuvola di fuoco.

Era una donna.

Ad essere esatti, era una ragazza di circa 15-16 anni.

Accanto a lei c’erano tre giovani. Due indossavano armature nere e parevano avere 16-17 anni e il terzo era l’amico di Monet che era scappato poco tempo fa.

La ragazza vestita di rosso ignorò le reazioni sorpresi della folla. Alzò la testa, si guardò attorno e iniziò a fissare Babel. Sogghignò e chiese altera: “Sei tu il piccolo nobile che ha osato mentire e diffamare sua maestà il re Alexander?”

Un tono così tirannico!

Questa ragazza aveva ignorato completamente il titolo di Babel.

“Chi sei?” Babel si accigliò. Le sue sopracciglia spesse erano così aggrottate che quasi si stavano unendo.

“Sono l’emissaria di Chambord, studentessa del secondo anno dell’università civile e militare di Chambord. Sono anche una studentessa d’eccellenza ufficiale dell'università! Ricorda il mio nome! Sono Louise!” Rispose con orgoglio la ragazza vestita di rosso riferendo un po’ di titoli misteriosi.

<em>Nota traduzione: letteralmente “studentessa d’eccellenza” sarebbe “studente dai tre meriti”, cioè che ha dimostrato grandi capacità di studio, fisiche e grande morale e valori.</em>

Finalmente aveva riconosciuto questa ragazza! Non si aspettava che l’emissaria di Chambord sarebbe stata lei!



