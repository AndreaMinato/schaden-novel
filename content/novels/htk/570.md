---
weight: 5700
title: Capitolo 570 - Intento Assassino
pubDate: 2024-06-03T02:41:47.963Z
tags:
    - htk
---

Lungo la strada verso il campo militare.

L’oscurità aveva avvolto la terra e le montagne e gli alberi in lontananza sembravano bestie nere.

Non c’erano molte stelle nel cielo; la maggior parte erano state bloccate dalle nuvole, rendendo l’atmosfera un po’ cupa.

Visto che Louise era una ragazza giocosa, il viaggio di ritorno non fu noioso. Era divertente e fece ridere numerose volte il gruppo con le sue battute.

Lungo la strada di ritorno, Louise riferì ad Angela dei cambiamenti avvenuti a Chambord, incuriosendo la gente.

Le truppe di Chambord nascosero le bandiere e mantennero un basso profilo. Il campo era localizzato accanto ad un fiume a cinque chilometri di distanza da Kelun.

Dopo aver ispezionato la città, Fei e gli altri quattro erano tornati. Naturalmente anche Louise, Pato e Brand li avevano seguiti.

Non appena avevano pensato di poter incontrare i famosi guerrieri che si erano fatti un nome nella competizione tra i regni affiliati di San Petersburg, Pato e Brand diventarono entusiasti e nervosi. Persone come la Spada Veloce dai Capelli Bianchi Pierce, il Pugno Feroce dai Capelli Neri Drogba, il Creatore di Disperazione Oleg e Dita Distruttive Peter Cech adesso erano tutti estremamente famose a Chambord e gli studenti dell’università erano ansiosi di incontrarli. Perciò Pato e Brand non riuscirono nemmeno a concentrarsi sul percorso.

Al contrario della Rosa di Fuoco Louise che era la figlia di Pierce e aveva incontrato questi grandi guerrieri in passato, Pato e Brand provenivano da famiglie povere. I loro talenti erano stati scoperti dopo la competizione tra i regni affiliati e si erano iscritti all’università civile e militare. Perciò non avevano mai incontrato questi esperti famosi prima, per questo erano così eccitati.

Inoltre, come tutti i loro coetanei, questi ragazzini erano super leali e provavano un’enorme ammirazione per il sovrano.

Se Fei non fosse andato contro le obiezioni di molte persone e non avesse usato molte delle risorse del regno per creare questa scuola pubblica e dare borse studio agli studenti poveri, ragazzini come Pato e Brand non avrebbero avuto l’occasione di esaudire il loro sogno di diventare maghi e guerrieri; la pressione della sopravvivenza li avrebbe schiacciati. Forse non si sarebbero riusciti a permettere nemmeno nuovi abiti e del buon cibo.

Si poteva dire che la decisione del sovrano di creare questa università avesse cambiato il fato di numerosi bambini poveri e delle loro famiglie.

Potevano inseguire i loro sogni e diventare potenti maestri.

Solo sotto questo aspetto, era facile immaginare quanta ammirazione e gratitudine provassero gli studenti nei confronti di Fei.

Torres capì che questi due ragazzini erano nervosi, così sorrise e chiacchierò con loro, tranquillizzandoli.

Il Figlio del Vento Torres era un arciere divino dalla mente razionale che non avrebbe nemmeno esitato di fronte a potenti nemici. Tuttavia fu toccato quando vide questi due giovani.

Non molto tempo fa, il suo fato era uguale al loro; era nato da una famiglia povera e si doveva preoccupare di come sopravvivere, era stato il re a cambiare il suo destino. Perciò si sentiva molto vicino a questi due ragazzini che avevano vissuto la stessa esperienza.

Jessie ed Alan che provenivano dal Santuario della Tela Nera rimasero in silenzio.

Era una scena commovente.

Quando avevano visto questi tre ragazzini talentuosi e sentirono parlare dei cambiamenti avvenuti a Chambord da questa ragazzina di nome Louise, rimasero sbalorditi, specialmente Jessie.

Ad essere sinceri, aveva difficoltà a crederci.

“Come potrebbe una persona selvaggia, assetata di sangue, avida e aggressiva come il sovrano di Chambord poter compiere un’impresa così inimmaginabile? Tuttavia, quando questi tre ragazzini lo guardano, quella passione, fiducia e ammirazione… sembra simile a come i fedeli della Sacra Chiesa venerano il papa.”

Dopo aver visto tutto questo, Jessie iniziò ad avere dei dubbi.

Il suo intuito gli suggeriva che la ragazzina probabilmente era sincera.

“Sembra che il signor Batistuta abbia ragione e così anche Alan. Il mio pregiudizio mi ha accecato e le regole della chiesa hanno limitato la mia mente. Non sono stato un buon osservatore e dovrei cogliere questa opportunità per vedere le capacità del re Alexander.” Mormorò tra sé e sé Jessie.

All’improvviso smise di rimuginare e si fermò; aveva percepito un intento omicida nell’area.

Poi si rese conto che anche il sovrano di Chambord, che era in testa al gruppo, si era fermato.

Fei e Jessie erano le due persone più potenti nel gruppo. Perciò erano stati loro a scoprire il pericolo nascosto per primi.

Poi fu il turno di Torres ed Alan, che protessero velocemente Angela da sinistra e da destra.

Dopo aver visto la loro reazione, Louise, Pato e Brand, che erano ben addestrati, capirono cosa stava accadendo. Si misero subito a proteggere Angela dietro.

I cinque stavano proteggendo la futura regina, che era la persona più debole del gruppo.

“Chi va là? Esci allo scoperto! …Vista Divina!!!” Jessie si fece avanti lentamente.

Dato che Fei adesso era il vescovo non ufficiale del Santuario della Tela Nera, la sua identità era davvero prestigiosa. Perciò non avrebbe dovuto prendere lui l’iniziativa. Così, in quanto uno dei due protettori, doveva farsi avanti Jessie.

Scie di fiamme d’energia argentata apparirono, sembrava che gli dei stessero benedicendo Jessie. Una potente aura lo avvolse, facendolo sembrare un piccolo sole che illuminò l’area attorno.

Louise e i suoi due compagni rimasero sbalorditi. Strabuzzarono gli occhi mentre pensavano: <em>’Potere sacro! Questo giovane dall’aria seria proviene dalla Sacra Chiesa?’</em>

Si erano chiesti che identità avesse Jessie, ma non si aspettavano che fosse un potente esperto della Sacra Chiesa.

Mentre la luce argentata si irradiava attorno, un’energia speciale si disperse nell’area. Come se stesse usando onde soniche, Jessie identificò facilmente chi erano le persone vestite di nero che si stavano nascondendo e rivelò la loro posizione.

“Uh? Qualcuno della Sacra Chiesa?”

Risuonò un sussulto, sembrava che quella persona lo stesse chiedendo ai suoi compagni.

Poi, cinque persone che indossavano grossi mantelli che nascondevano le loro identità apparirono attorno al gruppo, circondandoli da ogni direzione. La persona proprio di fronte a loro era alta e potente. Subito accanto a lui, c’era un’altra persona dall’aspetto un po’ malato, la sua aura sembrava potente, ma la sua energia non era stabile.

Era stata la persona alta e potente ad aver sussultato, sembrava il capo del gruppo. La sua domanda era diretta verso l’altra persona che sembrava malata.

Tuttavia l’uomo scosse la testa, suggerendo che nemmeno lui sapesse il perché.

“Chi sei?” Chiese con tono profondo Jessie.

Poteva intuire che tutti e cinque fossero potenti membri d’élite di classe lunare e che sarebbe stato difficile gestirli vista la loro ostilità  nei confronti di questo gruppo.

Perciò Jessie fece un passo avanti e spiegò un paio di enormi ali dall’apertura di venti metri. Si stava preparando a combattere.

Nel frattempo Fei non si mosse nemmeno, pareva che fosse solo uno spettatore.

Stava fissando la persona che sembrava malata e che aveva un’energia instabile.

“Ali della Benedizione?” La persona a capo del gruppo era ancora più sorpresa. “Sei così giovane, eppure hai coltivato così tanta energia sacra. Giovane, stiamo cercando il sovrano di Chambord e non te, e non vogliamo lottare contro qualcuno della Sacra Chiesa. Puoi andartene!”

Sembrava che questa persona temesse la Sacra Chiesa e che non volesse toccare Jessie.

“Impossibile!”

Jessie iniziò a volare e strinse le mani. Mentre un paio di spade d’argento apparirono nelle sue mani, batté le ali avanzò.

Mentre una serie di immagini residue apparivano a mezz’aria, era già sfrecciato verso quest’uomo per attaccare con le sue spade.

Questo giovane sacerdote non era più gentile e generoso in battaglia; era freddo e feroce.

<em>Boom!</em>

La persona a capo del gruppo non si mosse. Alzò una mano e fece apparire un bagliore brillante. Bloccò le spade di Jessie a mani nude, facendo risuonare una forte esplosione.

Dopo circa cinque secondi, Jessie fu scaraventato all’indietro.

Non aveva ferito minimamente quella persona.

Quell’uomo era ancora più potente di Jessie, che era un membro d’élite della Mezzaluna di massimo livello.

Tuttavia questa non fu la scoperta più scioccante, grazie a questo breve scontro, Jessie aveva scoperto da dove provenivano davvero queste persone.



