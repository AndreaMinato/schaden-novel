---
weight: 5720
title: Capitolo 572 - Ti farò capire
pubDate: 2024-06-03T04:41:47.963Z
tags:
    - htk
---

“Tu…” Balesi quasi sputò una boccata di sangue.

Pensava che se avesse mostrato la sua identità, il sovrano di Chambord sarebbe rimasto scioccato, avrebbe perso la testa e avrebbe rivelato il suo coinvolgimento in quell’assassinio.

Tuttavia il sovrano aveva riso con calma e aveva negato ciò che aveva detto.

Balesi ebbe la sensazione di aver lanciato un pugno nel vuoto ed era una sensazione terribile.

“Dannazione! Cos’è successo? Sono passati solo sei mesi e ora sei ridotto in queste condizioni sacerdote Balesi. Sembra che sei invecchiato di 40 anni e stai perfino perdendo i capelli. Uh? Perché percepisco energia dei nonmorti in te? Ah! Che abbia abbandonato gli dei e abbia iniziato a praticare la malvagia magia dei nonmorti?!” Disse Fei mentre mostrava un’espressione scioccata.

Era proprio feroce con i suoi nemici. Anche se era stato lui a ridurre Balesi in queste condizioni, stava facendo finta di niente e lo derise.

“Tu…” Balesi ringhiò, “Alexander, non provare a nasconderti! Umpf! Non puoi ingannarmi! So che la persona che ci ha fatto un agguato eri tu! Sei un talento malvagio e hai osato attaccare a sorpresa il Prediletto da Dio, il signor Kaka. Dovresti essere bruciato vivo su una croce! Eheh, oggi morirai! Non importa cosa dirai, sei morto!” Balesi era così infuriato da sembrare un diavolo.

Da quando era rimasto gravemente ferito, questo sacerdote che in superficie sembrava gentile, era cambiato. Forse per via dell’energia della morte che lo torturava, ma non era più paziente e calcolatore, e sembrava feroce. Pareva essere impazzito.

Fei osservò con attenzione Balesi e si rese conto che un esperto probabilmente doveva averlo aiutato a guarire. Tuttavia l’energia dei nonmorti più pura non poteva venire espulsa da ordinario sacro potere. Solo il papa della Sacra Chiesa poteva farcela. Tuttavia perché il signore della Sacra Chiesa avrebbe sprecato tempo ed energia per un piccolo sacerdote che aveva appena raggiunto la classe lunare?

Perciò Balesi si era ridotto così; sembrava per metà un fantasma.

Doveva tollerare il dolore costante causato dalla collisione dell’energia della morte e il sacro potere.

Dopo aver sentito le parole di Balesi, Fei rise con gioia.

“Cosa stai dicendo? Non capisco. Sono un Prediletto da Dio e ho ottenuto potere sacro dorato. Come potrei essere un malvagio mago dei nonmorti? Sacerdote Balesi, stai cercando di diffamarmi e di sfidare l’onore degli dei?” Fei cercò di provocare il suo avversario mentre cercava di capire quanto sapeva Balesi.

“Non importa Balesi. Parlare non è necessario. Arrenditi sovrano di CHambord. Ti uccideremo anche se sei un Prediletto da Dio!” Il potente sacro cavaliere capì l’intento di Fei e lo interruppe con un freddo sorriso.

“Eheheheh. Inoltre potremmo catturare questa ragazza di nome Angela. Ho già detto che ha l’anima più pura. Eheheheh. Una volta che la cattureremo, potremo usare una tecnica segreta per cancellarle la memoria. Allora sarebbe il mezzo migliore per comunicare con gli dei! Ahahah!” Balesi mostrò un sorriso malvagio mentre rideva, sembrava davvero un demone.

“Più andrà avanti la questione, più ci saranno rischi. Muoviamoci e uccidiamolo!”


“Ahahah! Perfino un signore di classe solare avrebbe difficoltà a liberarsi dal sigillo da battaglia templare! Ahah, re di Chambord, sei solo una figura poco importante. Se ti suiciderai ora, ti risparmierai un bel po’ di sofferenze!”

“Eheh, Taylor, perché stai parlando così tanto a questo piccolo sovrano? Uccidiamo tutti a parte quella donna!”

“Umpf! È solo un misero re che ha avuto un colpo di fortuna! Come osa resistere agli ordini della Sacra Chiesa?”

Attorno, i tre potenti sacri cavalieri scatenarono la loro energia argentea. Questa forza fluì attorno al sigillo, bloccando ogni contatto con il mondo esterno. Inoltre, grazie alla sua influenza, i sacri cavalieri sembrarono ancora più tirannici.

“Dovresti sentirti onorato di poter morire nel sigillo da battaglia templare creato da quattro maestri del santuario Shiye!”

“Eheh, se non temessimo che scappiate, non ci saremmo impegnati così tanto…”

“Ragazzino, posso ucciderti usando solo un dito!”

Questi tre sacri cavalieri si avvicinarono a Fei lentamente, ma con costanza, e mostrarono espressioni arroganti. Continuarono a cercare di provocarlo, volevano godersi la sensazione di impotenza dei loro avversari.

Fei sogghignò.

Ignorò questi cavalieri sacri e si girò verso i tre studenti dell’università civile e militare.

“Pensate anche voi che siano proprio irritanti?” Chiese con un sorriso.

Pato e Brand rimasero sbalorditi, e annuirono nervosamente.

“Allora, avete paura?” Chiese Fei.

“No!” Stavolta tutti e tre risposero con fermezza senza esitare.

In realtà erano un po’ spaventati. Dopotutto la fama della Sacra Chiesa era incredibile e Jessie che era così potente ai loro occhi era stato sconfitto facilmente.

Anche se avevano sentito che il loro sovrano era potente, i nemici erano in netto vantaggio numerico.

<em>’Può fermarli tutti?’</em> Pensarono.

Come se avessero capito le loro preoccupazioni, diede loro un colpetto sulla testa e disse con un sorriso: “Guardate bene! Oggi vi farò vedere quanto è potente il vostro re! Da oggi capirete che Chambord è invincibile!”

Prima che Fei finisse di parlare, uno strato di fiamme mistiche apparì attorno a lui.

L’armatura sacra, la Gabbia dell’Anima del Re Immortale, avvolse il corpo del sovrano e ogni sua componente metallica coprì i suoi punti vitali, facendolo sembrare una bestia da battaglia di ferro.

Un’aura sacra ma barbarica lo circondò.

“Spaccapietre del Re Immortale!”

Fei non aspettò che questi cavalieri sacri si avvicinassero. Invece sfrecciò in avanti e prese l’iniziativa. Mirò al guerriero robusto più potente di fronte a lui.

Prima che lo raggiungesse, strinse le mani e balzò. Poi, un enorme martello da guerra apparì nelle sue mani.

“Attacco Volante!!!!”

Fei colpì con tutte le sue forze.

“Cosa?! …No!”

Il sacro cavaliere, che stava sorridendo con derisione, rimase scioccato quando vide il martello nelle mani del sovrano.

Percepì un intenso pericolo da questo enorme martello e gli si rizzarono tutti i capelli.

Quando pensò di schivare, era già troppo tardi.

Ebbe la sensazione che il cielo si stesse abbattendo su di lui.

L’energia di questo attacco lo avvolse e non riuscì a fare altro se non scagliare un pugno per contrattaccare!

<em>Boom! Boom! Boom!!!!!

Crack</em>

“Eh… Puff!!” Questo sacro cavaliere arretrò all’istante e sputò una boccata di sangue. Allo stesso tempo, le ossa delle sue braccia si spezzarono più volte.

Il potere dello Spaccapietre era stato dimostrato appieno. Anche se questo cavaliere sacro era vicino al picco della Luna Piena, era rimasto gravemente ferito e forse non si sarebbe potuto riprendere.

Fei aveva ucciso mostri nel mondo di Diablo ogni giorno e la sua forza stava aumentando rapidamente.

La gente che vide questa scena si irrigidì.

Louise, Pato e Brand erano così entusiasti che i loro corpi tremarono; provavano commozione.

“Questo è il nostro re! Questo è il nostro sovrano! È invincibile!” Non poterono trattenere l’emozione e cominciarono a gridare: “Lunga vita al re!”

Gli altri tre cavalieri sacri provarono terrore.



