---
weight: 574
title: Capitolo 574 - Spazzare via
pubDate: 2024-06-03T06:41:47.964Z
tags:
    - htk
---

“Tu… cosa… tu…” Il cavaliere sacro robusto era sbalordito; quasi non poteva parlare.

Non poteva capacitarsi di quanto intento assassino avesse rilasciato questo giovane.

<em>’È stato soppresso dal potere del Sigillo da Battaglia Templare, ma all’improvviso si è liberato. Anche se avesse iniziato ad uccidere persone e bestie non appena fosse nato, non potrebbe aver ucciso decine di milioni di creature in soli diciotto anni. Come può aver ottenuto un intento omicida simile ai più famigerati assassini del continente?’<em> Pensò.

Non c’era modo per lui di sapere che il sovrano non aveva compiuto questa impresa nel continente di Azeroth.

Da quando aveva scoperto il mondo di Diablo, Fei aveva ucciso almeno più di 100.000 mostri. E non erano creature ordinarie, ma demoni infernali! Erano sinonimo di crudeltà e ferocia, potenti e assassini.

Inoltre Fei aveva ucciso boss come Andariel, Duriel, Mephisto e Baal in modalità normale. Erano demoni formidabili e potevano essere considerati divinità infernali. Uccidendoli, era come se Fei avesse eliminato degli dei!

Dopo aver ucciso così tanti potenti demoni e perfino divinità infernali, aveva accumulato così tanto intento assassino da poterlo rendere tangibile!

Tuttavia l’intento assassino era incredibilmente potente e avrebbe potuto ferire le anime di chiunque gli fosse vicino. Per questo Fei lo aveva usato raramente nel mondo reale. Tuttavia, visto che era stato colto di sorpresa dai maestri del santuario Shiye della regione settentrionale, aveva dovuto usarlo.

Fei conosceva bene il suo paladino. Di conseguenza capiva bene il potere sacro e aveva coperto qual era il suo punto debole.

C’erano solo due aspetti che potevano distruggere il potere sacro che proveniva dagli dei: l’energia della morte e l’intento assassino.

Al momento, Jessie ed Alan erano presenti, così Fei aveva deciso di non rivelare l’energia della morte. Perciò poteva solo ricorrere all’intento assassino.

Anche se non sarebbe stato efficace quanto l’energia della morte, era più che sufficiente per questo esperimento.

Così ora Fei aveva un altro modo per affrontare gli esperti della Sacra Chiesa oltre al suo personaggio del negromante. Era molto più sicuro per lui.

Inoltre c’era ancora quel misterioso pilastro di pietra nel suo corpo. Perciò Fei non doveva nemmeno preoccuparsi dei signori di classe solare, figuriamoci di questi membri d’élite della Mezzaluna intermedia e del loro Sigillo da Battaglia Templare.

Ultimamente Fei aveva pensato a come migliorare le capacità combattive dei guerrieri di Chambord e si era concentrato sulle formazioni da battaglia. Se avesse potuto creare una formazione che poteva essere usata da diversi membri di classe lunare, forse si sarebbero potuti difendere da un signore di classe solare. Allora, anche se Fei non fosse stato a Chambord, i capi della città avrebbero potuto proteggere il regno.

Perciò, dopo aver visto il Sigillo da Battaglia Templare, Fei aveva deciso di correre dei rischi e di lasciare che una delle dieci formazioni da battaglia punitive della Sacra Chiesa lo toccasse. Voleva capire bene come l’energia operava dentro la formazione e si chiese se avrebbe potuto copiare i punti chiave per modificarli in qualcosa che poteva usare.

In generale, ne era valsa la pena correre questo rischio.

“Maledizione! Maledizione! Andiamo! Andiamo!!! Ritiriamoci!”

Dopo lo shock iniziale, il cavaliere sacro robusto si rese conto della situazione e urlò. Si voltò e il suo corpo diventò un raggio di luce; presto sarebbe scomparso lontano.

Ora aveva capito che il re di Chambord si era finto debole. Solo il potere nascosto dell’enorme martello da guerra era più che sufficiente ad ucciderlo!

Balesi invece perse ogni sicurezza e scappò via senza emettere un suono.

Come poteva Fei lasciarli scappare?

“Ahahah! Siete venuti qui con fare sicuro, ma adesso state scappando con la coda tra le gambe? È troppo tardi! Dovete rimanere qui!” Fei fece un cenno e una pergamena verde sfrecciò in avanti, trasformandosi in luce argentea. Presto raggiunse il cavaliere sacro robusto che stava fuggendo.

“Cos’è questo? Maledizione!” Urlò l’uomo.

Il raggio si era trasformato in una bolla e lo aveva imprigionato; sembrava una di quelle bolle create da un bambino giocoso con del sapone per i piatti, solo più enorme e forte.

La bolla sembrava debole dato che era più sottile della carta, ma bloccava ogni attacco. Non importava quanto il cavaliere sacro si stesse dimenando, non riuscì a danneggiarla nemmeno un po’. Alla fine la bolla tornò lentamente da Fei fluttuando.

Ormai il sovrano era già volato in avanti e poi era tornato.

Nelle sue mani c’era il pallido e risentito sacerdote Balesi.

Tutti e cinque i maestri del santuario Shiye, il più prominente nella regione settentrionale, erano stati uccisi o catturati. Invece nel gruppo di Fei era rimasto ferito solo Jessie.

Torres era già abituato.

La guardia più fidata di Fei aveva piena fiducia nel sovrano e sembrava che nulla fosse fuori dalla portata del re. Dopotutto aveva visto diversi casi come questo.

Tuttavia questo non valeva per Louise, Pato e Brand!

Prima avevano solo sentito del loro potente re dai loro istruttori e da altri residenti. Tuttavia, nemmeno i migliori poemi e descrizioni potevano dare loro un’impressione vivida. Ora finalmente l’avevano visto con i loro occhi!

Lo shock che avevano sperimentato vedendo la vittoria totale del re li riempì ancora di più di ammirazione. Se prima ora lo consideravano un idolo, adesso lo veneravano.

Erano così impressionati da ignorare il fatto che Fei aveva distrutto facilmente tre membri di classe lunare della Sacra Chiesa! Era una notizia che avrebbe sbalordito l’intera Zenit!


“È stato troppo veloce e la qualità del video non è elevata. Tuttavia è comunque sufficiente per i nostri compagni di classe! Ahah! Ho registrato la battaglia di sua maestà, è un video unico nel suo genere!” Louise aveva già registrato lo scontro con un cristallo Divy,

Il vento notturno soffiò ed era freddo.

Il potere sacro residuo si disperse nell’area per poi trasformarsi nella sua forma elementale e dissolversi.

“Re di Chambord, lo rimpiangerai. Eheh, non credere di poter vincere di nuovo! Sei già l’obiettivo del santuario Shiye e del vescovo della regione settentrionale, il signor Platini. Prima o poi verrai bruciato sulla croce! Non sarai sempre fortunato… Eheheh, maledico te, i tuoi cari e ogni persona che apprezzi. Spero che le persone importanti nella tua vita muoiano tutte di fronte a te. Anche il regno che cerchi di proteggere sarà ridotto in una terra proibita piena di scheletri…”

Balesi sapeva che la fine era vicina e non si illudeva di poter sopravvivere.

Perciò urlò e lo maledisse con voce roca. Le sue parole erano feroci e il suo tono gelido, facendo tremare di paura la gente.

Prima che potesse finire, il suo corpo fu avvolto da una nuvola di foschia cremisi. Il sangue colò dai suoi occhi, dalla bocca, dalle narici e dalle orecchie, e il suo sorriso malvagio si irrigidì. Poi la sua testa cadde all’indietro; era morto.

Aveva scelto di suicidarsi.

Il potere sacro e l’energia della morte che lottavano nel suo corpo l’avevano torturato giorno dopo giorno. Ora che Fei l’aveva catturato, non aveva più speranze di vendicarsi. Perciò questo sacerdote feroce nei confronti degli altri era stato crudele anche con sé stesso e aveva deciso di suicidarsi.

Appena prima di perdere i sensi, ripensò alla notte nell’accampamento di Chambord vicino a San Petersburg sei mesi fa.

Gli venne in mente uno strano pensiero: “Se potessi tornare indietro, non lo avrei reso mio nemico a causa di quella ragazza di nome Angela…”

Fei sogghignò senza dire nulla.

Si chinò e posò il palmo sul cadavere di Balesi; si tranquillizzò solo dopo essersi assicurato che il sacerdote fosse morto al 100% stavolta.

Allo stesso tempo, Fei fece una scoperta.

Mostrò una strana espressione mormorando a voce così bassa da poterlo sentire solo lui: “Non c’è da meravigliarsi… ho trafitto il suo pettorale sinistro e quei danni al cuore avrebbero potuto uccidere perfino un signore di classe solare. È sopravvissuto solo perché il suo cuore era nel suo pettorale destro. Questa rara condizione lo ha salvato!”



