---
weight: 576
title: Capitolo 576 - Il Ritorno degli Eroi (seconda parte)
pubDate: 2024-06-03T08:41:47.964Z
tags:
    - htk
---

Quando le truppe quasi arrivarono in città, era già il tramonto. La luce del sole tingeva tutto d’oro.

Sul Trono del Caos posto sul dorso di Nerino, Fei guardò il castello rinnovato e potenziato mentre il vento freddo agitava i suoi capelli.

La prima cosa che vide fu l’ampio fiume.

Il fiume Zuli non era cambiato visto che isolava il castello dal mondo esterno e si potevano vedere i vapori dell’acqua sopra le correnti veloci ampie mille metri.

Il ponte di pietra rimasto lì per migliaia di anni era stato rimpiazzato.

Era il solo modo per i chambordiani per entrare e uscire dalla città, ma Fei l’aveva distrutto quando i guerrieri con le corazze nere li avevano assediati. Dopo quel conflitto, era stato costruito un ponte sospeso facile da usare per connettere le due parti.

Ora questo ponte di pietra era stato rimpiazzato completamente.

Fei aveva distrutto solo circa venti metri di quel ponte e quell’apertura ora si estendeva per quasi mille metri. Erano state mantenute solo due piccole porzioni del ponte di pietra sulle due rive del fiume a simboleggiare la struttura precedente.

Un’enorme nave da guerra aveva rimpiazzato il ponte di pietra.

Era lunga circa cento metri, ampia venti, e la porzione della nave fuori dall’acqua era alta circa dieci metri. Come un edificio sul fiume, fluttuava con stabilità sulle correnti veloci.

Lo stile di questa nave era completamente diversa dalle navi del continente. Non c’erano vele, né un albero maestro di legno. Avevano evitato di metterci decorazioni appariscenti e incisioni.

Eccetto lo sperone a forma di unicorno, nient’altro sulla nave era tagliente o sporgente. La sua superficie era molto liscia, facendola sembrare una balena che riposava in un oceano.

Per gli estranei, questa nave sembrava strana e non poteva andare lontano; pareva più la creazione di un costruttore inesperto.

Tuttavia Fei sapeva di cos’era capace.

Era stata basata su una nave demoniaca dell’Era Mitica, quando gli dei e i demoni erano in guerra, e il progetto era registrato nella Saggezza del Re Demoniaco.

Questa nave nel fiume Zuli era quasi una replica completa di quell’antica nave e aveva tutte le campane e i fischietti dell’antica tecnologia magica. Invece del vento, era alimentata da pura energia magica. Aveva un’incredibile capacità combattiva e poteva diventare un sottomarino.

Nell’Era Mitica, erano conosciute come Navi da Guerra Balena dominavano i mari del continente. Anche se non erano tra le dieci migliori navi da guerra durante la loro epoca, componevano comunque le flotte di medio livello delle truppe marine dei demoni.

Fei non si aspettava che Cain ed Akara fossero in grado di creare una nave del genere in appena sei mesi.

Con questa nave a proteggere il fiume Zuli, il ponte di pietra non era stato più necessario. Le capacità di trasportazione di questa nave erano sufficienti a spostare persone e oggetti da una riva all’altra.

Le truppe si stavano avvicinando sempre di più alla città.

Presto i soldati e i guerrieri videro le mura difensive.

Sotto la luce del sole, i poliziotti e i cavalieri dello Zodiaco rimasero scioccati nello scoprire quanto era cambiata drasticamente, non corrispondeva più alle immagini nei loro ricordi.

Prima di tutto, anche se la forma delle mura difensive nere non era cambiata, adesso erano pulite. Dopo anni di pioggia e vento, ci era cresciuto un grande strato di muffa e funghi, ma adesso aveva un colore grigio brillante. Sembrava che qualcuno lo avesse ricoperto d’argento e pareva nuovo di zecca.

Poi i soldati si resero conto che le porte della città erano sparite!

Ora era una città senza entrata.

“Uh? Nessuna porta? La gente entra ed esce usando corde?” I soldati e i guerrieri di Chambord ne furono sorpresi e ripensarono a come il sovrano e i 23 uomini forzuti erano scesi dalle mura usando le corde per poi caricare contro i nemici con le corazze nere.

Più si avvicinavano al castello, più vedevano cambiamenti.

All’improvviso risuonarono acclamazioni e applausi dall’altra riva; erano così fragorose da sovrastare perfino il rumore delle correnti del fiume Zuli.

Fuori dalle mura difensive si era accalcata una grande folla di persone entusiaste. Nonostante le loro varie origini e posizioni sociali, erano tutti cittadini di Chambord ed erano usciti volontariamente fuori dalla città per dare il benvenuto al loro re e alle truppe.

Quando Nerino, grosso quanto una montagna, apparì all’orizzonte, i cittadini di Chambord non poterono trattenere l’entusiasmo e iniziarono ad esultare. Alcuni di loro presto persero le voci, ma non ci badarono; continuarono a gridare.

Attraverso le sottili nuvole di vapore acqueo, molte donne e anziani con le lacrime agli occhi videro volti familiari.

“Mamma, perché stai piangendo?” Un bambino di tre anni guardò sua madre con i suoi occhioni e chiese: “Oh, lo so! Papà sta tornando a casa, vero?”

La madre in lacrime indicò le truppe sull’altra riva, diede un bacio sulla guancia al bambino e disse con orgoglio: “Sì bambino mio. Guarda! Papà è vicino ai tuoi zii! Ricorda! Tuo papà è forte ed è un eroe! Un eroe di Chambord! Ha seguito il nostro grande re, sua maestà Alexander, ed è tornato portando un grande onore per il nostro sovrano, il nostro regno e la nostra famiglia…”

“Oh, lo ricorderò. Mamma, chi è il re Alexander? È anche lui un grande eroe come papà?”

“Eh, bambino mio. Ricorda, sua maestà Alexander è il più grande re del mondo! È un vero signore! Quando crescerai, dovrai proteggere sua maestà e la nostra casa proprio come tuo papà! Sarà un onore per ogni bambino a Chambord!”

…..

Dopo che entrò in questa nave da guerra balena che si chiamava Re Alexander, Fei fu inondato da forti acclamazioni dall’altra riva.

Lo stratega Aryang diede il permesso di disperdersi e i soldati non poterono più reprimere l’entusiasmo. Si precipitarono tutti sull'orlo del ponte, ondeggiando le loro armi verso la folla sul fiume e cominciarono a cercare con gli occhi i loro cari!

Perfino un vero uomo avrebbe pianto in un’atmosfera del genere.

Quando avevano lasciato le loro case, la maggior parte di loro erano umili contadini di un regno affiliato di sesto livello. Non avevano partecipato a battaglie ed erano sdegnati dagli altri. Allora provavano speranza per il futuro di Chambord e avevano anche un po’ di paura. Durante le lunghe notti, avevano pregato più volte affinché gli dei favorissero Chambord. Anche se fossero dovuti morire, volevano perire di fronte a Chambord così da poter baciare la terra che li aveva cresciuti e rivedere i loro cari un’ultima volta.

Adesso erano guerrieri ed eroi di un regno affiliato di primo livello e avevano combattuto molte battaglie. Ovunque andassero, vennero accolti da acclamazioni, applausi e fiori.

Questi uomini retti e coraggiosi non vedevano l’ora di condividere questo onore con le loro famiglie. Dopotutto facevano parte dell’ascesa di Chambord.

La nave Re Alexander era alimentata da energia magica, così era veloce. Passò da una parte all’altra del fiume in meno di cinque minuti.

Quando la nave raggiunse l’altra riva, diversi ampi ponti di legno furono estesi automaticamente per connettersi con la riva del fiume.

In quel momento, i cittadini di Chambord si precipitarono verso i poliziotti che stavano cercando di mantenere l’ordine e i soldati e i guerrieri saltarono oltre le sbarre. Le due folle di persone si fusero come un’inondazione.

“Oh caro! Sei tornato! Sei tornato sano e salvo! Grazie al cielo! Non sto sognando, vero?”

“Bambino mio, dì papà! È tuo papà! Quando è partito, non potevi ancora parlare…”

“Waah… papà, finalmente sei tornato! Mi sei mancato…”

“Ahahahah! Ragazzino, sei diventato più alto, più forte e più bruno. Com’è stato seguire sua maestà Alexander? Non hai portato disonore al tuo vecchio Nick, vero? Se sento dai tuoi compagni che hai battuto la fiacca, ti spezzerò le gambe!”

“Sorella, non preoccuparti; questa ferita è guarita molto tempo fa. Eheheh, è la prova del coraggio di tuo fratello e un onore! Sua maestà Alexander mi ha lodato personalmente! Vedi? Questo è il distintivo di coraggio che mi ha dato sua maestà! Sono uno dei pochi che l’ha ottenuto! Eheh, molti dei miei compagni sono gelosi di me!”

Abbracci, esultazioni, lacrime, baci…

L’area di fronte alla città divenne un mare bollente di persone, l’atmosfera era così animata che sembrava che fosse eruttato un vulcano.



