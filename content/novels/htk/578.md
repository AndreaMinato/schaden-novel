---
weight: 5780
title: Capitolo 578 - L’Incontro del Mattino di Sua Maestà
pubDate: 2024-06-03T10:41:47.964Z
tags:
    - htk
---

Era la stessa sala dell’esecutivo nel palazzo del re, ma Fei non era familiare con le decorazioni e il design interno.

Fei era un minimalista e preferiva stili semplici. Perciò, quando era arrivato nel continente Azeroth, non era rimasto impressionato da quanto il palazzo era eccessivamente appariscente e brillante. Così, dato che la città era stata rinnovata, aveva anche cambiato questo.

L’aspetto positivo era che il progetto non era stato costoso. Tutto il mobilio dorato e argentato, e le decorazioni erano state spostate e vendute, e il palazzo adesso era molto più semplice. Adesso c’erano molte più piante dentro il palazzo, facendolo sembrare un giardino.

Fei era seduto sul suo vecchio trono di pietra con le due statue di bestie demoniache simili a leoni e Piccolo Procione stava sulla sua spalla a guardare i ministri con curiosità.

Di fronte al trono c’era una lunga pozza di pietra rettangolare ampia circa un metro. Alcune lemne stavano fluttuando sulla superficie e un po’ di piccoli pesci appariscenti nuotavano nell’acqua.

“Sua maestà, il messaggero del quartier generale di San Petersburg l’ha aspettata per tre quattro giorni ormai. Ha chiesto di vederla e ha moltissime richieste ridicole…” Disse Brook mentre si sedeva su una sedia di pietra; amplificava la sua voce affinché tutti nella sala lo sentissero.

“Richieste ridicole? Quanto ridicole?” Fei sorrise; era davvero incuriosito.

Fei era tornato nel suo palazzo a metà dei festeggiamenti della scorsa notte e Torres dopo aveva riferito che il messaggero del quartier generale lo aveva cercato proprio lì. Quando non era riuscito a trovarlo, aveva perso la calma e aveva rovinato l’atmosfera dell’intero evento. Drogba e Pierce quasi avevano cercato di picchiarlo.

Gli agenti di Chambord a San Petersburg avevano già trasmesso le informazioni riguardo a questo messaggero di nome Barkov attraverso l’Ufficio delle Lettere, così il sovrano lo conosceva bene.

Questa persona era un piccolo nobiluomo di una famiglia debole, ma in qualche modo era salito sul carro del vincitore del principe ereditario Arshavin e aveva cominciato ad ottenere potere. Barkov aveva fatto di tutto per venire riconosciuto da Arshavin. Aveva incastrato molti nobiluomini e comandanti militari che erano dalla parte del secondo principe Dominguez o che avevano assunto una posizione neutrale, e si poteva dire che le sue mani fossero macchiate di sangue.

Dato che quest’uomo era astuto, i suoi nemici politici non avevano trovato punti deboli e prove dei suoi crimini. Perciò il principe ereditario l’aveva favorito e molti non avevano osato causargli problemi anche se lo odiavano a morte. Si diceva che quest’uomo fosse il pugnale di Arshavin che non poteva essere macchiato di sangue.

Dato che il quartier generale militare gli aveva ordinato di essere il messaggero e gli aveva chiesto di viaggiare fino a Chambord per ottenere più informazioni riguardo al fronte di Jax, era chiaro che il principe ereditario fosse il responsabile di tutto questo.

Ad essere sinceri, Fei non sapeva perché il principe, che era conosciuto per la sua cortesia e la sua benevolenza nei confronti dei talenti, lo odiasse così tanto. Sembrava che volesse sbarazzarsi di lui.

Perciò chiaramente Barkov non aveva buone intenzioni.

“Mio signore, quel messaggero ha vagato per Chambord e ha fatto visita a molte persone influenti in città. Quasi tutti gli ufficiali nei sei dipartimenti amministrativi hanno ricevuto doni da lui, qualunque fosse la loro posizione, perfino io e Bast. Da come parlava, non sembrava rispettoso nei confronti di sua maestà e sta cercando di causare problemi…” Brook era consapevole di tutto quello che stava succedendo in città, così fece un rapporto dettagliato.

“Inoltre è molto interessato a cose come la nostra formazione di teletrasporto alla porta e alle nostre balestre Ammazza Draghi. Ci ha chiesto di procurarci i progetti per crearli diverse volte. Inoltre diversi ufficiali del ministero della polizia mi hanno detto che è interessato anche al sistema di distribuzione dell’acqua, a quello fognario, ai semafori e ad altro ancora. Ci sono stati alcuni terribili incidenti in cui lavoratori e maghi di basso livello sono stati rapiti e interrogati per ottenere progetti e formazioni magiche principali!”

Forse perché il sovrano lo aveva influenzato, ma Brook usò molti termini tecnici nel suo rapporto.

<em>’Eh? A quanto pare questo Barkov ha un buon occhio…</em>’ Pensò Fei che disse: “Mandate qualcuno a dirgli che sono occupato e che non ho tempo di vederlo. Digli anche che se vuole vedermi, potremo parlare tra circa quindici giorni.”

“Come desidera!”

Fei si guardò attorno e si emozionò un po’.

Eccetto per una decina di anziani ben rispettati eletti dalla gente di Chambord per partecipare a questi incontri, fare annunci pubblici e chiarire dicerie e malintesi riguardo a nuove leggi, gli altri nella sala erano tutti ufficiali di medio e basso livello.

Dato che Fei aveva annientato tutti i nobili corrotti a Chambord, la maggior parte di questi ufficiali era giovane, il più vecchio tra di loro aveva meno di 40 anni e il più giovane ne aveva circa 19. Queste persone erano state tutte promosse basandosi sul talento e sulla competenza piuttosto che sulle origini.

Sarebbero stati la chiave della futura ascesa di Chambord.

Anche se il sovrano era potente, non poteva gestire un regno solo usando la forza. Perciò, dato che Fei tendeva a delegare, queste persone di fronte a lui erano le più insostituibili.

“Sei mesi fa quando sono partito, molti di voi erano ancora regolari cittadini. Ora siete tutti figure chiave del regno e riconosco le vostre facce e i vostri nomi. Sono contento del lavoro che avete fatto finora; è chiaro che il signor Bast e il signor Brook non possono aver fatto tutto da soli. Perciò anche voi siete tutti eroi di Chambord!”

Le parole di Fei commossero queste persone.

Il giovane re dal passato leggendario era abbastanza carismatico da impressionare la gente con un po’ di parole e di suscitare la loro ammirazione.

“Eh, dato che siete tutti qui, ho un annuncio da fare; sarà necessario molto lavoro per accogliere tutti qui. Tra quindici giorni quando ci sarà la luna piena, sposerò l’unica figlia del signor Bast, la signorina Angela, e la professoressa arciera nell’università civile e militare, la signorina Elena. Spero che possiate partecipare tutti!” Disse con un brillante sorriso Fei.

Fei ne aveva parlato con Bast apertamente la scorsa notte. Sorprendentemente, il suo futuro suocero l’aveva accettato prontamente; non si era irritato affatto. Bast l’aveva accettato così facilmente che il re si era preoccupato un po’.

Dopo un po’, Fei aveva capito che Bast proveniva da una famiglia nobile e che quindi probabilmente non era contrario alle relazioni di poligamia visto che erano comuni nelle cerchie sociali più elevate.

Risuonarono all’istante applausi nella sala.

Secondo la traduzione, il re aveva già superato la normale età in cui ci si sposava. Nell’impero Zenit, molti principi si sposavano a 12 anni.

Era una questione seria. Il sovrano era stato già canonizzato dall’impero e aveva più di 18 anni, ma non si era ancora sposato. Molte persone nel regno e nell’impero ne avevano parlato.

Perciò i sottoposti di Fei furono contenti per lui quando fece l’annuncio.

Finalmente aveva chiesto la mano delle due più splendide ragazze di Chambord.

Naturalmente un po’ di giovani ammiratori della potente valchiria ne furono un po’ delusi. Tuttavia, pensandoci, solo il re poteva essere adatto a sposare una ragazza come Elena. Se qualcun altro avesse chiesto la sua mano, i giovani della città avrebbero lanciato guanti bianchi secondo la tradizione e lo avrebbero sfidato.

Il matrimonio del sovrano sarebbe stata una cerimonia molto importante.

Gli ufficiali nel dipartimento della finanza e quelli dei riti si fecero avanti velocemente e dissero che si sarebbero occupati di ogni piano e logistica.

L’atmosfera nella sala divenne sempre più calorosa; questo dimostrava quanto era popolare Fei come re.

Dopo l’incontro ufficiale, Fei chieste a Bast, a Brook e a Jessie di rimanere. Secondo le tradizioni della Sacra Chiesa, dopo che Fei fosse stato riconosciuto ufficialmente come vescovo del Santuario della Tela Nera, il quartier generale del santuario sarebbe stato trasferito a Chambord.

In seguito, Jessie sarebbe andato in giro per la città per cercare di scegliere la posizione migliore per la nuova chiesa.

Era una questione importante, così Fei ricordò a Bast e a Brook di coordinarsi bene con il sacerdote.

Dopodiché Fei tornò nella sala posteriore per pranzare con le sue fidanzate.

Poi si diresse velocemente verso la montagna dietro Chambord, ogni segreto chiave era nascosto nella caverna sotterranea.

La vecchia città era già cambiata così tanto, così Fei era impaziente di vedere la caverna sotterranea che era il nucleo del progetto.

Sarebbe stata una città sotterranea piena di miracoli.



