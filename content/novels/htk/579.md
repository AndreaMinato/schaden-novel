---
weight: 579
title: Capitolo 579 - Il Sotterraneo
pubDate: 2024-06-03T11:41:47.964Z
tags:
    - htk
---

Con Brook come guida, Fei e la sua guardia Torres si diressero verso la montagna posteriore di Chambord.

Prima che Fei partisse con le truppe sei mesi fa, aveva usato il suo personaggio dell’Assassino per creare una marea di trappole magiche qui, aumentando la sicurezza in questa base sotterranea cruciale.

Erano passati sei mesi e la maggior parte delle trappole magiche. Tuttavia il livello di sicurezza della montagna posteriore era ancora elevato. Erano state implementate molte delle creazioni magiche terrificanti di Cain e Akara in quest’area ad accesso limitato.

La piccola piazza e l’edificio che conduceva all’entrata della caverna sotterranea erano scomparsi.

Al loro posto c’erano grosse rocce che pesavano ciascuna una tonnellata. Erano coperte di muschio e bozzi, adattandosi perfettamente alle altre pietre sulla montagna. Sembrava che fossero lì da millenni e perfino una persona dalle migliori capacità osservazionali non sarebbe riuscita a capire che erano state aggiunte da poco.

Il modo per entrare nella caverna sotterranea adesso era una formazione di teletrasporto.

Era parte del piano di Fei, e Cain ed Akara l’avevano attuato. Era stato aggiunto un sistema d’identificazione tramite una frequenza spirituale unica alla formazione. Ora solo chi aveva le frequenze spirituali registrate e autorizzate potevano usare la formazione ed entrare nella caverna sotterranea.

Altrimenti perfino potenti maghi non sarebbero riusciti ad introdursi nella formazione magica. Se qualcuno avesse provato a farlo, la formazione sarebbe saltata in aria.

Perciò questa nuova disposizione garantiva la sicurezza dei più grandi segreti di Chambord.

Le frequenze spirituali di Brook, Fei e Torres erano state registrate e avevano attivato la formazione di teletrasporto.

Dopo aver visto una fiamma d’energia gialla e aver percepito la sensazione di passare attraverso il portale, Fei vide il familiare corridoio sotterraneo.

Questo corridoio era lungo circa 2.000 metri ed era connesso alla caverna sotterranea conosciuta adesso come la Città degli Eroi.

Prima era a stento illuminato dalle fiamme nei bracieri che erano appesi alle mura rozze, ma ora il passaggio era stato rinnovato completamente.

Le pareti verdi grigiastre erano state dipinte con una mistura magica e adesso erano brillanti. Riflettevano le luci delle lanterne magiche color argento, facendolo sembrare un corridoio divino.

Ora c’era una porta nera ogni cento metri, a bloccare la via.

Fei diede un’occhiata più da vicino e si rese conto che erano fatti da Resti Demoniaci e da minerali conosciuti come Essenza di Pietra Nera. Viste le incisioni magiche, era chiaro che fosse opera di Cain e Akara. Erano pareti spesse e immuni agli attacchi di chiunque fosse al di sotto delle sei stelle. Fei bussò piano ad una porta e si rese conto che avrebbe potuto bloccare un colpo di un membro d’élite della Luna Piena prima di venire distrutta; gli diede una piacevole sorpresa.

Erano stati usati moltissimi materiali preziosi qui! Sembrava un po’ uno spreco, come un miliardario che dava tartufi e champagne ad un maiale. Se non ci fossero stati cumuli di Resti Demoniaci e di Essenza di Pietra Nera nelle profondità della caverna, Chambord non sarebbe riuscita a permetterselo. In effetti nemmeno imperi di quinto e sesto livello avrebbero fatto spese del genere.

Ogni porta era protetta e le guardie le avrebbero aperte usando meccanismi particolari solo dopo aver confermato le loro identità.

Questi meccanismi erano avanzati e provenivano dalla Saggezza del Re Demoniaco. I loro nomi erano Segno Divino, intendendo che perfino gli dei avrebbero dovuto identificarsi di fronte a meccanismi del genere. Anche se era un concetto un po’ esagerato, dimostrava quanto fossero sicuri queste serrature.

Dopo aver superato diciannove porte, Fei, Brook e Torres finalmente arrivarono alla Città degli Eroi.

Gli sguardi del sovrano e delle sue guardie si accesero; ebbero la sensazione di essere arrivati in un paradiso.

L’enorme caverna sotterranea era stata ristrutturata completamente. Le mura erano state dipinte con quella mistura magica argentea, illuminando lo spazio e dando la sensazione che fosse giorno. Molte gemme colorate e cristalli erano stati incastonati nelle mura e rendevano l’atmosfera più allegra.

Quando Fei e Torres attraversarono l’ultima porta, videro ogni genere di albero, erba e fiore. Avevano la sensazione di essere in una splendida foresta divina quando videro gli scoiattoli e le farfalle, sentirono i cinguettii degli uccelli e lo scorrere dell’acqua delle fontane, l’aria qui era ancora più rinfrescante di quella del mondo esterno.

Se la Città degli Eroi sei mesi fa era una prigione polverosa e sporca, allora adesso era paragonabile al paradiso nella regione di livello 36 del Palazzo Mitico.

Diverse splendide fontane magiche erano situate ai quattro angoli della caverna. L’acqua fresca del fiume sotterraneo veniva depurata da una formazione magica e scorreva qui, il rumore piacevole che faceva migliorava l’atmosfera di questo posto.

Adesso c’erano moltissime persone dentro la Città degli Eroi e l’arrivo di Fei attirò subito l’attenzione della gente. Diversi si entusiasmarono, ma controllarono le loro emozioni. Dopo aver salutato, tornarono velocemente a lavoro.

“Lunga vita al re” risuonò per tutta la caverna e a volumi diversi.

La ricostruzione e il rinnovo di Chambord era un progetto enorme e questo era solo l’inizio.

Eccetto per gli studenti dell’università civile e militare, ogni persona qui aveva superato molte prove ed erano i membri più talentuosi e leali di Chambord. Vista l’ottima paga e il grande onore, queste persone si impegnavano a fondo e nessuno batteva la fiacca.

Mentre Fei camminava e salutava la gente, con cui era familiare o no, continuò il giro.

La caverna sotterranea era alta diverse centinaia di metri e pareva lo spazio interno di un grattacielo. Le pura erano divise in 66 piani con molte stanze di pietra. Sei mesi fa, erano stati creati degli ascensori usando leve manuali e cesti di ferro. Adesso erano stati rimpiazzati da formazioni magiche. Una persona poteva passare dal primo al 66esimo piano in un batter d’occhio.

Questo era il fascino della tecnologia magica.

Molti meccanismi e disposizioni qui erano stati ispirati da oggetti della vita precedente di Fei, ed erano stati creati da Cain e Akara usando le informazioni nella Saggezza del Re Demoniaco, l’enciclopedia delle tecniche e dei princìpi magici.

Fei era il capo architetto di questo posto e il suo modo di pensare aveva cambiato la Città degli Eroi.

Mentre camminava in giro, capì velocemente la funzione degli strumenti e dei meccanismi magici senza dover ricevere spiegazioni da Brook.

C’erano condizionatori magici che potevano cambiare la temperatura e l’umidità, distributori che potevano fornire ogni tipo di bevanda, ascensori magici che permettevano di salire di piano, radio che ripetevano storie registrate da poeti itineranti, proiettori video che usavano cristalli divy e sale giochi… Fei aveva la sensazione di essere in un centro commerciale moderno sulla terra!

Molti strumenti e idee erano nuove in questo mondo ed erano davvero efficienti. Avevano usato la magia in modo rivoluzionario, senza limitarsi ad utilizzarla per infliggere più danni possibile. Era pieno di progetti unici e avrebbero attirato molta attenzione nel mondo esterno.

Fei provò un incredibile senso di soddisfazione.

Aveva lasciato finalmente il suo segno su questo continente completamente diverso dalla terra! Senza la mentalità unica di Fei, Cain ed Akara non avrebbero potuto creare questi oggetti nemmeno usando la Saggezza del Re Demoniaco.

Mentre Fei stava riflettendo, risuonarono dei trilli assordanti.

“Attenzione! Attenzione! Una persona non identificata si è introdotta nella Città degli Eroi! Attenzione! Attenzione! Una persona non identificata si è introdotta nella Città degli Eroi! È localizzato…”

L’espressione della gente cambiò sentendo questo allarme.



