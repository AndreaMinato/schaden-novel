---
weight: 5800
title: Capitolo 580 - Le capacità combattive dei Poliziotti
pubDate: 2024-06-03T12:41:47.964Z
tags:
    - htk
---

“Cosa sta succedendo? Non ci sono esercitazioni in programma per oggi.” Brook ne fu sorpreso.

Dalla costruzione della Città degli Eroi, le persone che entravano e uscivano da questo posto erano state monitorate strettamente e la sicurezza era buona. Non c’era mai stato un incidente in cui una persona non identificata fosse entrata in questo posto, ma era successo oggi quando il sovrano era qui per il giro.

Risuonavano incessanti allarmi e le luci rosse sulle pareti si accendevano ad intermittenza.

Tuttavia la gente nella Città degli Eroi non fu colta dal panico come si aspettava Fei. Chi non era un soldato si ritirò all’istante nelle stanze di sicurezza apposite, in modo composto e ordinato; era chiaro che l’avessero messo in pratica molte volte. Poi, con un forte rimbombo, le porte di sicurezza si chiusero. Le miriadi di rune magiche sulle prote le rendevano indistruttibili.

Le guardie della Città degli Eroi accorsero da ogni luogo.

Innumerevoli piccoli buchi apparirono sulle mura da cui spuntarono le frecce caricate dagli Ammazza Draghi. I dardi taglienti e bianchi sembravano gelidi, e quasi riempivano le mura, facendoli assomigliare alle spine dei ricci.

Mentre le fiamme divampavano, formazioni protettive prima nascoste si attivarono. Gli elementi magici cominciarono ad agitarsi con fare caotico nella caverna sotterranea, trasformando il paradiso in un posto pericoloso pieno di trappole.

Poi i soldati con le armature magiche sfrecciarono fuori dalle formazioni di teletrasporto e andarono a controllare i luoghi chiave per poi cercare l’intruso.

Fei annuì e sorrise; era soddisfatto da ciò che vedeva.

Nessuna base militare poteva essere davvero impeccabile, così il sovrano non si arrabbiò per questo. Era soddisfatto da come avevano reagito dopo aver scoperto un intruso. Una procedura veloce e sistematica sarebbe stata la chiave per mantenere sicura ogni informazione.

Diverse luci magiche apparirono sulle mura, facendo una scansione e individuare ogni possibile nascondiglio.

Erano chiamate Vera Vista e provenivano dalla Saggezza del Re Demoniaco. Erano potenti congegni dell’Era Mitica che potevano rivelare persone furtive e assassini con la loro luce.

 Diversi soldati accerchiarono Fei e il loro capitano, che era al livello di un Cavaliere dello Zodiaco, chiese con cautela: “Sua maestà, è pericoloso qui. Vuole andare da qualche altra parte?”

I soldati di Chambord rientravano in tre gradi.

Il primo era costituito dai Cavalieri dello Zodiaco. Fei aveva nominato un gruppo di persone quando aveva creato questa divisione. Dopo qualche modifica, adesso c’era un totale di 45 persone. Il più debole era un guerriero a due stelle e i più potenti erano persone come Drogba, Torres e Cech, che erano tutti all’ottavo e al nono livello. Il Cavaliere dello Zodiaco del Leone Lampard era il più formidabile ed era già avanzato alla classe lunare.

Il secondo livello era rappresentato dai Poliziotti. La maggior parte dei soldati di Chambord facevano parte di questa categoria e ce n’erano circa 500, la maggior parte di loro avevano preso la pozione Hulk diluita. Anche se non erano guerrieri stellari, alcuni di loro avevano ottenuto un po’ d’energia ed erano tutti fisicamente forti e capaci.

Il terzo era la milizia. Quasi ogni cittadino di Chambord avrebbe ricevuto un po’ di addestramento militare una volta raggiunta una certa età.

Il capitano di fronte a Fei era un guerriero a due stelle e possedeva energia dell’elemento ghiaccio. Aveva sei Cavalieri dello Zodiaco e 20 poliziotti con lui, a proteggere il sovrano.

“Non preoccuparti. Vorrei anche vedere chi si è intrufolato nella Città degli Eroi. Non dovete proteggermi, continuate le vostre ricerche.” Fei sorrise e scosse la testa.

Aveva già individuato questa persona misteriosa, ma non lo disse ai soldati. Voleva usare questa opportunità per vedere quanto i Cavalieri dello Zodiaco e i Poliziotti erano migliorati.

Anche se il capitano iniziò le ricerche, lui e i suoi uomini erano ancora dispersi con attenzione attorno a Fei.

Per loro, la sicurezza del loro re era la priorità.

Sapevano che il potere di Fei superava ogni loro immaginazione, ma non potevano ignorare le loro responsabilità.

La luce proiettata dalle luci magiche della Vera Vista continuarono a sondare l’area, ma Fei scoprì che la persona furtiva si stava muovendo silenziosamente verso di lui.

Questa persona era già un membro d’élite di classe lunare ed era molto più potente dei soldati di Chambord qui. Inoltre aveva anche un mantello che lo aiutava a rimanere nascosto.

Superò facilmente le guardie e sfuggì dalle sonde della Vera Vista.

Cento metri…

Ottanta metri…

Sessanta…

Quest’uomo schivò facilmente ogni meccanismo e si mosse velocemente verso Fei.

Quando superò i Cavalieri dello Zodiaco, nessuno lo percepì, come se fosse un fantasma.

Presto questa persona arrivò a meno di trenta metri da Fei; pareva che tutto fosse sotto il controllo di questo intruso.

All’improvviso un Cavaliere dello Zodiaco a tre stelle gridò: “Attiva la formazione di imprigionamento gravitazionale, quella della palude rocciosa, dei vincoli del vento e quella dei rampicanti…”

Allo stesso tempo, si girò e diede un colpo verso uno spazio vuoto accanto a lui.

Era il posto dov’era l’intruso invisibile.

Lingue di fuoco giallo, verde e turchese apparirono sotto i piedi di quella persona, per poi avvolgerla completamente. Gli elementi caotici lo smascherarono subito e non poté più rimanere nascosto.

Era un uomo di mezz’età sulla quarantina e indossava un mantello nero.

Il suo sorriso prima orgoglioso e pieno di derisione si irrigidì e si trasformò in shock; non aveva capito come fosse stato scoperto. Non aveva toccato un solo soldato e non era stato scoperto dalla Vera Vista.

“Come può un debole soldato avermi scoperto? Come? Cos’è andato storto?”

Non aveva il tempo di pensare a queste domande.

In quel momento, sentì pesantezza, come se la gravità nell’area fosse aumentata più di dieci volte. Anche se era un membro d’élite di classe lunare di livello intermedio, fu costretto a piegare un po’ le ginocchia. Poté raddrizzarle solo dopo aver scatenato la sua energia da guerriero. Poi il terreno sotto i suoi piedi si ammorbidì e lui iniziò a sprofondare nel suolo. Nel frattempo, molti rampicanti dalle spine taglienti si levarono dalla palude e si attorcigliarono attorno alle sue gambe.

Le formazioni magiche si attivarono all’istante.

Il Cavaliere dello Zodiaco stava già cercando di attaccarlo.

“Maledizione!” L’uomo di mezz’età ringhiò e cercò di difendersi scagliando un pugno.

<em>Boom!!!!</em>

Le loro mani si scontrarono e fece sprofondare ancora di più l’intruso nella palude.

In un istante, più della metà delle sue cosce erano sommerse.

Invece il Cavaliere dello Zodiaco ruggì mentre veniva scaraventato all’indietro e sputava una boccata di sangue. La differenza di forza tra di loro era troppo vasta. Anche se questo intruso non aveva abbastanza tempo per usare tutta la sua potenza, il guerriero a tre stelle era stato colpito da un membro d’élite lunare ed era rimasto gravemente ferito; gli si erano quasi spezzate le ossa delle braccia.

Se gli altri avessero subìto un colpo del genere, forse sarebbero già svenuti. Tuttavia questo Cavaliere dello Zodiaco era feroce, mentre veniva scaraventato via, aveva gridato: “Ammazza Draghi, fuoco!!!”

Ora Fei si era reso conto che questo Cavaliere dello Zodiaco aveva cercato di attaccare l’intruso così da farlo sprofondare ulteriormente nella palude. Aveva guadagnato tempo per permettere alle balestre di colpire il nemico.

Prima che questo soldato facesse la sua mossa, sapeva già che sarebbe rimasto gravemente ferito. Tuttavia aveva comunque attaccato senza esitazione; era un vero guerriero.

<em>Whoosh! Whoosh! Whoosh!</em>

Tre balestre si mossero e spararono tre dardi magici subito dopo che l’ordine del Cavaliere dello Zodiaco, e colpirono quasi all’istante l’uomo di mezz’età che era fuggito velocemente dalle formazioni.

Il potere delle frecce sorpresero quest’uomo di mezz’età, che dovette scatenare tutta la sua forza per affrontarle.

<em>Boom! Boom! Boom!</em>

Questa persona era proprio formidabile. Con un’esplosione, respinse i tre enormi dardi magici e li deviò, ferendosi le mani.

Tuttavia quell’impatto lo spinse di nuovo nella palude da cui era appena uscito. Adesso era immerso fino alla vita.

<em>Whoosh! Whoosh! Whoosh! Whoosh! Whoosh!</em>

Altre cinque balestre spararono e i sibili taglienti assomigliavano alle risate feroci del Cupo Mietitore.

Il sistema difensivo magico nella Città degli Eroi era potente e molte componenti cooperavano bene. Senza dare tregua a quest’uomo di mezz’età, più di dieci Ammazzadraghi fecero fuoco insieme.

<em>Boom! Boom! Boom! Boom! Boom! Boom!</em>

Risuonò una serie di esplosioni.

Fiamme d’energia magica e nuvole di polvere avvolsero completamente l’area.

Fei intravide del sangue che schizzava via e sentì un ringhio soffocato, ma non poteva esserne sicuro. Nessuno sapeva se quest’uomo di mezz’età avesse schivato ogni attacco o no.

“Catturatelo vivo! Dobbiamo sapere chi è e com’è entrato!” Gridò Brook.

Con grande attenzione, i poliziotti e i Cavalieri dello Zodiaco si avvicinarono lentamente al centro della nuvola di polvere.



