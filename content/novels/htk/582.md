---
weight: 582
title: Capitolo 582 - Il figlio di un conoscente
pubDate: 2024-06-03T14:41:47.965Z
tags:
    - htk
---

Perfino un santo si sarebbe arrabbiato se qualcuno l’avesse provocato abbastanza, figuriamoci Fei.

Dopo essere stato messo sotto pressione da Arshavin e dai suoi tirapiedi diverse volte, e ora perfino accusato di aver commesso tradimento, Fei si era infuriato. Quando disse queste parole, non nascose il suo intento omicida. Anche se non aveva nominato Arshavin, il suo tono era chiaramente minaccioso.

Dopo aver sentito le parole di Fei, l’uomo di mezz’età perse ogni speranza e si irrigidì.

Fei sospirò lievemente e soffiò contro l’energia dorata della spada. Ciò che scioccò l’intruso fu che l’attacco invincibile era stato ridotto in polvere per poi disperdersi nell’aria. Dopo pochi secondi, sembrava che non fosse mai esistito.

In quel momento l’uomo di mezz’età si rese conto di cosa intendeva il sovrano di Chambord e quanto era potente il sovrano.

Sapeva da dove proveniva l’energia dorata della spada e quanto era potente.

Questo era l’asso nella manica che gli era stato dato in modo da poter assassinare il re di Chambord nel momento più adatto, ma ora pareva che i loro piani fossero ridicoli, come dei cani che stavano cercando di uccidere un drago.

Il potere del sovrano superava la loro immaginazione.

Quando il re faceva sul serio, perfino l’aura vaga che aveva mostrato gli dava la sensazione che un enorme montagna stesse per schiacciare la sua schiena.

Un potere da cui non ci si poteva difendere!

Quest’uomo di mezz’età rivalutò il re Alexander e all’improvviso provò un po’ di dispiacere per il principe ereditario Arshavin.

<em>’Se il Dio della Guerra di Zenit ora orgoglioso sapesse quanto è migliorato il re di Chambord in sei mesi, cambierebbe la sua posizione senza esitare. A quanto pare, ogni sua lotta è insignificante e non ha possibilità di vincere. Se non accadrà nulla di drastico, il risultato tra il comandante più talentuoso di Zenit e il giovane nobile asceso da poco è già deciso.’</em>

Quest’uomo pensò ad ogni eventualità mentre si arrendeva; sapeva che vigeva la legge della giungla e che il potere assoluto poteva distruggere ogni cosa.

Quando un Cavaliere Sacro si avvicinò e lo bloccò con manette magiche, non oppose nemmeno resistenza. Non aveva modo di uscirne visto che c’era il sovrano qui, cercare di scappare sarebbe stato come cercarsi altre umiliazioni.

“Consegnatelo al dipartimento della giustizia.” Fei fece un cenno.

Anche se non aveva detto nulla, sapeva che Oleg avrebbe capito. Dato che questa persona si era intrufolata nella Città degli Eroi, qualcosa doveva essere andato storto. Questa falla doveva essere rivelata e sistemata.

Era evidente chi era la causa di tutto, così non era più necessario altro lavoro.

“Re di Chambord…”

Prima di venire trascinato via, l’uomo di mezz’età guardò Fei e cercò di dire qualcosa. Tuttavia si limitò a sospirare alla fine.

Prima pensava che questo re fosse un giovane arrogante che non conosceva i suoi limiti. Anche se il principe ereditario Arshavin gli aveva detto di stare attento a Chambord, questo guardiano del senato troppo orgoglioso l’aveva ignorato completamente. Ai suoi occhi, anche se il sovrano di un regno affiliato fosse stato talentuoso, non avrebbe potuto fare nulla senza abbastanza risorse e una guida.

<em>’Un passero rimarrà sempre tale. Come potrebbe saltare su un albero e diventare una fenice?’</em> Aveva pensato una volta.

Beh… il passero era saltato su un albero e non era solo diventato una fenice; si era trasformato in un terrificante drago sacro!

<em>’Qualcuno a Zenit potrebbe opporsi a questo potente giovane re?’</em> Pensò quest’uomo di mezz’età mentre veniva trascinato nella prigione nei sotterranei della caverna.

In quel momento era davvero indebolito. A causa della perdita di sangue e delle gravi ferite, il suo viso era pallido e le sue labbra erano diventate nere. Tuttavia le informazioni che aveva ottenuto lo scioccavano ancora di più del dolore.

Dopo aver pensato agli esperti nascosti nell’impero, aveva fatto una scoperta scioccante. Anche se tutti i maestri di Zenit fossero usciti allo scoperto, nessuno di loro avrebbe potuto battere questo re.

“Ha detto la verità. Nessuno potrebbe batterlo a parte l’imperatore Yassin. Ciò che è terrificante è anche il fatto che i soldati di Chambord lo considerano un dio, perfino i fedeli più devoti non possono competere con loro. Il modo in cui lo guardano è ancora più spaventoso di come i soldati della legione Sangue di Ferro osservano Arshavin.” L’uomo di mezz’età si intimorì. Era facile immaginare che, se questo sovrano si fosse voluto separare da Zenit, i suoi uomini l’avrebbero ascoltato. Per loro l’impero Zenit era irrilevante.

I soldati e la gente nel settore militare sapevano quanto era terrificante, e perfino i cittadini ordinari avrebbero potuto capire che sarebbe stato un problema per zenit.

<em>’È una fortuna o una sfortuna che il re di Chambord sia nato a Zenit?’</em> Pensò.

…..

Questo piccolo incidente si concluse velocemente e Fei aveva dimostrato la sua potenza. Di conseguenza i Cavalieri dello Zodiaco e i poliziotti lo venerarono ancora di più.

Adesso non erano più contadini che potevano solo scuotere i loro equipaggiamenti contro gli invasori. In quanto soldati ufficiali che erano diventati guerrieri stellari o erano sul punto di farlo, potevano capire che la forza del sovrano era vasta quanto un oceano.

Mentre cantilenavano “lunga vita al re”, Fei tirò fuori una pozione della giovinezza completa e curò i soldati feriti personalmente.

Questa semplice azione commosse ancora di più i soldati e alcuni quasi piansero perfino.

Dopo che Fei curò il guerriero a tre stelle che aveva attivato di nascosto le trappole magiche e aveva trattenuto con successo l’intruso di classe lunare, chiese: “Guerriero, dimmi il tuo nome.”

Questo giovane aveva mostrato coraggio e intelligenza, impressionandolo. Aveva la sensazione che avesse del potenziale e non poteva che apprezzare questo tipo di talenti.

“Sua maestà, il mio nome è Ed Hazard, figlio di Terry Hazard.” Rispose con entusiasmo il giovane. Non aveva esitato di fronte al membro d’élite di classe lunare, ma la sua voce tremò mentre rispondeva alla domanda del sovrano. Questo mostrava quanto era importante il re per i soldati.

“Uh? Sei il figlio del vecchio Hazard, il fabbro?” Fei conosceva il padre di questo giovane.

“Ah? Sua maestà… lei… conosce mio padre?” Il giovane ne fu sorpreso e molto onorato. Non si aspettava che un grande re molto occupato conoscesse un povero fabbro.

“Ahahah! Perché no? Quando abbiamo combattuto contro i guerrieri con le armature nere lo scorso autunno, ho combattuto contro i nemici insieme a tuo padre. Tuo padre ha usato un martello da forgia e ha ucciso sei nemici. Ha perso una delle sue gambe in battaglia ed è un vero combattente. Giovane, sei ancora più capace di tuo padre; non sei stato affatto da meno!” Disse Fei.

Aveva un’ottima memoria e quella battaglia era stato il primo conflitto in cui era rimasto coinvolto, così poteva ricordarlo vividamente. Si ricordava ancora di molti volti e nomi delle persone che lo avevano aiutato a difendere la città.

Anche se Fei non si rese conto di cosa significava per la sua gente, i soldati rimasero impressionati. Essere ricordati dal sovrano era un grande onore!

Non solo Ed Hazard, anche gli altri Cavalieri dello Zodiaco e i poliziotti furono motivati dalla premura del sovrano.

Il carisma di Fei impressionò di più i soldati in confronto alla dimostrazione di forza di prima.



