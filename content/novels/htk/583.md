---
weight: 583
title: Capitolo 583 - Il sistema educativo di Chambord
pubDate: 2024-06-03T15:41:47.965Z
tags:
    - htk
---

Fei rifletté e tirò fuori una pergamena dal suo inventario per passarla a Ed Hazard.

Era una tecnica unica che aveva creato lungo la strada di ritorno. Era basata su una tecnica interessante della Spada del Re Demoniaco e Fei l’aveva chiamata Pugno della Polvere di Diamante. In termini di proprietà energetiche, era perfetta per Ed Hazard.

Fei voleva trasformare questo giovane nel Cavaliere dello Zodiaco del Cigno dato che assomigliava a Hyoga.

Mentre i suoi compagni lo guardavano con invidia, Ed accettò con cautela la pergamena e la trattò come un supremo tesoro.

“Un’altra cosa, come hai scoperto quell’invasore?” Fei ripensò a come questo giovane aveva scoperto quell’uomo di mezz’età. Senza aiuti esterni, Ed Hazard, che era un guerriero a tre stelle, non avrebbe dovuto scoprire quel membro d’élite di classe lunare.

“Sua maestà, è perché abbiamo tutti questo oggetto magico con noi…” Ed si tolse un oggetto simile ad un orologio dal polso e lo consegnò a Fei con attenzione. Spiegò: “Chiunque al di sotto della classe solare non può nascondere il calore del suo corpo. Non può farlo nemmeno con tecniche furtive e oggetti camuffanti. Il professore Cain ha detto che ogni poro sul corpo di una persona emette costantemente calore. Questo congegno, con l’aiuto della pittura speciale sul muro che si chiama Luce della Luna Demoniaca, può percepire ogni minuscolo cambiamento di calore nel raggio di cinque metri. Perciò…”

“È stato davvero quel vecchio a dirtelo?” Fei ne fu piacevolmente sorpreso e allo stesso tempo senza parole.

Era stato lui a parlare di questo aspetto a Cain, e il vecchio all’inizio non ci aveva creduto. Ora stava promuovendo la stessa teoria come se l’avesse scoperta lui.

Presto gli allarmi si spensero e le luci rosse d’avvertimento smisero di brillare.

Dopo che i Cavalieri dello Zodiaco e i Poliziotti perquisirono la Città degli Eroi e si assicurarono che non ci fossero altri intrusi, gli Ammazza Draghi furono ritirati e ogni porta che si era chiusa si riaprì lentamente. Poi i lavoratori e gli studenti uscirono dalle loro stanze di sicurezza e ripresero con calma le loro attività.

C’era del personale apposito che aveva il compito di ripulire il trambusto causato dalla battaglia.

I Cavalieri dello Zodiaco e i Poliziotti porsero i loro saluti al loro re e se ne andarono uno dopo l’altro usando formazioni di teletrasporto.

Questa caverna sotterranea era tornata al suo stato calmo, rinfrescante e piacevole, sembrava che nulla fosse accaduto. Anche gli uccelli e gli animali adorabili che erano andati a nascondersi da qualche parte tornarono, squittendo e cinguettando mentre guardavano con curiosità la gente che stava camminando attorno.

Fei annuì con soddisfazione.

La Città degli Eroi aveva proprio un sistema difensivo potente e aveva superato le sue aspettative. Camminando in giro, vide altre trappole magiche e meccanismi assassini che non erano stati usati in battaglia. Perciò, anche se non fosse stato qui, quell’uomo di mezz’età non sarebbe potuto scappare.

Prima che il progetto di ricostruzione fosse iniziato, Cain ed Akara erano sembrati davvero fiduciosi nelle loro modifiche alla Città degli Eroi; avevano detto che le trappole e i meccanismi sarebbero stati sufficienti ad affrontare membri d’élite di classe lunare. Perfino un signore di classe solare avrebbe avuto qualche problema. A quanto pareva i due scienziati pazzi non avevano bluffato.

Fei aveva revisionato il loro progetto e sapeva che era stato implementato meno di un decimo del piano. Era sufficiente a catturare un membro d’élite della Luna Nuova adesso, ma una volta completato avrebbe potuto bloccare un signore di classe solare.

Usando l’ascensore magico, Fei passò da ogni piano ed esaminò uno ad uno i progetti implementati insieme a Brook e a Torres.

Lo spazio dal primo al quinto piano era aperto a tutti, e c’erano stanze per riposarsi, mense, palestre e altro ancora. Dal sesto al quindicesimo c’era il campus dell’università civile e militare. Le stanze erano divise in aule, laboratori, sale per fare pratica, armerie e librerie. La disposizione si basava sulle università nella vita precedente di Fei e c’era ogni tipo di struttura lì. C’erano più di 1.000 ragazzini tra i dieci e i diciotto anni a studiare qui, ed erano la chiave per la futura ascesa di Chambord.

Dato che Fei sapeva che investire nell’educazione era molto importante, Chambord era stato il regno che aveva speso più soldi in questo campo nel raggio di un milione di chilometri. L’educazione di questi ragazzini era completa e scientifica, infrangendo la tradizione secondo la quale solo bambini di famiglie ricche potevano studiare e cambiando la vita di molte famiglie.

In quanto re di Chambord, Fei era anche il preside della scuola.

Tuttavia non era un buon preside perché non aveva mostrato la sua faccia a scuola per più di sei mesi e non aveva fatto una lezione, né tenuto un discorso.

“Programma una lezione tra tre giorni. Altrimenti non farei il mio dovere.” Disse Fei a Brook.

Non disturbarono i ragazzini che erano a lezione, si limitarono a vagare fuori dalle aule e a controllarle.

“Ottimo! I ragazzini saranno entusiasti una volta che sapranno che sua maestà farà una lezione.” Rispose con un sorriso brillante Brook.

Quando il re aveva promosso il programma d’educazione universale e gratuito, i capi di Chambord come Brook e gli altri non l’avevano compreso. Ora, mentre questi ragazzini crescevano velocemente come erba con abbastanza sole, acqua e nutrimento, il numero dei geni di Chambord era aumentato drasticamente. Questi capi finalmente avevano capito perché il sovrano aveva sempre detto che i talenti erano la risorsa più cruciale in un’era caotica.

In realtà non era un’idea nuova, chiunque abbastanza intelligente ci sarebbe arrivato dopo aver riflettuto un po’. Tuttavia, in questo mondo dove la stirpe e la posizione sociale erano estremamente importanti, molti sovrani saggi e imperatori non avevano potuto stravolgere la rigida gerarchia sociale.

Dal sedicesimo al venticinquesimo piano c’era uno spazio aperto.

Diverso dai cinque piani in fondo, c’erano molti campi di battaglia preparati appositamente per fare pratica, formazioni magiche che potevano allenare la determinazione, trappole che potevano mettere alla prova l’agilità e i tempi di reazione, arene dove si poteva duellare e palestre dove c’erano macchine che potevano potenziare le funzionalità del corpo. Fei aveva progettato personalmente la maggior parte di queste aree.

Naturalmente c’erano più di una decina di arene sanguinose.

C’erano diversi demoni come i Caduti e gli Sciamani Caduti, erano stati evocati qui da Fei.

Dato che c’erano Sciamani Caduti in ogni arena, continuavano a resuscitare i Caduti dopo che erano stati uccisi.

Questo avrebbe fornito costanti avversari con cui fare pratica ai soldati di Chambord.

Prima che Fei partisse per la spedizione con le truppe, aveva speso un po’ dei suoi punti esperienza e aveva evocato più di dieci Sciamani Caduti dal mondo di Diablo. Erano stati posti in profonde fosse prima e avevano permesso ai Cavalieri dello Zodiaco e ai poliziotti di fare pratica. Un Cavaliere dello Zodiaco abbastanza forte sarebbe riuscito a uccidere un Caduto a mani nude.

Combattendo con questi demoni, la determinazione e il coraggio di questi soldati era aumentata. Avevano accumulato esperienza e sviluppato intento omicida. Quando dovevano affrontare altre persone, sarebbero stati più sicuri di loro e avrebbero lottato meglio.

Solo i soldati che avevano fatto scorrere il sangue dei loro nemici ed erano rimasti feriti potevano definirsi guerrieri.

Ora l’arena era aperta agli studenti universitari.

Gradualmente era apparsa una tradizione particolare. Solo i soldati e gli studenti che avevano ucciso questi demoni potevano definirsi “guerrieri del re”.

Dal 26esimo al 31esimo piano c’era una stanza intermedia e non c’erano strutture. Erano pieni di trappole magiche e meccanismi assassini.

Diversi da quelli usati nell’area di allenamento, potevano distruggere facilmente chiunque fosse al di sotto delle sei stelle. Erano qui per impedire alle persone di salire fino al 32esimo piano.

Dal 32esimo piano in su c’era un’area ad accetto limitato. Solo i Cavalieri dello Zodiaco e i poliziotti che avevano superato prove severe e ufficiali di alto livello potevano salire fin lì. Era l’area che comprendeva il quartier generale militare di Chambord, i laboratori di sviluppo, l’inventario d’armi strategiche, la ricerca e gli impianti di manifattura delle armi da guerra.

Era il nucleo di Chambord e il posto più misterioso nel regno.

Mentre Fei sperava tutte queste strutture uniche, provò un senso di soddisfazione sempre più intenso.

Alla fine apparì di fronte ad una formazione di teletrasporto nella sala centrale del 66esimo piano.

Questa formazione poteva condurre nello spazio misterioso dietro la caverna sotterranea. Il posto dove c’era il fuoco, l’abisso di ghiaccio, una marea di Resti Demoniaci e le tempeste fossi. Era la vera destinazione di Fei.

C’erano troppi misteri che doveva risolvere.



