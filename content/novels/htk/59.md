---
weight: 590
title: 'Capitolo 59.2 - Inginocchiati e Baciami le Scarpe (2)'
pubDate: 2024-05-12T19:41:47.860Z
tags:
    - htk
---

Capitolo sponsorizzato, ringraziamo Kevin!
3 (kevin) capitoli in coda, 0/5
-Schadenfreude

Dopo aver visto il loro re compiere un altro miracolo salvando magicamente la vita del ragazzo, i cittadini attorno non poterono che acclamarlo.

Fei affidò il giovane ad uno dei soldati. Guardò la cavalleria imperiale che stava ridendo fragorosamente con fare provocatorio, si girò e chiese: "Angela, dimmi cos'è successo."

Con un'espressione arrabbiata che copriva il suo viso innocente, strinse la mano di Fei e sussurrò qualcosa al suo orecchio. Fei si infuriò sempre di più mentre ascoltava; una rabbia inarrestabile bruciò nel suo cuore e la sua espressione divenne fredda come il ghiaccio. Il suo corpo iniziò ad emanare un intento omicida tagliente.

A quanto pareva questi schifosi cavalieri avevano finto di essere ubriachi e avevano iniziato a palpare le ragazze accanto ad Angela e ad Emma. All'inizio le ragazze lo avevano tollerato un po' perché i guerrieri appartenevano al loro impero genitore Zenit. Chi sapeva che erano incontentabili; qualche cavaliere audace aveva perfino cercato di toccare Angela e aveva insistito che accompagnasse il suo capitano Semak a bere e a danzare con lui. Il loro comportamento spudorato e scortese aveva fatto arrabbiare i giovani di Chambord. Come potevano i giovanotti energici lasciare che la fidanzata del grande re Alexander venisse insultata; si erano avvicinati e avevano rimproverato la cavalleria. Entrambe le parti avevano cominciato a spintonarsi, ma uno dei soldati di Zenit aveva estratto la spada e aveva tagliato la gola del giovane proprio di fronte al gruppo...

Fei ascoltò con pazienza l'intera storia. Batté gentilmente la spalla della sua fidanzata per comunicarle di rilassarsi. Poi si avvicinò, separò il "muro umano" che formato da Emma e dagli altri giovani e andò di fronte al gruppo.

"Oh? Sei quel re Alexander, vero?"

Il capitano era al centro della cavalleria. Era come una luna circondata da stelle. Strinse i pugni, incrociò le braccia e fece un paio di passi. Dopo aver osservato con alterigia Fei, disse piano: "Sua maestà, sono proprio insoddisfatto del modo in cui Chambord tratta i suoi ospiti. I miei uomini volevano solo invitare la regina a danzare, ma alcuni dei suoi cittadini mi hanno bloccato e mi hanno insultato irragionevolmente..."

Sinceramente, il capitano non aveva nessun rispetto per questo re, anzi disprezzava questo tipo di zoticoni. Secondo lui i re impotenti dei piccoli regni di livello 6 avevano una posizione inferiore perfino alle guide di St. Petersburg. Così non nascose la sua espressione sprezzante e disse: "Anche se sono stato disturbato e mi hanno rovinato il divertimento, se la regina farà una danza al tavolo, farò finta di niente..."

I cittadini di Chambord attorno iniziarono a gridare e ad imprecare. Nel continente di Azeroth, era una danza volgare che le prostitute usavano per compiacere gli uomini. Fare una richiesta del genere ad una regina era l'insulto più grande.

Il capitano dei cavalieri ignorò le imprecazioni e la rabbia della folla.

Sorrise con un'espressione sdegnosa e il suo sguardo si riempì di derisione, come un imperatore che controllava le vite di tutti quanti. All'improvviso, sollevò la mano e indicò Emma: "Un'altra cosa sua maestà. Faccia presentare la piccola serva bionda nella residenza della legione per farla dormire con me stasera; dovrebbe essere grata del fatto che le abbia dato questo onore, ahahah... Oh, giusto, sono anche interessato alla pozione magica che ha usato per guarire quel cittadino inferiore, mi dia tutto. Se potrà farlo, l'impero Zenit non punirà Chambord per la sua scortesia."

Dopo aver detto questo, Semak guardò con disprezzo Fei.

Semak era stato in molti regni affiliati prima d'ora. I re e i ministri di quei territori erano come poveri mendicanti. Cercavano di compiacere in ogni modo Semak per assicurarsi che l'impero Zenit proteggesse il loro regno. Un piccolo re di un regno di livello 5 era stato costretto a concedere la sua splendida regina sposata da poco a Semak. Ai suoi occhi era stato perfino clemente; ci era andato piano con questo re giovane e ignorante.

Semak era un po' perverso. Adorava vedere i re che avevano una suprema autorità nei loro territori inginocchiarsi con espressioni compiacenti. Gli dava il brivido della conquista.

Ma oggi il capitano non avrebbe provato l'entusiasmo che si aspettava; sorprendentemente il giovane re di fronte a lui mantenne la sua strana espressione. Era calmo e freddo; non sembrava affatto che stesse cercando di lusingare Semak.

All'improvviso il capitano smise di sorridere.

"Giovane re ignorante, la mia pazienza è limitata. Faccia immediatamente come ho detto. Altrimenti, eheheh, il suo piccolo regno non potrà sopportare la rabbia di un capitano."

Dopo l'ultimatum di Semak, risuonò il tintinnio delle spade affilate che venivano estratte dai foderi, la cavalleria con il mantello rosso iniziò a fissare Fei minacciosamente. Sogghigni crudeli apparirono sui loro volti mentre si battevano le armature con l'impugnatura delle spade e facevano rumore.

Questa tattica era stata molto efficace con altri regni affiliati di livello 6 e 5. Anche se qualche sovrano avesse opposto resistenza, se la sarebbe fatta sotto e si sarebbe inginocchiato ad implorare. La cavalleria quasi si pregustò la scena di come il giovane re avrebbe lasciato che la sua affascinante fidanzata facesse la danza al tavolo...

Tuttavia...

"Va bene, come volete morire bast***i?!"

Questa fu la risposta del giovane re.

"Cosa? Cosa... cos'ha detto?" I soldati si scambiarono delle occhiate.

La cavalleria egocentrica non riuscì ad accettare la situazione. "Cosa... Come osa il re di un piccolo regno di livello 6 dire una cosa del genere al nobile capitano dei cavalieri imperiali? Vuole rinunciare al trono?"

"Cos'hai detto canaglia? Sei consapevole della situazione in cui ti trovi?"

Dopo aver visto l'espressione di Semak che diventava sempre più gelida, la cavalleria che aveva tagliato la gola del ragazzo pensò che fosse un ottimo momento per lusingare il capitano. Si precipitò da Fei con arroganza e indicò il suo naso con la spada, imprecando: "Misero bast***o spudorato! Credi di essere un re così potente? Inginocchiati e bacia gli stivali del capitano, altrimenti..."

"Bam!"

Un rumore soffocato interruppe i suoi strepiti.

Il soldato non aveva nemmeno finito di parlare che fu colpito. Rimase scioccato e guardò verso il basso con fare confuso. Un secondo dopo mostrò un'espressione sconvolta. Voleva urlare di terrore, ma non appena aprì bocca, sputò sangue e non riuscì ad emettere un solo suono.

Un pugno ricoperto di sangue era uscito dalla sua schiena.

Risuonò una serie di sussulti.

Tutti avevano visto come il silenzioso Alexander aveva scagliato un pugno e aveva colpito il cavaliere dritto nel petto, emettendo un crepitio spaventoso. La forza mostruosa di un barbaro di livello 12 fu applicata senza moderazione. Il pugno aveva penetrato direttamente il corpo del cavaliere ed era spuntato dalla sua schiena; tutti gli organi interni e le sue ossa erano stati fatti a pezzi.

Erano tutti scioccati.

"Che tipo di forza è questa? Com'è riuscito a creare un grosso buco nel suo corpo con un solo pugno?" Aspetto ancora più scioccante, Alexander scosse il braccio e ridusse in poltiglia l'intero cadavere.

"Hiss!"

Risuonò un'altra serie di sussulti.

Il capitano Semak rimase ancora scioccato dalla scena sanguinosa e arretrò di un paio di passi. Gli altri cavalieri con il mantello rosso erano ancora più sbalordito; i loro sguari si riempirono di paura. Dopo aver visto la pila di carne tritata fumante, le mani con cui brandivano le loro spade iniziarono a tremare.

L'intera piazza piombò nel silenzio; si sarebbe potuto sentire cadere un ago.

"Cielo! Alexander ha ucciso un soldato della legione di canonizzazione reale di Zenit!" Questa scena scioccante aveva stordito molte persone... Ma allo stesso tempo, i cittadini di Chambord provarono molto entusiasmo.

"Bast**o, come vuoi morire?"

Dopo aver fatto esplodere un membro della cavalleria di Zenit come un insetto irritante, Fei rimase impassibile. Scosse il pugno per sbarazzarsi del sangue e si avvicinò lentamente a Semak e agli altri. La sua voce era gelida e il suo sguardo era tagliente come una lama; con i suoi occhi pieni di intento omicida, guardò i suoi avversari come se fossero pile di carne marcia che nemmeno i cani si sarebbero abbassati a mangiare.

"Come osi uccidere un soldato imperiale?" Dopo lo shock iniziale, il capitano Semak si infuriò. Come un cane in calore a cui era stata sottratta la compagna, rabbrividì per la rabbia e gridò indicando Fei: "Finita! Chambord è finita! Sei finito!! Dichiaro che, a partire da questo momento, il regno di Chambord sarà il nemico dell'impero Zenit. Iniziate a tremare di paura! Il vostro castello sarà raso al suolo!"

"Oh, davvero?" Disse con un'espressione sprezzante Fei. "Siamo nemici adesso, allora? L'impero Zenit è così grandioso? È difficile dire se Chambord verrà rasa al suolo o no, ma senza dubbio, nessuno di voi uscirà vivo da Chambord."

Dopo aver detto questo, gridò: "Dove sono Pierce e Brook?" Dietro di lui, i due si fecero strada tra la folla e si precipitarono da lui, si chinarono su un ginocchio e rispose: "Ai suoi ordini re Alexander."

"Evacuate i civili, radunate la guardia del re, chiudete le porte e bloccate il traffico in città. Poi circondate la residenza della legione di canonizzazione e aspettate i miei ordini. Chiunque resisterà verrà condannato a morte all'istante."

"Ah?"

Brook, esperto e prudente, rimase sorpreso: "Sua maestà ha intenzione di iniziare una guerra con l'impero Zenit?" Perfino Pierce che era una testa di legno aveva difficoltà ad accettare l'ordine che aveva appena sentito.

Dall'altra parte.

Il capitano dei cavalieri Semak si arrabbiò così tanto che iniziò a ridere: "Ahahah, ottimo! Ottimo! Ottimo! Canaglia ignorante e incosciente, osi circondare la residenza della legione e affrontare l'impero? È ridicolo. I seicento cavalieri nella legione possono annientare facilmente il vostro intero castello. Sembra che questo regno malvagio non dovrà esistere più... Ahahah, prima ti taglierò la testa, poi schiavizzerò tutte le donne nel castello e ucciderò tutti gli uomini, lavando il castello con il tuo sangue!"

Semak brandì la spada. Un'energia gialla coprì il suo corpo e due stelle apparirono sulla sua fronte; il segno di un guerriero a due stelle.

"Esplosione della Roccia!"

Semak voleva ucciderlo, così usò subito le sue tecniche da combattimento. Si mosse per primo e gridò. La sua spada brillò mentre batteva i piedi sul terreno; caricò verso Fei con la sua energia gialla e si avventò ferocemente verso Fei con la forza di una valanga.

"Uhuh, solo un guerriero a due stelle, come osi essere così sfrenato di fronte a me? Stai cercando di morire!"

Fei sbuffò freddamente e rimase sul posto. Una luce bianca brillò e la Sciabola della Tempesta apparì nella sua mano. Menò un fendente e l'arma si scontrò con la spada a due mani del cavaliere. Dopo una serie di scintille e un clangore, lo scudo di energia gialla di Semak si ruppe e la sua lama ne fu scheggiata. L'uomo fu respinto all'indietro, sangue colava dalla sua bocca.

"Tu... come puoi avere una forza del genere?"

Semak fu scaraventato contro un'enorme statua di pietra lontano. Non riusciva a smettere di sputare sangue dalla bocca. La sua espressione era piena di shock e incredulità. Si aggrappò alla statua e cercò di rialzarsi.

Fei lo ignorò. Batté i piedi e scattò in avanti. La spada dorata si trasformò in una serie di luci. Dopo un sibilo, tagliò la gola di sette degli otto cavalieri con il mantello rosso. Urlarono mentre rabbrividivano e caddero a terra. Proprio come il ragazzo di prima, le loro gole erano ferite gravemente e il sangue e la schiuma ostruì le loro vie respiratorie. Sentivano un'enorme quantità di dolore, ma non morirono subito. Si dimenavano come pazzi...

Il solo membro di cavalleria rimasto vivo rimase completamente pietrificato; aveva perso tutte le sue forze. "Tink!" Gli cadde la spada di mano e le sue gambe tremarono, un odore pungente e disgustoso iniziò a diffondersi attorno a lui. Si era spaventato al punto da pisciarsi addosso.

Fei fissò freddamente il cavaliere e ordinò: "Vieni qui, inginocchiati e baciami gli stivali!"

Erano le stesse parole con cui la cavalleria lo aveva provocato.
