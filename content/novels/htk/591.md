---
weight: 5910
title: Capitolo 591 - Dodici Montagne Dorate dei Cavalieri dello Zodiaco
pubDate: 2024-06-03T23:41:47.967Z
tags:
    - htk
---

Fei non aveva più fretta.

Rallentò la sua velocità di volo e osservò con attenzione i dintorni. Atterrò sulle dodici montagne e le ispezionò.

Più si guardava attorno, più era felice.

Aveva la sensazione che queste dodici montagne fossero state messe qui dagli dei apposta per i suoi piani. Anche se queste vette erano in fila, non erano dritte e non si coprivano a vicenda.

Inoltre ognuna svettava nel cielo. Dai picchi, si poteva vedere la città di Chambord non troppo lontana. Specialmente i maestri nello stadio della classe lunare, sarebbero riusciti a vedere cosa stava succedendo a decine di chilometri di distanza e avrebbero potuto sorvegliare Chambord.

Tra tutte e dodici le montagne, anche quella più lontana da Chambord era a meno di dieci chilometri di distanza. Non era nulla agli occhi di un membro d’élite di classe lunare; avrebbe potuto raggiungere la città in pochi secondi.

“Ahahah! Creerò le statue delle dodici costellazioni dello zodiaco qui! Ci saranno dodici palazzi guardiani, circonderanno il Castello Celeste e proteggeranno Chambord! Ahahah, questa è un’occasione perfetta! Renderò questo posto una terra di cavalieri nel continente! Ahahah!” Fei rise con orgoglio mentre ci pensava.

Ora Fei aveva già nominato cavalieri dello Zodiaco per le seguenti costellazioni: Toro, Cancer, Leone, Capricorno e Sagittario. Tuttavia mancavano ancora gli altri. Inoltre, solo Lampard aveva raggiunto la classe lunare; gli altri erano all’ottavo livello. Secondo i piani di Fei, ogni cavaliere sarebbe dovuto diventare un membro d’élite di classe lunare prima di poter accedere alle dodici montagne e diventare un vero guardiano.

Tuttavia questo piano non poteva essere completato in pochi giorni; era un progetto a lungo termine.

Fei stava fantasticando riguardo al giorno in cui Chambord avrebbe avuto più di una decina di membri d’élite di classe lunare mentre batteva le ali fatte d’energia di spada argentata e scompariva nell’oscurità.

…..

La sala da pranzo nel palazzo del re.

“Ehi! Alexander, ti stai per sposare! Come puoi tornare a casa così tardi?! Angela si è preoccupata per te per tutta la notte! Questo è troppo!” Emma si mise le mani sui fianchi mentre si imbronciava e questionava il sovrano.

Era chiaro che questa ragazzina fosse davvero affamata. Mentre si lamentava, stava tirando fuori il cibo riposto nelle scatole magiche scaldavivande. Poi apparecchiò e chiamò le quattro domestiche, Primavera, Estate, Autunno ed Inverno, che stavano per addormentarsi.

Poi i sette e Piccolo Procione cominciarono a cenare.

“Umpf! Se non tornavi, saremmo tutti morti di fame! Non ce la faccio più… Angela si accontenta troppo… Ti tratta troppo bene…”

Mentre mangiava un pezzo di arrosto dorato e croccante, Emma arricciò il naso, le lentiggini sulla punta del suo naso sembravano davvero adorabile sotto la luce del candelabro magico.

Fei ormai considerava questa ragazzina che era feroce a parole, ma in realtà era gentile e dolce, come una sorella minore. Sembrava una principessina che tutti adoravano. Anche se in superficie era un po’ severa, era sensibile e comprensiva. Il fatto che non avesse lasciato Fei ed Angela in passato aveva conquistato l’apprezzamento degli altri membri di Chambord.

“Va bene, va bene. Ti sei dimenticata delle nostre dodici regole quando si mangia. Non dovremmo parlare troppo a tavola…” Disse Fei fingendo di essere irritato.

Nel frattempo, prese per la collottola Piccolo Procione, che era saltato furtivamente sul tavolo cercando di prendere del cibo. Il sovrano lo posò di fronte al suo posto, lo fissò nonostante l’animaletto sembrasse contrariato e si rivolse ad Emma: “Se ti lamenti così tanto, temo che diventerai troppo tracagnotta e nessun uomo ti sposerà!”

“Non sono affari tuoi! I bellissimi giovani di Chambord che vogliono sposarmi potrebbero formare una fila che può partire dall’entrata del palazzo del re e arrivare fino alla sponda del fiume Zuli!” Disse con orgoglio Emma raddrizzando la schiena. Dopo aver vissuto con Fei per un po’, aveva imparato una o due cose da lui, come i bluff.

“Comunque hai infranto la prima delle dodici regole; non dovresti arrivare in ritardo! Eheh, come punizione, devi raccontarci delle storie dopo cena!”

Tutte le ragazze attorno al tavolo risero.

Dal nervosismo iniziale si erano ambientate in questa grande famiglia, così le quattro domestiche non avevano più paura del re. Invece parlavano e scherzavano con Fei regolarmente. Di conseguenza, nel palazzo risuonavano sempre chiacchiere e risate.

Era l’atmosfera preferita di Fei.

Sarebbe stata una tortura comportarsi come gli altri re seduti di fronte ad enormi tavoli a mangiare più di cento pietanze con solo due o tre persone. Gli sarebbe venuto un cancro all’esofago da quanto si sarebbe ingozzato.

Dopo aver passato un po’ di tempo insieme, Angela posò coltello e forchetta sul tavolo e sorrise a Fei: “Devo parlarti di una cosa. Delinquente, Bambola e Teppista stanno diventando sempre più grossi. I giardini del palazzo non possono più contenerli. In questi giorni hanno causato molti guai sotto la guida di Nerino. Se non fossero i tuoi animali domestici, i soldati li avrebbero già abbattuti con gli Ammazzadraghi e li avrebbero fatti allo spiedo!”

Fei rise.

Aveva già sentito molte lamentele al riguardo. Anche se erano stati nella città di Chambord solo per pochi giorni, queste quattro creature erano troppo giocose ed energiche. Inoltre erano enormi e potevano creare piccoli terremoti muovendosi.

Pochi giorni fa, Delinquente si era seduto per sbaglio su un edificio laterale del palazzo del re e l’aveva distrutto, e le quattro bestie avevano distrutto senza volerlo un po’ di vie e una piccola chiesa in città.

Inoltre uno dei draghi aveva defecato mentre era ancora in volo e le sue feci erano cadute su dei passanti che non erano stati abbastanza veloci a spostarsi. Se non fosse stato per delle persone che si erano coperte il naso e che li avevano soccorsi, sarebbero stati i primi a morire dentro cacca di drago.

Alla fine, l’ufficio della direzione di Chambord aveva mandato una grossa squadra di poliziotti a ripulire la strada.

Tuttavia le feci di drago avevano un valore strategico e di ricerca, ed erano state portate nell’università civile e militare di Chambord e in un po’ di laboratori.

“Eh, dobbiamo rimediare.” Fei posò il mento sulla punta di un paio di bacchette e rise: “Delinquente e gli altri sono troppo grossi per essere tenuti in città; sarebbe troppo per i residenti. Inoltre il palazzo del re potrebbe essere troppo piccolo per loro. Ho scoperto un posto perfetto tra le montagne posteriori di Chambord. Ahah, tra pochi giorni, non solo loro, ci sposteremo anche noi! La famiglia reale si trasferirà fuori da Chambord!”

Le parole di Fei sorpresero le ragazze.

“Trasferirsi fuori da Chambord? Dove andremo? Che sia chiaro, non voglio vivere in una capanna vicino alla collina come il Dugu Qiubai delle tue storie.” (Dugu Qiubai è uno degli eremiti più grandi nei classici Wuxia di Jin Yong).

In quel momento risuonò una voce forte da fuori dalla porta.

La principessa decaduta Victoria entrò piano nell’edificio, indossava un cheongsam attillato di colore rosso e tacchi alti. Mentre lanciava una pila di documenti sul tavolo di fronte a Fei, si sedette e inghiottì un pezzo di carne. Nel frattempo disse piano: “Sono ancora giovane come una rosa fresca. Ho un futuro brillante e non voglio vivere come un monaco ascetico!”

All’improvviso la sala diventò silenziosa.

Victoria alzò gli occhi e vide le espressioni strane delle altre persone. “Cosa? State mangiando a mezzanotte e nessuno di voi me l’ha detto. Alexander, non ho dormito per due giorni per riordinare i registri della tua tesoreria e del dipartimento degli introiti! Ora ho perfino le borse sotto gli occhi! Perché non potrei mangiare un pezzo di carne?”

“Ha…hai…” Balbettò Emma mentre la guardava.

“Ah? Cos’ho fatto?” Victoria sentì finalmente che c’era qualcosa di strano.

All’improvviso sentì qualcosa tirarle la manica. Si girò e vide il nuovo animaletto del re, Piccolo Procione, con un’espressione triste.

“Hai mangiato il pezzo di carne che Piccolo Procione stava mordicchiando…” Disse lentamente Emma come se stesse cercando di trattenersi.

Victoria guardò lentamente la gente nella sala e tutti annuirono. Poi guardò la bocca pelosa di Piccolo Procione e i segni dei morsi su un altro pezzo di carne che aveva preso.

“Puah!” Sputò.



