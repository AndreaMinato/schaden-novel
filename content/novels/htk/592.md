---
weight: 5920
title: Capitolo 592 - Progressi con l’Energia Spirituale
pubDate: 2024-06-04T00:41:47.967Z
tags:
    - htk
---

“Ahhhhhhh! Disgustoso!”

Dopo che Victoria sputò, il suo bel viso impallidì. Si tolse i tacchi con un calcio e corse a piedi scalzi. Gridò: “Acqua! Datemi un po’ d’acqua! Devo sciacquarmi la bocca! Ahhhhh! Acqua…”

Si girò e guardò Fei dopo aver fatto due passi: “Quelli sono i documenti che ho riorganizzato. I registri e le note della tesoreria di Chambord erano confusionari. Ho creato un nuovo sistema. Dai un’occhiata; se ti piacciono posso bollarli e passarli… Bleah!”

Dopodiché, questa principessa decaduta che di solito era pigra e avida, corse a piedi nudi per trovare dell’acqua.

“Ahahahahah!” Tutti a tavola scoppiarono a ridere e Piccolo Procione andò a raccogliere il grosso pezzo di carne arrostita che Victoria aveva lasciato cadere; lo mangiò con tale gusto che la sua coda a strisce si rizzò.

Dopo cena giunse la notte.

Il capo dei ministri Bast aveva già mandato una carrozza alle porte del palazzo del re, ed era qui per portare a casa Angela. Dovevano organizzare molti affari prima del matrimonio.

Il suocero aveva perso sua moglie quando aveva trent’anni e sua figlia era l’unico membro della sua famiglia che gli era rimasto. Dopo aver sperimentato quel periodo estremamente duro, la sua vita era cambiata radicalmente. Perciò, stava prestando molta attenzione al matrimonio di sua figlia e stava facendo molti preparativi seguendo le tradizioni dei nobili.

Dopo che Angela aveva aspettato il sovrano e aveva cenato, fu riaccompagnata da suo padre da Emma e dalle quattro domestiche.

Secondo le comuni tradizioni del continente, Angela poteva tornare a vivere con il re solo dopo il matrimonio.

Poco dopo che Angela e le ragazze se ne andarono, Fei chiamò Torres e gli diede alcuni compiti di cui occuparsi. Poi ritornò nella sua camera da letto con il sazio Piccolo Procione.

Dopo aver mangiato, il piccoletto si era rannicchiato in una palla e si era addormentato su una sedia.

Fei invece evocò il Trono del Caos. Mentre galleggiava ad un metro da terra, si sedette su di esso e cominciò a praticare le tecniche di allenamento della misteriosa pergamena viola. Ora che la sua forza era aumentata e le sue vedute si erano allargate, Fei aveva la sensazione che la sua energia spirituale stesse aumentando sempre di più. Perciò stava cercando di potenziarla giorno dopo giorno.

Molte persone vedevano solo l’ascesa improvvisa del sovrano e la sua presenza tirannica, ma pochi sapevano che dormiva solo circa uno o due ore al giorno. Coltivava e si allenava in continuazione. Anche se aveva il Mondo di Diablo, la sua etica del lavoro superava di gran lunga la maggior parte dei talenti in questo mondo.

Allenarsi seduto sul Trono del Caos era una delle scorciatoie che aveva scoperto.

Il trono misterioso non solo gli permetteva di viaggiare attraverso lo spazio; poteva anche aiutarlo a concentrarsi e aumentare l’efficienza del suo allenamento con l’energia spirituale.

Sfortunatamente, Fei non poteva ottenere energia da guerriero o da mago, così non era sicuro se questo trono non potesse aumentare anche la velocità di altri tipi di coltivazione.

La notte era silenziosa e un po’ fredda.

Fei aprì lentamente gli occhi dopo tre ore.

“Mh… la mia energia spirituale finalmente ha superato il livello 800. Ora posso rimanere nel mondo di Diablo per otto ore al giorno e gli NPC del Campo delle Ranger possono rimanere nel mondo reale per otto ore. In questo modo, la ricostruzione e i rinnovi di Chambord possono solo aumentare di velocità!”

Fei estese la sua energia spirituale silenziosamente. Dopo aver raggiunto il livello 800, poteva sondare facilmente un’area di due chilometri di raggio, quasi la metà di Chambord. Come il radar più avanzato, poteva percepire chiaramente qualsiasi flusso d’energia e non gli sarebbe sfuggito nulla.

“Un giorno, raggiungerò il livello 6000 e potrò entrare e uscire dal mondo di Diablo senza preoccuparmi del limite temporale. Allo stesso tempo, persone come Elena, Cain e Akara potranno rimanere nel mondo reale come vogliono!”

Dopo aver ritratto la sua energia spirituale, Fei fu soddisfatto dei suoi progressi.

<em>Buzz!</em>

Un portale blu cielo apparì di fronte a lui ed entrò dopo aver riposto il Trono del Caos nel suo corpo.

…..

Mondo di Diablo, Prigione dell’Odio.

“Ahahah! Stupidi umani! Siete qui per sacrificare il vostro sangue e la vostra carne deliziosi? Ahah, non vedo l’ora! Avanti! Uccidiamoli!”

Il ruggito del signore del dolore Mephisto risuonò nell’area, facendo tremare le mura e il terreno di questo spazio.

Sotto il suo comando, numerosi potenti mostri con armi e armature si precipitarono verso Fei ed Elena senza paura.

Negli ultimi giorni, Fei aveva accelerato il ritmo con cui completava le missioni. Dopo aver finito quelle della seconda mappa, Lut Gholein, era entrato nella terza, il Porto di Kurast, e aveva finito missioni come quelle l'Uccello d'Oro, la Lama dell'Antica Religione, la Volonta' di Khalim, il Libro di Lam Esen e il Tempio dell'Oscurità. Aveva guadagnato ricompense come una pozione che poteva aumentare temporaneamente i suoi punti vita di 40 e un tomo chiamato libro di Lam Esen che registrava ogni punto debole dei mostri dell’inferno.

Ora Fei era un barbaro di livello 70 della modalità Incubo ed Elena era un’arciera magica di livello 60. Tuttavia la vera capacità offensiva di Elena era di venti livelli inferiori dato che aveva trasferito molti punti abilità e attributo nella sua seconda stirpe del paladino. La valchiria era molto più versatile dato che le sue capacità difensive erano aumentate di molto.

Fei ed Elena stavano affrontando il Signore del Dolore, Mephisto, che era il boss di questa mappa.

Finché lo avessero ucciso, avrebbero completato la terza mappa.

Fei non stava trattenendo nulla. Con lo Spaccapietre e la Gabbia dell’Anima del Re Immortale, scatenò tutta la sua forza e attaccò. Ogni volta che colpiva, sembrava che elementi del fuoco circondassero il suo martello.

Ora che aveva due oggetti della serie del Re Immortale, c’erano danni aggiuntivi dell’elemento fuoco e sangue corrosivo dei demoni macchiò la terra.

<em>Whoosh! Whoosh! Whoosh!</em>

Con l’Arco della Grande Matrona in mano, Elena era avvolta da fiamme d’energia argentate. Mentre la corda vibrava, frecce scattavano verso i demoni come se fossero inviti del Cupo Mietitore.

Questa coppia non ancora sposata era ben coordinata e sembravano i messaggeri della morte.

Tuttavia c’erano troppi mostri alla carica; sembravano onde dell’oceano.

Tra di essi, i maghi erano lontani e lanciavano incantesimi letali come frecce di ghiaccio, fumo velenoso e fuoco ardente. Vari proiettili precipitavano su Fei ed Elena.

Presto finirono in una situazione difficile.

Era la modalità Incubo dopotutto ed era ardua.

Inoltre il Signore del Dolore, Mephisto, lanciava di frequente attacchi da lontano; era davvero astuto.

Fei aveva scoperto lentamente una caratteristica interessante ultimamente, ogni mostro aveva una sua coscienza e aveva l’intelligenza di un ragazzino. Specialmente i boss alla fine di ogni mappa; avevano una consapevolezza elementare e non attaccavano più in modo prevedibile. Erano molto più difficili da affrontare rispetto ai boss della modalità normale.

Questa battaglia durò più di tre ore.

Quando vide Mephisto urlare e morire in una pozza del suo stesso sangue, Fei tirò un sospiro di sollievo. Sentiva un po’ di dolore alla mano con cui stava brandendo lo Spaccapietre ed era un po’ stanco. C’erano più di una decina di ferite profonde nel suo corpo e sia lui che Elena erano coperti di sangue; non erano sicuri se la maggior parte del sangue provenisse da loro o dai mostri.

Allo stesso tempo, luci brillarono sugli oggetti magici a terra.



