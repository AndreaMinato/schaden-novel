---
weight: 5930
title: Capitolo 593 - Lo shock di Lampard
pubDate: 2024-06-04T01:41:47.967Z
tags:
    - htk
---

Fei esaminò gli oggetti lasciati da Mephisto e rimase un po’ deluso.

Il Signore del Dolore era uno dei demoni più potenti nell’inferno, ma non gli aveva dato nessun tesoro. Erano quasi tutti oggetti di livello sei arancioni e non erano apparsi oggetti verdi di livello sette come Fei aveva sperato.

<em>’Che abbia esaurito tutta la mia fortuna dopo aver ottenuto lo Spaccapietre del Re Immortale la scorsa volta?’</em> Pensò il re.

Dato che nessuno degli oggetti lo interessava, non usò nemmeno Pergamene dell’Identificazione. Li lanciò nel suo inventario con noncuranza con l’intenzione di venderli all’NPC.

In quel momento un raggio di luce dorata calò dal cielo.

Il liquido dorato nel corpo di Fei raggiunse un limite e il suo barbaro salì di nuovo di livello. Dopo essere arrivato al livello 71, l’energia dorata lo ripulì e gli diede una sensazione davvero confortevole. Ogni sua ferita guarì e anche le macchie di sangue sui suoi vestiti furono rimosse.

Fei era tornato al picco delle sue forze.

Dopo aver distribuito i punti attributo e i punti abilità secondo il suo piano, Fei ed Elena se ne andarono velocemente.

Poi trovarono una pozza fuori dalla Prigione dell’Odio. Con Fei a proteggerla, Elena rimosse audacemente la sua armatura di fronte al suo amato e si lavò via il sangue dal corpo.

Fei aveva ricevuto più di una decina di ferite, ma questo perché aveva cercato di proteggere Elena. Dato che la valchiria era specializzata negli attacchi a lungo raggio, avrebbe corso dei rischi se i mostri si fossero avvicinati a lei. Perciò Fei si era impegnato assiduamente per allontanare ogni nemico. Alla fine Elena era rimasta illesa e il sangue sul suo corpo apparteneva tutto ai demoni.

Fei protesse la pozza. Mentre ascoltava gli schizzi d’acqua e guardò la pelle liscia e bianca della valchiria, ne fu intrigato. Anche se l’aveva già fatto una volta con lei, era stato per salvarle la vita e Fei aveva anche perso i sensi. Perciò il fisico perfetto di Elena era ancora estremamente attraente ai suoi occhi.

Per distrarsi, si guardò attorno.

All’improvviso individuò qualcosa di non troppo lontano.

Santuario del Vigore!

Questi cosiddetti santuari erano le antiche rovine del continente. Avevano la forma di statue, pilastri e sculture di pietra, e contenevano un grande potere grazie alle rune e alle formazioni magiche incise su di essi. Un’energia unica avrebbe potenziato chiunque si fosse avvicinato.

Ad esempio il santuario di fronte a Fei era un pilastro di pietra di forma cilindrica alto circa cinque metri.

Un po’ di mistiche rune magiche dal colore rosso erano state tracciate sulla colonna ed emanavano un lieve potere indescrivibile. Non importava quanto fosse stanca una persona, finché fosse entrata nel raggio di dieci metri da questa colonna, avrebbe ripreso le energie in un istante e la sua fatica sarebbe scomparsa.

Anche se Fei aveva provato a studiare le rune magiche prima di superare la terza mappa, non era riuscito a capirle.

Ora però, per qualche motivo, ebbe la sensazione che fossero estremamente semplici. Era come se la ragazza che l’aveva ignorato a lungo nonostante i suoi corteggiamenti all’improvviso fosse saltata nel suo letto quando meno se lo aspettava.

Il pilastro di pietra attirò completamente l’attenzione di Fei.

Anche se la valchiria si era lavata, rivestita ed era tornata accanto a lui, il sovrano non lo notò nemmeno.

…..

Il sole del mattino sorse lentamente e la città argentata di Chambord sembrava ricoperta da uno strato dorato di luce.

All’improvviso un portale blu apparì nella camera da letto dentro il palazzo del re e Fei ne uscì.

Il portale scomparì all’istante dietro di lui una volta che uscì.

“Squeak! Squeak! Squeak!” Piccolo Procione entrò dalla finestra sfrecciando per poi saltare sulle spalle di Fei. Mentre gli leccava una guancia con la sua lingua rosa e morbida, batté gli occhietti. Il piccoletto era incollato a Fei e il sovrano ebbe la sensazione che lo stesse biasimando per averlo lasciato qui tutto da solo.

Fei rise e gli sfregò la testa per confortarlo.

“Sua maestà! È stato tutto pianificato come ha ordinato!” La voce di Torres risuonò dall’esterno della stanza.

“Eh, ottimo. Tempo di andare.” Fei annuì.

I due lasciarono il palazzo del re e si diressero verso la piazza più grande al centro di Chambord sotto la protezione di sei cavalieri dello Zodiaco.

Era la piazza più grande di Chambord da sempre. Quando Fei era capitato in questo continente, si era arrabbiato e aveva ucciso il vice capitano dei cavalieri della legione della canonizzazione reale, Semak, insieme ai quattordici cavalieri venuti con lui dopo che avevano cercato di approfittarsi di Angela. Questo era anche il luogo dove Torres aveva cercato di difendere la futura regina nonostante il pericolo e aveva quasi rischiato di farsi uccidere. Per via del suo coraggio, Fei lo aveva nominato guardia del re.

Dopo i rinnovi, la piazza era diventata ancora più grande e pulita. Poteva ospitare quasi 30.000 cittadini di Chambord. Il sovrano le aveva dato un nome strano, piazza Tiananmen, ed era il posto dove si sarebbero svolte celebrazioni nazionali, discorsi e vari eventi.

Quando Fei arrivò, i poliziotti stavano già proteggendo l’area.

Attorno alla piazza erano state sistemate temporaneamente quattro formazioni difensive dell’elemento acqua dagli studenti dell’università civile e militare di Chambord, avrebbero bloccato la maggior parte delle energie taglienti che presto sarebbero apparse qui.

In quel momento, più di 300 ufficiali del regno, più di 50 cavalieri dello Zodiaco, 2000 poliziotti e più di 1000 studenti dell’università civile e militare si erano messi in fila ai quattro lati della piazza. Con espressioni entusiaste, guardavano la persona al centro dello spazio vuoto ampio circa un chilometro quadrato.

Era l’ex guerriero numero uno di Chambord, Frank Lampard.

Pochi giorni fa, aveva superato lo stadio delle nove stelle ed era diventato un membro d’élite della Luna Nuova inferiore di primo livello. Tuttavia, dato che le truppe stavano viaggiando e non aveva consolidato abbastanza la sua coltivazione, Lampard aveva soppresso la sua aura e non aveva cercato di superare la sfida della natura.

Dato che il mondo non aveva ancora accettato la sua identità di membro d’élite di classe lunare, non poteva ancora vedere le leggi naturali, il suo fisico non era stato trasformato e non era in grado di volare.

Perciò Lampard oggi aveva scelto di accettare la sfida, trasformare il suo corpo e avanzare allo stadio della classe lunare.

La sfida della natura era un processo pericoloso e molti guerrieri e maghi talentuosi avevano fallito ed erano morti. Perciò era cruciale scegliere il momento giusto.

Naturalmente il sovrano era un’eccezione.

Quando Fei aveva attraversato questo processo, le posizioni si erano ribaltate. Aveva soppresso gli elementi naturali con la sua pura forza fisica e questo aveva scioccato molti esperti che si erano nascosti nella città delle Due Bandiere allora.

Lampard coltivava energia dell’elemento fulmine.

Anche se il sole del mattino non era molto caldo, era il momento in cui conteneva più energia. Gli elementi nell’aria erano i più abbondanti e i più puri, specialmente quelli del fuoco e del fulmine. Perciò era il periodo perfetto per superare la sfida della natura per i maghi e i guerrieri del fuoco e del fulmine.

“Zio Lampard.” Disse Fei mentre si era avvicinato ad esaminare le condizioni del cavaliere. Si rilassò molto dopo averlo guardato, ma chiese comunque: “Come stai? Sei sicuro di farcela?”

“Non è un problema!” Rispose Lampard mentre guardava il sole nel cielo. La luce lo illuminava e lo faceva sembrare un dio con un’armatura dorata.

“Eh, bene. Ho un regalo per te. Dovrebbe essere sufficiente per gestire ogni tipo di situazione durante la sfida.” Disse Fei mentre tirava fuori uno spadone nero dal suo inventario; era ancora un po’ preoccupato.

Poi infilzò la lama nel terreno.

Anche così, la spada era ancora più alta di una persona ordinaria e la sua ampiezza era paragonabile a quella di una porta. Aveva anche un’aura e un’energia unica che solo un esperto avrebbe potuto percepire.

Era di gran lunga migliore all’arma attuale di Lampard.

“Eh?” Lo sguardo di Lampard si accese. Chiese con un’espressione sorpresa: “Un potere spirituale del genere… un’arma stellare? Livello 5? No, di più… di livello 6?”

Fei sorrise e abbassò la voce avvicinandosi a Lampard: “Livello 8.”

“Livello… livello 8?” Lampard ne fu sbalordito.

Era la prima volta che si comportava in quel modo di fronte a Fei.

Tuttavia questa reazione era ragionevole dato che chiunque sarebbe rimasto scioccato.

Armi stellari di livello 8 erano ad un solo grado di distanza da armi semi divine ed erano fondamentali per il regno!

<em>’Alexander… ha tirato fuori un oggetto così importante così facilmente… Maledizione, è scioccante!’</em> Pensò.



