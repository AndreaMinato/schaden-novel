---
weight: 6000
title: Capitolo 600 - Gli sforzi di un cane
pubDate: 2024-06-04T08:41:47.968Z
tags:
    - htk
---

“Uh? Cosa sta succedendo? Quest’aura… Non è Nerino… Che sia…” Fei impallidì.

Si diceva che si nascondesse ogni tipo di bestia demoniaca misteriosa tra le montagne posteriori di Chambord, incluse quelle di alto livello e quelle di livello sovrano. Queste creature erano molto territoriali e avrebbero attaccato spietatamente qualunque cosa avesse invaso le loro aree…

“Che Nerino sia stato attaccato da una potente bestia demoniaca lungo la strada?”

Mentre Fei stava per intervenire, l’aura speciale ai piedi delle montagne cambiò di nuovo.

La sua forza aumentò rapidamente.

La rapidità dei suoi progressi era simile a quella dei coltivatori che avanzavano di stadio; era veloce come un razzo.

Per Fei, quest’aura stava diventando sempre più familiare. Gradualmente il re mostrò un’espressione sorpresa e confusa.

“Uh? Nerino? È avanzato di stadio e sta mutando di nuovo?”

…..

C’erano innumerevoli montagne dietro Chambord ed erano di varia dimensione ed elevazione.

Come un fulmine, Nerino sfrecciò tra di loro.

Le sue quattro zampe erano dure come il ferro. Mentre esercitavano la loro forza, rompevano le rocce e il suo corpo schizzò nell’aria come se avesse annullato la forza di gravità.

Ogni volta che balzava, si sarebbe spostato di più di cento metri e schivò la maggior parte delle colline ripide, valli profonde, enormi rocce e antichi alberi.

Nerino non si era goduto da molto tempo una corsa del genere; sembrava una raffica di vento, soffiava tra gli alberi e le montagne.

L’inizio dei vaghi ricordi di Nerino partiva da queste montagne deserte. Aveva perso i suoi genitori subito dopo che era nato e non aveva potuto sopravvivere da solo. Sentiva il freddo e la fame in continuazione.

Proprio mentre stava per morire, Angela, la futura regina di Chambord, era entrata tra le montagne per cercare di trovare erbe per il re Alexander, e si erano incontrati.

Era stata questa splendida ragazza gentile a salvare Nerino. Anche se Nerino non era adorabile e non era una razza rara, lei lo aveva comunque salvato e riportato nel palazzo del re di Chambord. Da allora, non aveva più avuto bisogno di preoccuparsi del cibo.

Durante quel periodo di tempo, Nerino non era stato diverso da altri cani ordinari; conduceva una vita semplice, stupida, ma felice.

Finché un giorno, il suo padrone Alexander non cambiò all’improvviso. Gli diede una misteriosa pozione verde che gli fece perdere i sensi. Dopo un po’ di dolore terrificante e quindici giorni di sonno, era rinato.

Da allora, Nerino aveva iniziato a sviluppare un’intelligenza pari a quella degli esseri umani.

Anche se non poteva parlare, stava diventando sempre più intelligente. Iniziava a capire la lingua degli umani e comprendeva molto di più rispetto a prima.

Con il passare del tempo, era diventato sempre più forte a causa della mutazione e aveva iniziato ad apprezzare il suo padrone quanto la sua proprietaria.. Portava il suo padrone in battaglia e caricava contro decine di migliaia di nemici. Dopo essere stato influenzato dall’aura tirannica del suo padrone, aveva iniziato a godersi la vita come se potesse distruggere intere montagne e spaventare gli dei con i suoi ruggiti.

Poi, dopo aver ottenuto tre draghi come suoi sottoposti, il più grande desiderio di Nerino diventò ottenere un paio di ali che gli avrebbero permesso di volare libero nel cielo!

Un cane voleva un paio di ali? Era impossibile!

Ma Nerino non si arrese, sentiva di potercela fare.

Viste le cure del suo padrone un po’ creativo, perfino Nerino stesso non sapeva come sarebbe evoluto. Le sporgenze sulla sua schiena stavano diventando sempre più calde e aveva la sensazione che stessero per crescere un paio di ossa dalla sua spina dorsale. Poteva sentire chiaramente cosa stava succedendo nel suo corpo.

In quel momento, Nerino alzò gli occhi.

Vide Delinquente, Bambola e Teppista volare liberamente nel cielo insieme al suo padrone, che era come un dio per lui.

Nerino mosse le zampe fino a creare enorme crepe nel terreno e iniziò a balzare in avanti come un pazzo.

L’ambiente attorno scorse rapidamente fino a diventare confuso e ogni volta che saltava e stendeva le zampe, avrebbe sperimentato un breve momento di entusiasmo, perché aveva la sensazione di stare volando.

Scie di energia calda sfrecciavano inarrestabili attorno al suo corpo.

Mentre fissava le figure nel cielo, Nerino non aveva mai desiderato di volare così tanto.

Alla fine, trovò un’enorme valle ampia più di 400 metri, era una distanza che non poteva coprire con un salto.

Tuttavia Nerino non esitò nemmeno un momento.

Invece di rallentare, accelerò ulteriormente. Mentre ruggiva, spaccò le rocce sotto le sue zampe e si lanciò nel cielo come se fosse un’aquila.

Il vento soffiava contro il suo pelo.

Il suo slancio e la gravità lottarono l’uno contro l’altra. Alla fine la gravità ebbe il sopravvento e Nerino iniziò a precipitare. Se fosse caduto, le sue ossa si sarebbero ridotte in briciole e sarebbe morto all’istante.

In quel momento per qualche motivo non provò nessuna ansia.

Invece sentì un’ondata di rabbia difficile da sopprimere.

Aprì le fauci ed ululò con tutte le sue forze.

“Bau… Bau… Roar! Roar! Roar! Roar!!!”

L’abbaiare si trasformò nel ruggito di una bestia sconosciuta. Era la prima volta che Nerino rilasciava questo tipo di suono dalla pressione enorme ed emanò un intenso odore di zolfo. Quando aprì di nuovo la bocca, sputò fiamme arancioni!

In quel momento, scie di energia calda percorsero il suo corpo come elettricità e avvolsero tutte le ossa del suo corpo. Come un vulcano dormiente che finalmente stava eruttando, l’energia si precipitò verso le sporgenze sulla sua schiena che erano apparse da circa sei mesi.

Nerino sentì un dolore intenso, come se qualcosa gli avesse trafitto il cuore e finalmente qualcosa “ruppe il bozzolo”.

Poi Nerino sfuggì alla gravità che lo stava tirando giù e iniziò a volare verso l’alto!

Si era esteso un enorme paio di ali dalle sporgenze sul suo dorso.

Erano ali nere piene di scaglie. Le ossa erano distinte e le loro punte erano taglienti come spade nere forgiate per centinaia di volte. La sua apertura alare superava i trenta metri.

Inoltre le ali emettevano un bagliore metallico; sembravano file di spade impilate insieme. Erano percorse da motivi magici; quando Nerino sbatteva le ali, sarebbero apparse lame di energia elementale turchesi sotto le sue ali, creando un enorme slancio e sollevando il suo corpo pesante.

Nerino girò la testa e sputò fiamme arancioni verso un pezzo di roccia, riducendolo in lava che scorse nel fiume della valle.

<em>Whoosh!</em>

Poi sbatté le ali e sfrecciò nel cielo.

Libertà!

…..

Non appena Fei atterrò con tutti gli altri, alzò gli occhi e vide un'enorme bestia mistica volare verso di lui.

“È Nerino! Sembra che finalmente abbia superato i limiti dei suoi geni! Ha un paio di ali e può sputare fuoco, sembra un drago! Ahah, è passato da un cane ordinario a questo. Sembra simile alla carpa che è saltata oltre la porta del drago! Ora che ha fatto questo passo, non avrà davvero limiti in futuro!”

Fei notò che la forza di Nerino adesso era pari a quella di un guerriero al picco delle nove stelle. Era sicuro che molto presto questa bestia sarebbe avanzata alla classe lunare; in poco tempo sarebbe diventata una bestia demoniaca suprema di livello sovrano!

<em>’Eheh, il mio cane sembra un drago, ma i miei tre piccoli draghi sporgono la lingua e scodinzolano come cani. Cavoli, sono proprio senza speranze!’</em> Pensò Fei contento mentre sentiva gli ululati dei tre draghi e di Nerino.

Una volta che queste quattro bestie fossero maturate, avrebbero scioccato il nemico più di decine di migliaia di soldati d’élite.

Sarebbero diventate le bestie guardiane di Chambord e ogni nemico avrebbe avuto un assaggio delle loro zanne.


