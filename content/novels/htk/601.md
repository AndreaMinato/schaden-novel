---
weight: 601
title: Capitolo 601 - Mistero
pubDate: 2024-06-04T09:41:47.968Z
tags:
    - htk
---

Dopo che Fei li portò a fare un giro per il Castello Celeste, persone come Cech e Drogba familiarizzarono con la città e si destarono lentamente dall’enorme shock. Poi occuparono ognuno un palazzo laterale attorno al palazzo supremo del re in cima alla montagna d’argento misteriosa al centro della città. Mentre sorvegliavano il palazzo principale, iniziarono il loro nuovo percorso di coltivazione.

Il palazzo supremo del re era la residenza di Fei.

In quel momento le dodici domestiche, insieme a più di dieci servi, iniziarono il loro lavoro. Fei tirò fuori tutti gli oggetti dal suo inventario e chiese loro di sistemarli secondo la vecchia disposizione del palazzo del re. Specialmente gli oggetti che piacevano ad Angela, furono appesi in posti critici del nuovo palazzo, ricreando quasi la stessa atmosfera.

Il Castello Celeste esisteva da numerosi anni.

C’era ogni tipo di struttura in città e il palazzo era decorato da vari pezzi di mobilio.

Sedie, tavoli di pietra, letti, luci, la cucina, la cantina, il deposito… Era tutto pulito e sembrava nuovo di zecca. Dato che nessuno era vissuto qui per millenni, l’atmosfera sembrava un po’ fredda e senza vita quando Fei l’aveva visitato. Ora, dopo che le domestiche e i servi avevano iniziato a lavorare e avevano decorato tutte le stanze, l’atmosfera sembrava molto più amichevole e accogliente.

Il personale era composto da cittadini leali a Chambord selezionati personalmente da Brook e ammiravano Fei quasi al punto da venerarlo. Perciò il re non doveva preoccuparsi che diffondessero i segreti del Castello Celeste in giro.

Dopo che Fei aveva tracciato un’area in cui sarebbero stati liberi di girare, avrebbero potuto fare ciò che volevano nel loro tempo libero.

Poi tornò nel palazzo supremo del re e iniziò ad allenare la sua energia spirituale.

Ora il Trono del Caos era tornato nella sua posizione originale nel Divino Palazzo del Re.

Di fronte al trono, l’acqua scorreva nella pozza quadrata fatta da una pietra argentea misteriosa. Le piante simili a loti bianchi sembravano più piene di vita rispetto a quindici giorni fa e adesso erano sbocciati sei fiori a sette colori dall’aspetto esotico. Mentre i petali tremavano lievemente, rilasciavano un lieve profumo. Quando Fei faceva un respiro profondo, si sentiva così bene che gli sembrava di essere in paradiso.

Il re esaminò questo loto misterioso di fronte a lui ed ebbe la sensazione che fosse in qualche modo profondamente connesso con il Castello Celeste. Quando era passato da un piccolo germoglio verde a sei fiori, il Castello Celeste si era destato gradualmente insieme ad esso.

Tuttavia Fei non era ancora riuscito a scoprire i misteri più profondi della città.

Mentre i fiori sbocciavano, l’intero divino palazzo del re fu riempito dal loro profumo. Tuttavia nemmeno una traccia di questa fragranza trapelava fuori dal palazzo.

Fei non ne capì il perché, così decise di non pensarci più. Dato che aveva una connessione particolare con il Castello Celeste, era sicuro che non ci fossero pericoli in questa città. Perciò tornò nel Trono del Caos e cominciò ad allenare la sua energia spirituale.

Come un bambino giocoso, Piccolo Procione stava inspirando il profumo con avidità. Poi roteò gli occhi come se avesse scoperto qualcosa di interessante e saltò nella pozza per giocare. Nuotò nell’acqua e si divertiva per conto suo.

Nel cielo sopra il divino palazzo del re, i tre piccoli draghi stavano volando in giro sotto la guida di Nerino. Anche loro stavano giocando e sembrava che fossero nel loro habitat naturale.

Presto calò la notte.

Fei aprì gli occhi dopo quattro ore e ponderò. “La mia energia spirituale fa il doppio dei progressi quando sono nel divino palazzo del re? Che sia dovuto a questo profumo? Posso concentrarmi molto meglio…”

Fei annuì contento.

I misteri del Castello Celeste si stavano rivelando lentamente.

Da ciò che sapeva di questa città, Fei si rese conto che questo leggendario castello celeste era all’altezza della sua fama. Non c’era da meravigliarsi che il Grande Guerriero del Continente Maradona, fosse entrato in questa città una volta sola e fosse diventato una leggenda.

Dopo essersi allenato, Fei estese la sua energia spirituale per la città.

Si fece una mappa mentale e poté percepire le domestiche, i servi e gli esperti di Chambord che stavano lavorando sodo. Annuì e spiccò il volo usando il Trono del Caos.

Aveva deciso di volare per l’area entro mille chilometri dalle cinque montagne delle spade celesti.

Proprio come aveva previsto, scoprì diverse aure barbariche e assassine di potenti bestie demoniache di livello sovrano nelle profondità delle foreste e delle montagne.

Quando superò oltre 1000 chilometri, quelle aure si potevano sentire perfino a migliaia di metri di distanza nel cielo e alcune di esse erano paragonabili a quelle dei signori di classe solare! Se Fei non avesse avuto il Trono del Caos, non avrebbe osato avvicinarsi così tanto.

Dopo essersi inoltrato ancora un po’ in questo territorio, Fei non osò continuare.

Il suo intuito da barbaro gli suggeriva che oltre avrebbe incontrato creature terrificanti e le loro aure pericolose irritavano la pelle come degli spuntoni di ferro letali, facendolo sentire a disagio.

Non doveva correre così tanti rischi, così si girò e tornò indietro.

Secondo la geografia del continente di Azeroth, l’impero Zenit era il paese più a nord e Chambord era il regno affiliato di Zenit più vicino al confine, dove c’erano terre in cui gli esseri umani non avevano mai messo piede. Perciò nessuno sapeva che tipo di creatura viveva nelle montagne posteriori e nelle foreste a nord.

Non esisteva alcuna documentazione storica ufficiale, né miti o leggende che parlavano di queste terre.

Si diceva che vivessero molte potenti entità in questa area e in molti posti pericolosi perfino gli uccelli in volo e gli umani di passaggio sarebbero stati ridotti in scheletri.

Questo posto era un paradiso per le bestie demoniache di livello avanzato e un inferno per gli esseri umani.

Tuttavia, quando Fei aveva discusso con il Grande Guerriero Krasic in passato, gli aveva parlato di un mito. Si diceva che, dopo che i demoni erano stati sconfitti dagli dei dell’Era Mitica, i clan e le specie affiliate ai demoni come gli elfi, i nani, i goblin e i giganti erano stati costretti ad intraprendere un percorso pericoloso. Sotto la protezione dei più potenti esperti delle loro tribù e dopo aver subìto gravi perdite, questi gruppi avevano attraversato le montagne e le foreste più a nord e avevano continuato a vivere lì.

Naturalmente alcuni dicevano anche che quelle razze fossero tutte morte durante il tragitto e che i loro corpi fossero stati divorati dalle bestie demoniache.

Un giorno fa, Fei aveva scoperto il luogo ancestrale finale dei nani e adesso aveva ottenuto una versione completamente diversa della storia dopo aver letto il diario dell’imperatore Gerard Bill. Aveva iniziato a prestare più attenzione alle dicerie e ai miti del continente, e all’improvviso ciò che gli aveva detto Krasic mesi fa era diventato importante.

Questo era il motivo per cui aveva cercato di oltrepassare queste montagne sul suo trono.

Tuttavia ora sembrava che fosse troppo pericoloso e che fosse meglio posporre questa missione.

Anche se Fei si era tenuto sotto controllo, diventò sempre più curioso. Era sicuro che ci fosse un enorme segreto nascosto dall’altra parte di queste montagne e foreste.

Quando tornò dalla sua esplorazione, era già l’alba del giorno dopo.

Fei non tornò nel Castello Celeste, invece si diresse verso la città di Chambord.

Non notificò nessuno, ma non cercò nemmeno di nascondere la sua aura. La sua destinazione era la chiesa di Chambord.

Sapeva che c’era un esperto nascosto lì e questa persona non aveva lasciato Chambord per qualche motivo. Fei non si era disturbato a scovarla perché quella figura misteriosa non aveva intenti ostili, ma ora doveva farlo visto tra meno di quindici giorni si sarebbe svolto il suo matrimonio; doveva chiarire ogni incertezza e assicurarsi che non ci fossero imprevisti.

…..

In una stanza segreta nei sotterranei della chiesa.

Un esperto che stava coltivando all’improvviso aprì gli occhi mostrando evidenti shock e paura.



