---
weight: 6030
title: Capitolo 603 - Stirpe Reale degli Elfi
pubDate: 2024-06-04T11:41:47.968Z
tags:
    - htk
---

Dopo aver sentito le parole della serva, il giovane biondo non smise di sorridere.

Si girò e disse qualcosa usando quella lingua misteriosa e piacevole, e le due domestiche nella casa di pietra divennero silenziose; sembrava che avessero rinunciato a persuaderlo.

<em>Whoosh! Whoosh! Whoosh! Whoosh! Whoosh!</em>

All’improvviso risuonarono cinque sibili taglienti.

Cinque frecce volarono fuori dalla casa di pietra e si trasformarono in cinque fantasmi.

<em>Tud! Tud! Tud! Tud! Tud!!!!</em>

I cinque dardi si infilzarono nel terreno e formarono un pentagramma perfetto; le distanze tra le frecce erano esattamente uguali e sembrava che qualcuno le avesse misurate in anticipo. Presto scie di energia verde brillante fluttuarono fuori dai dardi e sprofondarono nel terreno come pioggia.

Fei percepì chiaramente la mistica energia dell’elemento legno, si connetté all’aria attorno e continuò a spiraleggiare, isolando gradualmente ogni aura e percezione nell’area.

Era una formazione magica dell’elemento legno.

Era stata creata usando frecce magiche e fu un fenomeno unico e interessante per Fei.

Chiaramente le due serve nella casa di pietra erano ancora preoccupate e avevano usato questa formazione rara per isolare questo ambiente dall’esterno, impedendo a chiunque altro di sentire la conversazione tra Fei e questo giovane biondo.

“Va bene, ora possiamo iniziare. Il mio nome è Akinfeev, Sid Akinfeev. Sono un discendente di una razza da tempo perduta, gli elfi.” Disse con noncuranza questo giovane mentre guardava la formazione che lo avvolgeva e il sole che stava per sorgere ad est.

Questo giovane fu molto diretto e rivelò a Fei, che era praticamente un estraneo per lui, il suo più grande segreto senza esitazione.

Aveva dimostrato una fiducia totale!

Akinfeev non sapeva perché si sentiva così al sicuro attorno a Fei, ma i legami unici tra le persone erano magici.

“Elfi!” Fei annuì, non si era sbagliato.

Nelle leggende del continente Azeroth, sia gli elfi che i nani erano razze vissute nell’Era Mitica e ormai si erano già estinte. Era piuttosto sorprendente che la stirpe misteriosa degli elfi fosse continuata ad esistere fino ad oggi.

In effetti, Fei aveva scoperto degli indizi non appena era entrato in questo piccolo giardino.

Gli elementi del legno erano molto più abbondanti rispetto all’esterno e le piante erano tutte molto più rigogliose. Inoltre aveva visto puntini di luce verdi che condensavano energia vitale e le orecchie molto appuntite del giovane e delle serve.

Quando poi aveva assistito alle tecniche di tiro con l’arco eccezionali delle due domestiche…

Tutto questo lo aveva convinto che il giovane di fronte a lui fosse connesso agli elfi nelle leggende.

Tuttavia questa ipotesi era troppo bizzarra. Dopotutto chiunque nel continente sapeva che gli elfi erano tutti morti nell’Era Mitica. Inoltre Fei aveva letto il diario dell’imperatore dei nani, Gerard Bill, e c’era scritto che l’impero Sid degli elfi era stato conquistato dagli Pseudo Dei, così non era stato troppo sicuro della sua ipotesi.

Dopo la conferma di Akinfeev però, Fei non poté che crederci.

Era un istinto, fiducia tra amici.

All’improvviso Fei si ricordò che Gerard Bill aveva menzionato che un po’ di membri della famiglia reale degli elfi erano scappati dai giganti. Tuttavia non aveva più ricevuto notizie da loro quando anche l’impero dei giganti era stato annientato dagli Pseudo Dei. Vista la situazione attuale, sembrava che fossero sopravvissuti al grande massacro.

Erano passati anni dall’era più prospera degli elfi, ma Akinfeev mostrava le rare orecchie a punta e i capelli biondi che solo i membri della famiglia reale della sua razza potevano avere. Era chiaro che la sua stirpe fosse molto pura, altrimenti questo atavismo non sarebbe stato così distinto.

Ora Fei era sicuro che fosse un discendente della famiglia reale degli elfi.

Molto probabilmente i suoi antenati erano il gruppo riuscito a scappare dalle lame degli Pseudo Dei.

“Sua maestà, sembra che non sia affatto sorpreso.” Chiese Akinfeev, era piuttosto curioso.

“L’avevo già immaginato.” Fei non cercò di nasconderlo. Rise e disse: “La prima volta che ti ho visto è stato quando i nemici con le corazze nere sono stati sconfitti, e il sacerdote Zola e il cavaliere sacro Luciano sono tornati a Chambord. Eri nell’ultima carrozza del convoglio e ti ho visto quando hai scostato lievemente la tenda. Mi sono incuriosito allora e ho pensato che fossi un qualche figlio illegittimo di una figura importante della Sacra Chiesa. Non mi aspettavo che fossi il discendente degli elfi delle leggende.”

“Allora, sua maestà è stato eroico e ha convinto Zola e Luciano con poche parole; ti ammiro molto!”

Il sorriso di Akinfeev sembrava sempre puro e vero. Mentre si muoveva, due foglie su un rampicante di un muro all’improvviso si attorcigliò e formò delle coppe. Poi un altro rampicante tremò lievemente, creando gocce di rugiada dal nulla. Poi queste gocce scivolarono giù per le foglie e caddero nelle coppe, rimpiendole velocemente.

Come se avessero mente propria, i rampicanti si estesero in avanti e porsero le coppe ai due.

Fei non esitò ad accettare e svuotò la coppa. Si sentì subito rinfrescato, come se tutti i suoi pori si fossero aperti. Dopo un lieve sospiro, pensò ad una leggenda e rise: “Ho sentito che la rugiada degli elfi è un tesoro che nemmeno gli dei osavano desiderare. Non credevo che sarei stato così fortunato da poterlo bere oggi.”

“Sua maestà, sta scherzando. È solo una piccola tecnica che noi elfi sappiamo usare. Queste gocce di rugiada del mattino sono solo gli elementi del legno assorbiti e condensati da queste piante per un anno. Berli fa sentire rinfrescati, ma sono lontani dalla vera rugiada degli elfi. L’era dorata degli elfi è passata da tempo e nessuno può più creare la rugiada degli elfi ormai.” Akinfeev mostrò un’espressione triste mentre lo diceva.

Era il dolore che aveva sentito dopo che la sua stirpe si era risvegliata e non si sarebbe mai potuto dimenticare della perdita della sua razza.

Dopo un momento di pausa, tornò a sorridere. Aggiunse: “L’istinto di sua maestà è piuttosto acuto. In effetti sono un figlio illegittimo. Non c’era nulla di unico in me quando ero piccolo, ma il potere della stirpe degli elfi ha iniziato ad attivarsi quando ho compiuto quindici anni. Il mio corpo è cambiato e alcuni lo hanno notato.”

Akinfeev non provò a nascondere le sue origini e la sua espressione non cambiò quando ammise di essere un figlio illegittimo.

Fei annuì e si accigliò: “Tuttavia non sembra positivo per te.”

Akinfeev annuì e rispose: “Hai ragione. Nelle leggende, gli elfi erano affiliati ai demoni che erano le nemesi degli dei, e gli dei sono venerati dalla Sacra Chiesa. Perciò, se la Sacra Chiesa scoprisse la mia vera identità, mi ucciderebbero.”

Fei annuì e aspettò pazientemente che Akinfeev continuasse.

“Tuttavia mio padre è una figura influente ed è abbastanza potente. È stato gentile con me e ha cambiato la mia identità prima che si abbattesse una catastrofe su fi me e ha fatto scomparire la mia vecchia identità. Mi sono trasformato in un sacerdote apprendista devoto che viaggia per il continente.
Alla fine sono arrivato nell’impero più a nord, Zenit, e poi a Chambord, dopo aver seguito il sacerdote Zola, una persona debole e insignificante nella Sacra Chiesa.” Akinfeev fu molto breve e conciso, ma Fei intuì che doveva aver corso gravi pericoli. Un giovane aveva dovuto lasciare la sua casa e vagare per il mondo per sfuggire alla morte, e chissà per quanto tempo aveva viaggiato.

“Tuo padre è piuttosto coraggioso. Il posto più pericoloso è quello più sicuro. Rimanendo sotto la chiesa, nessuno dubiterebbe della tua identità. Tuttavia sembra che tu non sia rimasto qui solo per sfuggire alla morte, vero? Altrimenti non avresti provato ad intrufolarti nella montagna posteriore di Chambord.” Fei andò dritto al punto e fece una domanda scomoda.



