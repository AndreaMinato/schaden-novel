---
weight: 604
title: Capitolo 604 - Amico e Invito
pubDate: 2024-06-04T12:41:47.969Z
tags:
    - htk
---

“Nelle leggende, dopo che i demoni hanno perso la grande guerra, le loro razze affiliate come i nani, gli elfi, i goblin e i giganti stavano per venire massacrate dagli dei e dagli umani. Per estendere le vite dei loro membri, queste razze sono state costrette ad inoltrarsi nelle montagne e nelle foreste nella parte più a nord del continente e hanno dovuto lasciare i territori sicuri.
Ho fatto le mie ricerche e sono quasi al 100% sicuro che quella migrazione di massa sia partita da qualche parte vicino a Chambord. Perciò sono andato a controllare se i miei antenati hanno lasciato qualche segno.
Se potessi trovare il leggendario Antico Percorso del Sangue e delle Lacrime, potrei trovare la mia gente dall’altra parte delle montagne e delle foreste più a nord.”

Akinfeev continuò a spiegare lentamente: “Quell’antico percorso è stato creato versando le lacrime e il sangue di molti nani, elfi, goblin e giganti. Le montagne più a nord e le foreste erano incredibilmente pericolose e molti dei membri delle quattro razze sono morti lì. Si dice che ora sia l’unica via sicura che conduce nella terra sconosciuta a nord. Tuttavia è solo una voce, e la maggior parte dei poeti itineranti e storici dubitano della sua validità.”

Fei rimase scioccato.

Era la prima volta che aveva sentito parlare del punto di partenza della migrazione suicida delle quattro razze più famose affiliate ai demoni nell’Era Mitica fosse vicino a Chambord. Anche se aveva saputo di molta della storia sepolta dal diario dell’imperatore Gerard Bill, era la prova che la migrazione di massa di quelle quattro razze non era un’invenzione.

Che ci fosse qualche connessione tra le due “verità” che si stavano contraddicendo? Che ruolo aveva ricoperto l’antica città di Chambord in quell’era?

“Sfortunatamente, non ho scoperto nulla quest’anno. Ho trovato tracce lasciate dai nani dall’Era Mitica dentro e fuori dal castello, ma erano casuali e non hanno condotto a nulla. Eheh, inoltre, da quando sua maestà è tornata nella montagna posteriore in una zona ad accesso ristretto, non sono più potuto entrare. Ho cercato di esplorare le foreste più a nord, ma sono potuto solo vagare attorno e non ho scoperto nulla.
In effetti sono quasi morto sotto gli artigli taglienti di alcune bestie demoniache di alto livello. Forse l’Antico Percorso del Sangue e delle Lacrime è solo un mito e non esiste davvero.” Akinfeev rivelò un’espressione triste mentre lo diceva.

Fei abbassò la testa, poteva capire come si sentiva questo giovane biondo.

Aveva visto il film di Will Smith, “Io sono leggenda”, sulla terra. In quel film, la maggior parte della razza umana eccetto il protagonista era stata estinta e le creature simili a zombie che si chiamavano vampiri si erano evoluti, diventando i nuovi sovrani della terra. Quella sensazione di venire esclusi dal mondo e quella solitudine inenarrabile era devastante e terribile.

Tuttavia, Fei non poté parlare ad Akinfeev delle scoperte che aveva fatto nella caverna sotterranea di Chambord, il diario insanguinato dell’imperatore dei nani e anche il luogo ancestrale finale.

Mentre guardava il giardino rigoglioso e gli abbondanti elementi della terra nell’aria, Fei cambiò argomento. Rise e disse: “Dato che stai cercando di nascondere la tua identità; perché creeresti uno spazio così unico con abbondanti elementi del legno? Sono tutte caratteristiche elfiche, non renderebbe più facile scoprire la tua identità?”

“Ahah, nessuno viene qui normalmente. Inoltre sai che il sacerdote Zola che sta gestendo questo posto è un inutile avido bastardo. Dato che questa mia falsa identità è plausibile e gli pago come affitto un certo numero di gemme magiche al mese, non mi disturba mai.”

Anche se Fei aveva molte domande, a questo giovane non importava. Sembrava che non avesse parlato apertamente con qualcuno da molto tempo, così non era affatto impaziente.

“Dato che il mio sangue elfico sta diventando sempre più forte, non ho quasi potuto reprimere l’atavismo che sta apparendo. Se vivessi da qualche altra parte per un po’, anche quel posto diventerebbe così. Inoltre, una volta che lascio un ambiente ricco di elementi del regno, sarei come un pesce fuori dall’acqua, non vivrei a lungo.”

Gli elfi vivevano nelle foreste, contavano sugli elementi del legno e sull’energia vitale, e il rapporto era reciproco. Si diceva che se la loro razza fosse rimasta in un posto privo di elementi del legno, sarebbero appassiti come fiori senza l’ossigeno.

Il sangue elfico di Akinfeev stava diventando sempre più potente; era un raro caso di atavismo. Se poteva essere considerato umano prima dei dieci anni, adesso lo era per metà e per il resto era un elfo. Visto che l’atavismo si stava intensificando, Akinfeev sarebbe diventato lentamente un vero elfo. Come gli antichi elfi, avrebbe ottenuto un talento eccezionale nell’usare magia dell’elemento del legno e avrebbe anche ottenuto le tecniche e le eredità potenti e misteriose degli elfi reali.

Anche se c’erano molti benefici nella mutazione, Akinfeev avrebbe anche dovuto fare molti sacrifici.

Un giorno, sarebbe stato completamente dipendente dagli elementi del legno. Proprio come un pesce non poteva sopravvivere senza l’acqua, sarebbe morto se non ci fossero stati abbastanza elementi del legno attorno a lui.

Fei si rese conto del perché Akinfeev sembrava pallido e malato. Pareva che si stesse trasformando e venisse sempre più irritato dall’ambiente esterno. Se non avesse potuto trovare un posto pieno di elementi del legno, la sua vita sarebbe stata sempre più in pericolo.

Gli elfi erano come splendide opere d’arte, potevano essere potenti e grandiosi, ma allo stesso tempo erano fragili.

Dopo aver riflettuto un po’, Fei pensò di avere una soluzione per la situazione di Akinfeev. Tuttavia era una questione davvero complicata, specialmente considerando il padre potente di questo giovane biondo. Perciò, prima che facesse un’indagine, Fei non avrebbe corso troppi rischi.

Tirò fuori una bottiglietta di Pozione della Giovinezza Completa dal suo inventario e la passò ad Akinfeev come amico.

“Questa pozione può fare recuperare la vitalità e annulla ogni effetto negativo. Potrebbe aiutarti nella tua attuale situazione e puoi fare un tentativo.” Disse Fei.

“Grazie sua maestà!” Akinfeev accettò la gentilezza di Fei e tenne la pozione.

“Oh, un’altra cosa. So che il tuo nome è uguale a quello del capitano dei Cavalieri della Giustizia di Zenit…”

“Sì, conosco quella persona. Tuttavia non dovrebbero esserci connessioni tra di noi. Credo che sia solo una coincidenza.”

Fei annuì, aveva ricevuto una risposta ad ogni sua domanda e aveva raggiunto i suoi obiettivi.

All’inizio aveva intenzione di espellere questa incognita misteriosa, ma aveva cambiato idea dopo aver incontrato Akinfeev. A parte il fatto che gli stava simpatico, sentiva che stava per riapparire una calamità nel continente.

Il fato era interessante; la comparsa di Akinfeev poteva essere un indizio e questo giovane poteva essere la chiave di molti misteri.

“Ahahah! La nostra discussione oggi è stata approfondita e mi piaci. D’ora in avanti saremo amici. Mi sposerò tra tredici giorni e spero che tu possa partecipare alla cerimonia.” Fei fece un cenno e l’invito apparì seguito da un bagliore rosso.

“È un onore per me! Verrò di sicuro!” Akinfeev mostrò un sorriso simile a quello di un bambino mentre accettava l’invito: “Sembra che abbia il permesso di continuare a vivere a Chambord.”

“Ahah! Naturalmente! Le porte di Chambord sono sempre aperte ai veri amici.” Fei rise fragorosamente e scomparì un secondo dopo.

Tuttavia la sua risata riecheggiò a lungo nel cielo notturno.

“Il re di Chambord! È un vero re!” Tenendo l’invito, Akinfeev si entusiasmò. Per la prima volta in un anno, mostrò un sorriso genuino.

Anche se Fei aveva fatto molte domande, riguardavano tutte la sicurezza di Chambord. In quanto sovrano del regno, era necessario per lui fare quegli accertamenti.

Inoltre non aveva fatto domande troppo personali, mostrando un rispetto appropriato per Akinfeev.

Questo giovane biondo sentiva di essere fortunato ad essersi fatto un amico come lui.



