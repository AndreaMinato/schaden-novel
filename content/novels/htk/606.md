---
weight: 606
title: Capitolo 606 - Prima Lezione del Preside Fei (1)
pubDate: 2024-06-04T14:41:47.969Z
tags:
    - htk
---

Dopo aver lasciato la chiesa, Fei tornò nel vecchio palazzo del re. Questo posto sarebbe diventato la sede degli uffici dei sei dipartimenti e dei ministri, così era necessario fare delle ricostruzioni. In quel momento lavoravano degli operai indaffarati qui.

Dato che i guerrieri di Chambord come Torres stavano coltivando nel Castello Celeste e non potevano uscire, Fei portò con sé Husky. Dopo essersi vestiti bene e aver vagato per la città, si imbatterono in Jessie ed Alan, che stavano osservando la città con Brook. Questi due rappresentanti del santuario della Tela Nera avevano girato per Chambord da un po’ di giorni, stavano cercando un posto appropriato dove costruire il quartier generale del santuario. Tuttavia non riuscivano a trovarlo.

“Non è necessario costruirlo in città. Possiamo anche trovare una montagna dietro Chambord e renderla la nuova montagna sacra del santuario della Tela Nera.” Suggerì Fei, dato che era rimasto incantato dalle splendide vette e foreste dietro Chambord.

Il suo consiglio noncurante però fu preso molto seriamente e fece venire in mente un’idea a Jessie.

Questo giovane sacerdote condusse Brook ed Alan tra le montagne posteriori a cercare un luogo appropriato.

Dato che questo giovane era al picco dello stadio della Mezzaluna ed era ancora più forte di Lampard, il suo gruppo non sarebbe stato in pericolo finché non si fossero inoltrati troppo nelle montagne. Perciò Fei li lasciò fare.

Il bruno Husky invece aveva imparato molto a Chambord e riferì molte esperienze interessanti a Fei.

Ad esempio, quando aveva cercato di usare i bagni pubblici per la prima volta, era entrato in quello delle donne. Un poliziotto lo aveva fermato all’istante per avvertirlo. Per non portare vergogna al re, questa guardia non aveva detto a nessuno della sua identità. Inoltre, quando aveva usato la fontanella magica, si era dimenticato di fermarla dopo. Era stato visto da un poliziotto, che lo aveva rimproverato di nuovo. Poi era passato con il rosso ed era stato identificato dallo stesso poliziotto per la terza volta…

Questa guardia bruna raccontò contento le sue esperienze. Anche se erano un po’ imbarazzanti, Fei si divertì ad ascoltarle.

I cittadini di Chambord erano abituati ai nuovi cambiamenti interessanti che prima erano stati strani per loro. Ciò che era successo ad Husky era accaduto a molti chambordiani quando le novità e i sistemi erano stati installati, ma presto si erano adattati alle comodità di cui godeva la gente nella vita precedente di Fei, e si resero conto dei benefici delle nuove leggi. Tutte queste piccole cose sommate insieme avevano reso i cittadini ancora più orgogliosi. In un certo modo, queste nuove usanze avevano aiutato Chambord a diventare più unita e forte.

In confronto a Torres che era sempre rispettoso e non dubitava mai delle decisioni del sovrano, Husky era poco professionale. Quest’uomo semplice non si tratteneva mai, era un po’ imprudente e commetteva molti piccoli errori.

Ma Fei apprezzava queste sue caratteristiche uniche.

In sua compagnia, sentiva che la vita era più divertente. Non doveva mantenere il suo prestigio da sovrano e poteva fare ciò che voleva con lui.

Mentre i due giravano contenti per la città, passò più di metà giornata senza che se ne accorgessero. Presto arrivarono in un negozio sulla strada principale che stavano rinnovando.

“Questo è il simbolo del gruppo dei mercanti Soros.” Disse Husky indicando l’enorme logo sull’insegna che stavano appendendo.

Il gruppo dei mercanti Soros era davvero influente. Avevano comprato velocemente i negozi nella regione più affollata di Chambord, avevano creato quattro-cinque file di attività su cui avevano già messo il loro logo. Erano passati meno di tre giorni da quando erano arrivati, ma avevano quasi finito i lavori.

Tra la gente in quest’area occupata, Fei individuò velocemente la splendida Jessica.

Questa ragazza che un tempo abitava in un vicinato povero nella città delle Due Bandiere adesso brillava come una gemma preziosa. Era stata qui per pochi giorni, ma aveva già diversi corteggiatori di bell’aspetto. Stavano tutti cercando di aiutarla con i rinnovi, provando ad attirare la sua attenzione.

“Ehi! Sorella! Sono io! Siamo qui!” Gridò Husky da lontano.

“Emile…” Jessica si girò sorpresa quando lo sentì. Quando vide la persona accanto a suo fratello, il suo sguardo si accese. Era troppo familiare con questa persona, si poteva dire che fosse impressa nella sua mente. Anche se Fei stava cercando di nascondere la sua identità, questa ragazza lo riconobbe all’istante.

Oggi Jessica indossava un abito viola attillato e un paio di stivali bassi. Era tutto vestiario popolare creato dalla bottega della zia Mary, erano eleganti e diretti, enfatizzando il fisico perfetto di questa ragazza. I suoi lunghi capelli lisci erano raccolti in un chignon da una forcina d’argento a forma di farfalla, rivelando la sua fronte liscia contornata dalla sua frangia riccia. Inoltre portava un paio di orecchini rosso scuro, facendola sembrare un’ufficiale dallo stile azerothiano.

“Sua maestà… Ah… sei qui…” Jessica, che era già abituata a condurre aziende ed era loquace e persuasiva all’improvviso arrossì e rimase senza parole.

Fei invece non notò lo strano comportamento della ragazza. Dato che era stato riconosciuto, non cercò più di nascondere la sua identità.

Sorrise e la salutò.

In realtà era un po’ sorpreso dato che aveva scoperto che la sua purezza stava diventando più intensa e la sua aura era quasi identica a quella di Angela.

“Jessica, ho un piccolo dono per te.” Fei tirò fuori un distintivo ingannatore degli dei dal suo inventario e lo diede a Jessica.

Se non si sbagliava, il fisico e l’anima di Jessica erano molto simili a quelli di Angela e probabilmente aveva una rara anima pura. Doveva essere il motivo per cui aveva provato quella sensazione di familiarità la prima volta in cui l’aveva incontrata.

Il matrimonio di Fei si stava avvicinando e sarebbero apparsi molti estranei in città. Il giovane temeva che altri potessero notare Jessica per i motivi sbagliati e sperava che il distintivo Ingannatore degli Dei l’avrebbe aiutata a nascondere la sua aura speciale ed evitare problemi inutili.

Tuttavia la ragazza non poteva immaginarselo.

Era la prima volta che riceveva un dono da qualcuno che le piaceva e le sembrò un sogno. Non poteva credere che stesse accadendo e reagì solo dopo alcuni secondi. Quando ricevette il distintivo, lo strinse come se fosse l’oggetto più importante al mondo.

Dopodiché, Fei rifletté e aggiunse: “Questo distintivo ha un effetto speciale. Dovresti indossarlo sempre e ti porterà buona fortuna.”

“Oh… davvero? Va bene… lo indosserò.” Balbettò Jessica e annuì. Pensò: <em>’Dato che me lo hai dato tu, lo porterò per sempre con me!’</em>

Forse perché era stato determinato dal fato, questa ragazza ormai era completamente innamorata di Fei, anche se sapeva che il divario tra lei e quest’uomo era enorme e che il sovrano stava per sposarsi con le sue due splendide fidanzate tra tredici giorni.

“Ahahah! Beh, questo è tutto per ora. I nuovi negozi stanno aprendo e ti terranno occupata per un po’. Occupati pure dei tuoi affari, non ti disturberò più rispettabile capo. Ahahah, ragazza, ricorda ciò che hai detto nella città delle Due Bandiere, saremo sempre amici! Se incontri problemi, chiedi pure ad Husky e sarò disponibile.” Fei aveva un’ottima impressione di questa ragazza e sorrideva mentre scherzava con lei. Poi, non volendola più ritardare il suo lavoro, se ne andò.

Dopo aver trovato un posto dove pranzare, Fei ed Jusky vagarono in giro per poi recarsi nella città degli Eroi nella montagna posteriore di Chambord prima delle due del pomeriggio.

Come aveva promesso, avrebbe dato la sua prima lezione agli studenti dell’università civile e militare di Chambord come preside.

Sedicesimo piano nella Città degli Eroi.

Quando Fei entrò nell’aula più grande del campus universitario, rimase sbalordito; la stanza era piena di gente. Eccetto per i quasi 2.000 studenti, c’erano anche alcuni poliziotti e Cavalieri dello Zodiaco. Queste persone che di solito frequentavano ogni sorta di lezioni, si erano tutte precipitate qui dopo aver saputo che sarebbe venuto il re.

In effetti, perfino alcuni ufficiali dei sei dipartimenti erano qui ad attendere.

Fei era considerato l’esperto più potente del regno e anche il più saggio. Perciò sia le persone del settore civile che militare aspettavano con impazienza che iniziasse la lezione.

Non erano lontani dalla verità.

Dopo aver vissuto nel ventunesimo secolo pieno di informazioni della terra, aver vissuto molte situazioni misteriose, essere stato istruito dal Grande Guerriero Krasic e aver compreso molte antiche tecniche e teorie della Spada del Re Demoniaco, Fei non aveva nemmeno bisogno di prepararsi per tenere questa lezione.

Dato che aveva notato che non c’erano solo studenti, decise di modificare il suo discorso.

Era una lezione importante, un pomeriggio che avrebbe influenzato significativamente i membri d’élite di Chambord.



