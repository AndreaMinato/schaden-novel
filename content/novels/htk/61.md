---
weight: 610
title: Capitolo 61 – Spietata Decapitazione
pubDate: 2024-05-12T21:41:47.860Z
tags:
    - htk
---

Capitolo regolare,
2 (kevin) capitoli in coda, 0/5
-Schadenfreude

La principessa non badò all'avvertimento di Susan. Sorrise: "Perché mi dovrebbe importare se gliela farà passare liscia o no? Credi che Zhirkov permetta a Semak di seguire Tropinski perché è mosso da buone intenzioni? È meglio se Semak morirà adesso; mi risparmierà il tempo di chiedere al capitano dei cavalieri Romain di sbarazzarsene lui stesso! Eheh, inoltre non sono stata io ad ucciderlo, ma il re di Chambord!"

Il cavaliere donna Susan rimase sbalordita sentendo queste parole.

.....

In mezzo alla piazza.

L'intento omicida che si stava avvicinando al principe quasi sembrò materializzarsi. Il principino Tropinski rimase scioccato nello scoprire di riuscire a stento a stare in piedi di fronte ad una pressione del genere nonostante fosse un guerriero a due stelle. Tuttavia strinse comunque i denti e cercò di mantenere la compostezza; non fece nemmeno un passo indietro anche se aveva difficoltà a respirare.

Fei continuò ad avvicinarsi lentamente.

La visuale della gente si offuscò. Tuttavia, un momento dopo, una persona alta apparì nel cerchio e si infrappose tra Fei e il piccolo principe.

"Chi sei tu?"

Fei si accigliò lievemente. Il suo istinto da barbaro lo avvertì del pericolo. Il guerriero biondo che sorrideva appena apparso gli dava una pressione senza precedenti. Quest'uomo doveva essere almeno un guerriero a tre stelle.

"Capitano dei cavalieri Romain-Pavlyuchenko dell'impero Zenit." Rispose il guerriero biondo. Non aveva la stessa arroganza ed egoismo di Semak e della cavalleria; mentre parlava, abbassò la testa e porse i suoi saluti per mostrare rispetto al re. Questo fece pensare a tutti che fosse una persona calorosa e amichevole.

Fei ricambiò il sorriso: "Oh? È il potente capitano dei cavalieri Romain-Pavlyuchenko... Così sei apparso qui per fermarmi?"

Pavlyuchenko continuò a sorridere, alzò le sopracciglia e disse: "Re Alexander, ad essere sinceri, vorrei combattere contro di lei. È il solo degno del mio rispetto tra tutti i re dei regni affiliati... Ma ho ricevuto ordini dalla principessa. Non sono qui per affrontarla, solo per portare via sua altezza."

"Oh?"

Fei fu sorpreso dalla risposta. Guardò il principino Tropinski che stava sudando a profusione cercando di sopportare la sua aura assassina, e poi capì. Annuì e disse: "Non sono un pazzo, naturalmente puoi portarlo via... Ma quell'insetto Semak deve rimanere qui. Ha insultato Chambord, così deve morire!"

Il capitano dei cavalieri Romain alzò le spalle, poi si voltò e afferrò il principino per le spalle. Il suo corpo ondeggiò e tutti videro una fiamma dorata brillare di fronte ai loro occhi; il guerriero sorridendo e Tropinski scomparirono nel nulla, come se non fossero mai stati lì.

Le pupille di Fei si contrassero velocemente. Aveva il potere di un barbaro di livello 12, ma non aveva nemmeno visto i movimenti di Pavlyuchenko, che stava anche trasportando una persona. <em>'Sembra che lo abbia valutato male. È ancora più spaventoso di quanto pensassi. È molto più potente di un guerriero a tre stelle, dev'essere almeno a quattro stelle.'</em>

In quel momento Fei sentì l'urgenza di diventare ancora più potente.

<em>'Dopo che risolverò tutti questi problemi, dovrò tornare nel mondo di Diablo e aumentare più che posso il mio livello. Sembra che gli imperi genitori siano proprio ridicoli. Un mero capitano dei cavalieri a due stelle osa provocare avventatamente la futura regina durante dei festeggiamenti; se qualche superiore provasse avidità nei nostri confronti, sarebbe una catastrofe per il regno... Per sopravvivere in questo continente in cui vige la legge della giungla, la forza è essenziale!'</em>

Fei fece una decisione. Alzò la testa e sogghignò mentre si avvicinava sempre di più al capitano dei cavalieri. Non aveva troppa fretta di ucciderlo, invece avanzò lentamente. I suoi passi terrorizzarono sempre di più Semak. Fei voleva che questo basta**o imprudente e spudorato assaporasse la tortura spaventosa del silenzio prima di morire.

"No... no!! Sono un capitano dei cavalieri dell'impero Zenit. Sono un sottoposto del principe Zhirkov... non posso morire, non puoi uccidermi!" Dopo aver visto il suo solo salvatore, il principe e il capitano Pavlyuchenko andarsene senza nemmeno dargli un'occhiata e il re che si avvicinava lentamente, Semak si disperò. Era la prima volta che era così vicino alla morte, così iniziò ad impazzire. Urlò come una iena messa all'angolo che stava ruggendo per minacciare i suoi nemici e proteggersi.

Tuttavia il re continuò ad avanzare.

"Nonono... mi scuso, sono disposto ad inginocchiarmi e a baciarti gli stivali... ti prego, per favore lasciami andare, per favore abbi pietà..." Semak si inginocchiò ed implorò.

Ma fu inutile.

Fei continuò ad avvicinarsi freddamente. Anche i cittadini attorno si esaltarono vedendolo. Ondeggiarono i pugni e gridarono con ferocia: "Uccidilo, uccidilo... uccidi quel bast***o!"

Semak stava ancora implorando. Molte espressioni rabbiose furono illuminate dai falò. I plebei deboli come formiche per cui Semak aveva provato sdegno gli fecero provare una paura senza precedenti e tremò incontrollabilmente.

Alla fine...

"Dannazione... Esplosione Spacca Roccia, muori!"

Messo all'angolo, Semak raccolse una spada di un suo sottoposto e dell'energia color ocra vorticò rapidamente attorno a lui mentre fece un balzo e attaccò all'improvviso. La tecnica si attivò subito; il suo slancio soverchiante fu come un tornado e sibilò mentre volava verso Fei.

"Umpf, un gioco da ragazzi!"

Fei menò un fendente con la Sciabola della tempesta.

Il risultato fu prevedibile. Semak fu scaraventato all'indietro come un sacco di patate e il sangue schizzò dalla sua bocca mentre si schiantava di nuovo sull'enorme statua di pietra di un dio.

"Crackle, crackle" Risuonò il crepitare di ossa. Stavolta l'arrogante capitano dei cavalieri non riuscì più a rialzarsi.

"Whoosh!"

Fei apparì all'improvviso di fronte a Semak. Aveva perso la sua pazienza. Afferrò l'uomo per i capelli e lo sollevò. Puntò la spada alla sua gola e gli sussurrò nell'orecchio: "Bastar**o, vuoi vedere una danza? Vai a chiederlo a tua madre!"

"Puchi!"

Sotto lo sguardo terrorizzato di Semak, la Sciabola della Tempesta penetrò facilmente nel suo collo come se fosse morbido burro. La punta della lama da cui colava sangue apparì dietro il suo collo. Fei ondeggiò la spada, dopo un lampo freddo, decapitò il cavaliere.

"Chiunque oserà violare Chambord... dovrà morire!!"

La testa fu lanciata sull'altare di fronte a tutte le statue degli dei in piazza. Fei sollevò la spada e ruggì. La sua figura era robusta e alta come un dio. Molti cittadini furono commossi dalla sua dichiarazione. Sia cittadini che soldati rabbrividirono per l'entusiasmo. In questa era piena di guerre, per la prima volta si sentirono al sicuro.

"Lunga vita al re Alexander!!"

Tutti i suoi sudditi si inginocchiarono umilmente e chinarono le teste. Come pianeti che circondavano il sole, esultavano mentre toccavano con la fronte il terreno attorno a Fei.

.....

In lontananza sulle scale del palazzo a nord della piazza.

Il vecchio Bast dal bell'aspetto e il guerriero numero uno di Chambord Lampard erano fianco a fianco. In quel momento nessuno dei due stava parlando, ma i loro occhi brillavano alla luce del falò sotto il cielo stellato.

In quanto maggiordomo della famiglia reale e padre di Angela, sarebbe dovuto essere il primo a precipitarsi sul posto e risolvere il problema. Ma dopo aver visto Fei, si era trattenuto. Poi Bast era rimasto scioccato vedendo come Fei aveva ucciso i membri della cavalleria imperiale; aveva pensato subito alle conseguenze terrificanti nell'offendere l'impero Zenit. Si era precipitato avanti con l'intenzione di fermarlo... ma dopo due o tre passi, gli venne in mente qualcosa e tornò dov'era.

Al momento era completamente calmo.

Aveva anche visto due figure avvolte da mantelli accanto al principe Tropinski e al capitano dei cavalieri Pavlyuchenko molto a lato della piazza. In quanto abile maggiordomo, gli occhi di Bast brillarono. Aveva capito subito chi erano quelle persone. Pensò al suo atteggiamento servile durante il viaggio di ritorno con la legione di canonizzazione mentre aveva cercato di capire le intenzioni di quella donna... ma ormai ebbe la sensazione che non ci fosse più bisogno di convenevoli. Raddrizzò la schiena e si fece ancora più alto.

"Bast, hai lavorato sodo stavolta." Lampard ruppe all'improvviso il suo silenzio. "Anche se ci sono stati dei malintesi tra di voi e i soldati e i cittadini non sono così amichevoli con te, credo che Alexander prima o poi capirà le tue buone intenzioni."

Bast si girò e ricambiò con un sorriso: "Ti sbagli stavolta Frank, non è prima o poi, credo che Alexander abbia capito da subito le mie intenzioni!"

.....

In un lato lontano della piazza.

Vedendo la figura al centro della piazza che non aveva esitato ad uccidere Semak e la folla attorno che si inginocchiava, la principessa silenziosa sospirò ed iniziò ad andarsene.

"Andiamocene. Faremo finta che non sia accaduto. Nessuno dei membri della legione potrà discutere in privato di questo incidente!"

Questo era il suo secondo ordine di oggi.

.....

Anche se c'era stato un incidente cruento, i festeggiamenti per il buon esito della guerra durarono fino al mattino dopo. Quando il cielo si illuminò, i cittadini e i soldati gradualmente tornarono a malincuore a casa. Tracce del carnevale rimasero in piazza.

Fei si era ubriacato dopo aver accettato dei brindisi da tutte le persone che aveva visto. Tornò barcollando verso il palazzo del re con il supporto di Angela ed Emma; si addormentò non appena la sua testa toccò il cuscino e non si preoccupò d'altro.

L'esperto e prudente Brook non osò essere così rilassato. Visto che avevano ucciso la cavalleria imperiale e il capitano, per prepararsi ad ogni forma di vendetta, aveva sorvegliato di persona la residenza della legione di canonizzazione insieme ad altre centinaia di soldati d'élite.

Anche le sentinelle sulle mura difensive e i soldati di pattuglia nel castello interno rimasero operativi sotto gli ordini di Brook. Anche Pierce, Drogba e gli altri soldati trascinarono i loro corpi stanchi per sorvegliare le mura. Eccetto il re incompetente completamente ubriaco, tutti gli altri non si rilassarono solo per via del loro successo in guerra.

Alla fine il sole sorse dalle montagne ad est sul castello. La luce illuminò la terra.

Era iniziato un nuovo giorno.

Nel palazzo del re, Fei si svegliò e si sfregò gli occhi ancora assonnato mentre sentiva una sensazione di calore al sedere.



