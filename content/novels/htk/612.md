---
weight: 6120
title: Capitolo 612 - Non c’è più bisogno di sopportare
pubDate: 2024-06-04T20:41:47.970Z
tags:
    - htk
---

“Ma se lo faremo, potremo causare molti problemi al signor Alexander.” Il comandante che aveva sollevato la domanda prima si guardò attorno e poi disse: “Il signor Alexander può non temere il palazzo dei cavalieri imperiali, ma dobbiamo stare attenti. Il principe ereditario Arshavin e molte famiglie nobili a San Petersburg stanno cercando di trovare delle scuse per incastrarlo. Se andassimo da lui dopo che abbiamo salvato il signor Ribry, temo che quei bastardi non avranno più bisogno di trovare una scusa per accusare sua maestà il re Alexander.”

Le parole di questo comandante avevano senso.

Il gruppo nella tenda annuì e pensò: <em>’Se corressimo a Chambord dopo aver salvato il signor Ribry, sua maestà di sicuro ci ospiterebbe, ma così lo coinvolgeremo in questa situazione! Potremmo danneggiare sua maestà e perfino tutto il suo regno!”

Gago mostrò un sorriso pieno di amarezza.

Dopo una breve pausa, disse: “Non preoccuparti, ho già un piano. Dopo che avremo salvato il signor Ribry e usciremo dalla città delle Due Bandiere, ci separeremo. Voi potrete portare il signor Ribry a Chambord e io condurrò un’unità suicida e caricherò contro l’impero Jax per distrarre il palazzo dei cavalieri imperiali. Quando mi raggiungeranno, troverò un po’ di cadaveri, distruggerò i loro volti e li renderò vostri sostituti. Non credo che la gente del palazzo dei cavalieri imperiali scoprirà le loro vere identità.”

Tutti nella tenda rimasero sbalorditi.

Da ciò che aveva detto Gago, sembrava che si sarebbe sacrificato per tutti gli altri. Anche se tutto fosse andato secondo il piano e avessero ingannato i nemici, sarebbe stato catturato da loro visto che era impossibile che gli permettessero di suicidarsi. Allora sarebbe stato interrogato sotto tortura e nessun essere umano ordinario avrebbe potuto sopportarlo.

“No! Gago, sei saggio e veloce; dovrai occuparti tu del signor Ribry e la squadra non potrebbe fare a meno di te. Eheh, lascia che vada io a distrarre il palazzo dei cavalieri imperiali! Sarebbe molto meglio se morissi io per salvarli, non sono utile quanto te!”

“Bah! Non provare a derubarmi di questa opportunità! Dovrei essere io a distrarli!”

“Lendo! Canaglia! Ahah, sono io ad avere più familiarità con il terreno dell’impero Jax e sono più adatto a questo lavoro! Eheh, posso giocare a nascondino con i bastardi del palazzo dei cavalieri imperiali!”

Questi uomini coraggiosi ed eroici gridarono e cercavano di offrirsi perché era l’unico modo per salvare gli altri qui.

Gago si guardò attorno e sentì ribollire il sangue.

Pensò: <em>’Signor Ribry, hai sentito? Dovresti essere orgoglioso di avere un gruppo di fratelli disposto a morire per te! Sono veri guerrieri e veri uomini! In confronto a loro, quei nobili miserabili nobili di San Petersburg che sanno solo come lottare per il potere dovrebbero vergognarsi di loro stessi!’</em>

In quel momento, risuonò una gran voce da fuori dalla tenda: “Ahahah! Bel piano! Tuttavia posso promettervi che non ci riuscirete e morirete soltanto!”

“Chi va là?” Gago ne fu scioccato!

<em>Tink!</em> Estrasse la sua spada e il suo corpo si trasformò in una tempesta di lame, sfrecciando con ferocia verso la persona che aveva parlato.

<em>Tink! Tink! Tink! Tink!</em>

Riecheggiò una serie di clangori.

Tutti nella tenda erano comandanti d’élite che avevano superato pericoli mortali in battaglia ed erano tutti esperti. Perciò reagirono tutti allo stesso tempo.

Prima di questo incontro, avevano messo di guardia più di dieci soldati d’élite attorno alla tenda, cercando di mantenere sicura l’area. Tuttavia questo sconosciuto si era avvicinato così tanto; era chiaro che fosse estremamente potente.

Anche se questa voce sembrava familiare, era una questione urgente e decisero di catturare questa persona. Dopotutto stavano parlando di una questione davvero cruciale e sarebbe stato catastrofico se ci fosse stata una fuga di notizie!

Tuttavia, non appena si precipitarono fuori dalla tenda, percepirono un’energia inarrestabile. Non importava quanto cercassero di lottare, non riuscirono più ad avanzare.

Rimasero di nuovo sbalorditi! Sapevano di non poter competere con questo maestro misterioso.

“Mi stavate ancora lodando un momento fa, perché state cercando di mostrarmi le vostre lame non appena ci rincontriamo?” Una figura apparì sotto la luce lunare.

Sembrava spettacolare e impareggiabile con il suo sorriso.

Tutti ne furono sorpresi!

Alcuni si sfregarono gli occhi e non poterono credere a ciò che stavano vedendo.

“Re… re Alexander?!?!”

Dopo un po’ di secondi, si resero conto di non stare avendo le allucinazioni. Erano entusiasti e ogni loro preoccupazione sparì. Visto che era comparso qui, sapevano che doveva avere intenzione di aiutare e salvare Ribry. Erano anche convinti che nessuno avrebbe potuto fermarlo una volta che aveva deciso di fare qualcosa.

“Comandante della legione!” Gago e gli altri comandanti si inginocchiarono e porsero i loro rispetti.

Fei era il comandante della legione Zanna di Lupo del fronte di Jax. Perciò era il capo assoluto qui ed erano abituati a chiamarlo così.

“Per favore alzatevi!” Fei fece un cenno e un’energia invisibile li aiutò a rialzarsi gentilmente.

Chiese: “Ho sentito i vostri piani. Gago, raccontami tutto quello che è successo ultimamente nel dettaglio.”

“Come desidera!” Rispose Gago, che iniziò a riferire cos’era accaduto.

A quanto pareva, dopo che l’emissario speciale del quartier generale e tirapiedi di Arshavin, Matthewson, era arrivato, aveva iniziato un’ovvia operazione di “pulizia”. All’inizio, aveva convocato tutti i comandanti vicini a Fei. Aveva provato a suggerire loro che il re di Chambord avesse secondi fini e che stesse cercando di aumentare il potere di Chambord a scapito di Zenit, commettendo tradimento. Tuttavia, l’influenza di Fei in città era enorme e persone come Matthewson non riuscirono a realizzare i loro piani. Perciò si erano arrabbiati e avevano circondato le forze native con i soldati che avevano portato da San Petersburg, iniziando un vero massacro.

Gago era un buon oratore e riferì velocemente tutto con fare conciso.

“Oh? Intendi dire che Soroyov e gli altri nobili sono tornati come prima? Sono di nuovo corrotti e hanno accusato ingiustamente gli eroi che hanno difeso la città?” Fei si accigliò.

“Sì signore! Se dovesse punirli di nuovo, non dovrebbe fargliela passare liscia a quei cani maledetti!” I comandanti si infuriarono pensando a uomini come Soroyov.

“Ribry è stato arrestato da quell’emissario speciale tre giorni fa e non sapete ancora cos’è successo?” Fei immaginò che ci fosse un grosso complotto dietro.

“Sì signore! Inoltre hanno portato via anche le venti guardie del signor Ribry.” Rispose Gago.

Fei annuì, rifletté per un po’ e chiese: “Quegli eroi che hanno ottenuto molti meriti militari durante la guerra sono stati impiccati fuori dal campo perché hanno cercato informazioni sul loro comandante?”

“Sì signore.” Gridò Gago con un’espressione intristita. “Abbiamo fatto del nostro meglio, ma… ma non abbiamo potuto fermare quei bastardi… Abbiamo… deluso i nostri fratelli…”

Questo comandante intelligente pianse come un bambino.

Gli uomini piangevano raramente perché i loro cuori erano duri come l’acciaio!

Per un momento, gli occhi di tutti i comandanti nell’area si arrossarono e si velarono di lacrime.

Fei diede una lieve pacca sulle spalle di Gago, si guardò attorno e disse lentamente: “Vi siete comportati bene; siete veri guerrieri. Quando Ribry non era qui, è stato il vostro controllo a salvarvi. Hanno già posizionato degli esperti fuori dal campo, pronti ad un agguato. Se aveste fatto qualcosa di strano… Ma ora, non dobbiamo più sopportarlo! Che qualcuno soffi il corno! Radunate le truppe! Sollevate la mia bandiera del re! Aprite le porte! Suonate la musica per la sepoltura degli eroi! Useremo il modo più sincero e onorabile per dare il bentornato ai corpi dei nostri eroi e li vendicheremo! Uccideremo chiunque oserà fermarci! Io, il re di Chambord, me ne prenderò ogni responsabilità!”

Il discorso di Fei fu fermo e autoritario. Riecheggiò nel cielo per molto tempo!

Dopo un momento di shock, i comandanti ripresero sicurezza. Ebbero la sensazione che la rabbia e l’ostilità che avevano trattenuto negli ultimi quindici giorni si erano sfogate e porsero i loro rispetti a Fei rispondendo con un ruggito: “Come desidera, comandante della legione!”

Presto riecheggiò il suono del corno, che si estese per il campo militare come una saetta.

Dopo aver sentito quel rumore, i soldati con gli occhi arrossati che non si erano tolti l’armatura nemmeno di notte si precipitarono fuori dalle loro tende con decisione.

Non appena uscirono, videro la bandiera del comandante sollevata.

“Presto, guardate! Quella bandiera… è la bandiera da battaglia del signor Alexander!”

“Ah! Grandioso! Sua maestà il re Alexander è tornato? Finalmente qualcuno farà giustizia per noi!”

“Signor Alexander! Finalmente sei tornato! Ti stavamo aspettando!!”

Decine di migliaia di soldati nativi si precipitarono verso il centro del campo il più velocemente possibile e tutti guardarono pieni di aspettative la figura sotto la bandiera del comandante. Come speravano, c’era l’invincibile giovane comandante che li aveva guidati contro i nemici a nord-ovest!

In quel momento, tutti si calmarono.

Il morale dei soldati aumentò a dismisura, quasi diventò tangibile!

…..

Fuori dal campo.

“Cosa sta succedendo? Questi maiali della città delle Due Bandiere osano soffiare il corno e alzare la bandiera del comandante senza l’ordine del signor Matthewson? Maledizione! Come osano radunare i soldati? Indagate! Scoprite chi ha dato l’ordine! Arrestatelo e io lo spellerò vivo!”

Un comandante dall’armatura nera si precipitò fuori dalla sua tenda che era localizzata in uno dei due campi che schiacciavano l’accampamento militare delle forze native.

In quel momento risuonò una serie di acclamazioni, simili ad un vulcano che eruttava.

“Signore! Signore! Cattive notizie! I soldati nativi si stanno ribellando! Sono andati contro l’ordine militare, si sono precipitati fuori dal campo e stanno per riprendersi i corpi dei soldati impiccati pochi giorni fa…” Riferì ansiosamente un messaggero.

“Ahahah! Questi insetti osano ribellarsi e commettere tradimento? Vogliono suicidarsi! Il signor Matthewson l’aveva già previsto! Ci ha ordinato di ucciderli non appena avrebbero fatto qualcosa di insolito! Ahahah, è il momento di ottenere molti meriti militari! Trasmettete il mio ordine! Che tutti i soldati rimangano in allerta e invitate i maestri del palazzo dei cavalieri imperiali! Voglio vedere chi è così audace da fare una cosa del genere!” Ordinò il comandante.

Non era ansioso, ma entusiasta; sembrava che avesse aspettato a lungo questo momento e che fosse sicuro di sé.



