---
weight: 6130
title: Capitolo 613 - Solo Dieci Secondi
pubDate: 2024-06-04T21:41:47.970Z
tags:
    - htk
---

Avevano già pianificato da un po’ di tempo di circondare le forze native e usare ogni sorta di metodo per costringerle a ribellarsi.

Questo generale dall’armatura nera si chiamava Williams ed era un comandante della legione d’élite Sangue di Ferro del principe ereditario Arshavin. Si era preparato da un po’ di giorni e stava aspettando che i soldati nativi facessero qualcosa di insolito, così che potesse accusarli di commettere tradimento.

Perciò, quando Williams aveva sentito parlare del trambusto dal campo militare, si era entusiasmato e aveva ordinato al messaggero di informare i maestri del palazzo dei cavalieri imperiali che risiedevano non molto lontano. Nel frattempo condusse qualche centinaio di guardie e si spostò verso il campo delle forze native.

In quel momento, l’atmosfera di fronte alle porte era già intensa.

I soldati della Frusta del Signore del Fulmine, una delle legioni principali di Zenit, si era già disposta in tre formazioni quadrate. Le loro espressioni erano fredde e le loro lance creavano foreste di metallo che riflettevano la gelida luce lunare. Dietro di esse, un gruppo di circa 500 arcieri era già in posizione.
Avevano già incoccato le frecce che facevano riecheggiare una serie di squittii. Se il comandante avesse dato l’ordine, avrebbero potuto sparare e divorare i loro nemici spietatamente.

La Frusta del Signore del Fulmine era una delle dieci legioni principali di Zenit ed era sotto il controllo del principe ereditario Arshavin.

Era stata creata dall’imperatore Yassin quando era al suo picco. Perciò aveva una storia onorabile, forti capacità combattive e un addestramento sistematico. Inoltre era appena uscita dal fronte di Spartax e aveva moltissima esperienza e un alto morale.

Tutti i soldati nella Frusta del Signore del Fulmine indossavano armature nere. Ogni formazione quadrata era composta da cento soldati, c’era un mago specializzato nella guarigione e un altro che aveva padroneggiato incantesimi difensivi. Sia per equipaggiamento che trattamento, questi soldati erano in condizioni di gran lunga migliori rispetto ai soldati della città delle Due Bandiere.

Dopo aver ricevuto gli ordini, si radunarono velocemente di fronte alle porte dell’accampamento nativo, per impedire agli uomini di recuperare i corpi dei loro compagni.

I soldati della legione principale si spostarono all’unisono e le loro espressioni erano gelide e spietate come macchine da guerra.

Dall’altra parte, i soldati nativi si precipitarono fuori dall’accampamento.

Stavano ancora indossando le armature parzialmente danneggiate dalle armi degli invasori di Jax. Nonostante questi eroi avessero respinto con successo il nemico, non avevano ricevuto equipaggiamenti nuovi dopo la guerra.

Di fronte ai soldati d’élite della Frusta del Signore del Fulmine e le loro frecce e lance, questi nativi non mostrarono nessuna paura. Con espressioni arrabbiate e solenni, caricarono fuori dal campo con le schiene dritte.

Si stavano avvicinando ai dieci pali di legno fuori dall’accampamento. Su di essi erano appesi i corpi dei loro compagni eroici. Questi cadaveri ondeggiavano sotto il vento gelido e i loro occi erano spalancati…

I veri eroi non erano stati disposti a chiudere gli occhi visto che erano stati trattati in questo modo!

“Soldati nativi della città delle Due Bandiere, ascoltate! Gettate immediatamente le armi e toglietevi le armature! Poi mettete le mani sopra la testa e chinatevi! State praticamente commettendo tradimento! Se vi avvicinerete ulteriormente, sarete uccisi sul posto! Ora solo i comandanti verranno ritenuti responsabili per questa ribellione; i soldati ordinari non sono colpevoli!”

Una voce potenziata dall’energia da guerriero riecheggiò da dietro i soldati della Frusta del Signore del Fulmine.

Risuonò un rumore di zoccoli che battevano il terreno e i soldati con le armature nere fecero largo ad una persona con fare coordinato. Poi, William, che indossava l’equipaggiamento da comandante di alto livello della legione Sangue di Ferro, arrivò con le sue duecento guardie a cavallo.

L’atmosfera si tese ulteriormente.

Avvolto da fiamme rosse d’energia, il guerriero a cinque stelle Williams sembrava un demone nella notte. Si guardò attorno con ferocia, sorrise con entusiasmo e li derise con tono crudele: “Umpf! Un branco di maledetti banditi che hanno abbandonato il loro onore da soldati! Non avete potuto evitare di commettere tradimento? Sua altezza il principe ereditario Arshavin se lo aspettava! Sapeva che un branco di insetti inutili potevano solo sprecare i soldi dell’impero e che non avessero buone intenzioni! Cosa? Non state gettando le armi? Credete davvero di poter affrontare il Dio della Guerra di Zenit in persona?!”

<em>Tink! Tink! Tink!!!</em>

Dopo aver sentito il grido di Williams, i soldati della Frusta del Signore del Fulmine batterono le loro armi contro le armature, avvolgendo con un’aura assassina i nativi della città delle Due Bandiere!

Williams mostrò un sorriso pieno di derisione mentre pensava: <em>’Questi soldati inutili osano opporsi ad una delle dieci legioni principali dell’impero? I soldati d’élite della Frusta del Signore del Fulmine sono stati addestrati personalmente da sua maestà il principe ereditario! Possono distruggere questi deboli insetti usando le loro aure, figuriamoci combattendo per davvero!”

Tuttavia il suo sorriso pieno di derisione si irrigidì.

Williams vide qualcosa di inimmaginabile! I soldati inutili non collassarono sotto la pressione della Frusta del Signore del Fulmine. Invece scatenarono un attacco ancora più potente usando le loro aure. Non batterono le loro armi contro degli scudi, né emisero un solo suono. Rimasero fermi con lo sguardo arrabbiato e i loro corpi dritti rilasciarono un’aura che fece rabbrividire perfino i guerrieri d’élite della legione Sangue di Ferro.

<em>’Una legione debole e remota vicino al confine non dovrebbe essere così potente, ma perché… Che sia…</em>’ William pensò ad una possibilità. Questi guerrieri erano stati al comando di una persona che faceva preoccupare perfino il principe ereditario, ma nemmeno quell’uomo poteva cambiare completamente la situazione in questo modo.

<em>’Quel piccolo re di quel regno affiliato è così terrificante?’</em> Pensò Williams.

Non appena si rese conto che qualcosa non tornava, non esitò a brandire la spada e a menare un fendente in avanti.

<em>Whoosh!!!!!</em>

La sua energia elementale del fuoco scattò come un serpente velenoso e tracciò una lunga linea nel terreno; era profonda circa mezzo metro ed era in mezzo ai due gruppi. Il fuoco continuò a bruciare attorno alla linea e tinse un po’ il cielo di rosso. Questa tecnica di combattimento avanzata era sufficiente a dimostrare la forza di Williams, un comandante di alto livello nella legione Sangue di Ferro.

Tra i nativi, non c’era nessun soldato o comandante abbastanza potente da poterlo affrontare.

“Ascoltate, miseri soldati! Se osate attraversare questa linea di fuoco, sarete uccisi con delle frecce! Dopo che morirete, sarete comunque condannati per tradimento e anche le vostre famiglie e amici saranno condannati!” Gridò Williams mentre alzava lentamente la spada.

Aveva già un piano. Se qualcuno avesse osato attraversare la linea, avrebbe ordinato agli arcieri di sparare. Gli arcieri erano ben equipaggiati con frecce penetranti che avrebbero potuto attraversare fiamme d’energia da guerriero e i fisici temprati di guerrieri ad una stella. Voleva uccidere parte di loro per stabilire la sua autorità e la sua dominanza.

In quel momento risuonò una voce tonante: “Un tale potere! Questo è il campo militare dei soldati nativi e non è periodo di guerra. Perché questi soldati non possono lasciare il campo?”

Una persona di bell’aspetto attraversò la linea e si diresse verso Williams.

“Sparate!”

Williams ne fu scioccato e puntò istintivamente la spada in avanti.

<em>Bang! Bang! Bang! Bang! Whoosh! Whoosh! Whoosh!</em>

Una serie di vibrazioni e sibili riecheggiarono all’istante quasi allo stesso tempo, sembravano la risata feroce del cupo mietitore e un coro di diavoli.

Questi dardi superarono i soldati della Frusta del Signore del Fulmine e sfrecciarono spietatamente verso i soldati nativi della città delle Due Bandiere!

Il cupo mietitore spalancò le braccia, pronto a calare su di loro!

Tutti i soldati nativi alzarono gli scudi proteggendo loro stessi e i compagni, l’istinto li spinse a chinarsi e a diminuire la superficie esposta. Stavano cercando di fare del loro meglio per schivare ed erano pronti a caricare e a combattere.

Tuttavia, ciò che accadde dopo fece spalancare loro gli occhi come se avessero visto un nonmorto in pieno giorno.

Queste frecce che potevano fare a pezzi i corpi dei guerrieri ad una stella erano tutte rallentate all’improvviso come lumache bloccate in una palude e si erano bloccate a dieci metri dal terreno.

Era una scena sbalorditiva.

Le punte dei dardi riflettevano la luce lunare gelida e le piume bianche tremavano violentemente. Come se il sorriso del cupo mietitore si fosse congelato, così nemmeno le frecce potevano muoversi.

Perfino i soldati d’élite e i comandanti della Frusta del Signore del Fulmine, una delle dieci legioni principali di Zenit, sussultarono e quasi persero la presa sulle loro armi.

Non appena Williams vide il volto di questa persona, tremò subito come se fosse stato folgorato. Pensò subito ad un nome e gridò sorpreso: “Il re di Chambord? Sei il re Alexander di Chambord?? Tu… perché sei qui?”

“Non voglio attaccare i soldati dell’impero, al contrario di quel principe a cui piace portare dolore ai suoi alleati e rallegrare i suoi nemici. Allontanatevi di mille metri dal campo entro dieci secondi e consegnate i criminali che hanno ucciso questi eroi!” Disse Fei ad alta voce indicando i cadaveri appesi ai pali di legno.

Prima che finisse, risuonarono dei tintinnii.

Le frecce bloccate a mezz’aria caddero tutte a terra e formarono una piccola montagna.

Fei rimase di fronte al campo con il suo abito bianco e la sua cintura dorata. Il vento notturno agitò i suoi lunghi capelli e i suoi occhi brillavano sotto la luce lunare. Aveva un’aura maestosa e una sicurezza gelida che scioccarono Wiliams.



