---
weight: 616
title: Capitolo 616 - Non ho macchiato l’onore di questa medaglia
pubDate: 2024-06-05T00:41:47.971Z
tags:
    - htk
---

Città delle Due Bandiere.

La tenuta del sindaco era piena di luci ed era ben protetta.

La dimora precedente era stata fatta saltare in aria dall’eremita della montagna delle nevi e dal suo figlio segreto, Tony.

Dopo che Fei era partito con i chambordiani, l’emissario speciale Matthewson aveva preso il controllo dell’area. Di conseguenza, il sindaco Soroyov e gli altri nobili messi in difficoltà da Fei erano stati pesantemente favoriti ed erano tornati al potere.

Soroyov aveva ordinato di ricostruire la tenuta e l’aveva anche fatta rinnovare. Dopo che era diventata lussuosa e appariscente, era tornato nel posto in cui era vissuto per più di una decina di anni.

Naturalmente non era il vero sovrano della tenuta. Abitavano qui anche l’emissario speciale Matthewson e gli altri uomini mandati dal palazzo dei cavalieri imperiali.

Avevano migliorato molti aspetti della dimora per accomodare il gruppo di San Petersburg.

Prima di tutto, la tenuta era uno dei pochi posti in città illuminato nel mezzo della notte.

Poi c’erano moltissimi soldati pienamente armati a pattugliare dentro e fuori dalla dimora, si potevano perfino sentire fluttuazioni d’energia magica dalle formazioni nascoste. Era chiaro che la tenuta fosse ben protetta, al punto da essere quasi impenetrabile.

In un sotterraneo cupo sotto la tenuta del sindaco.

C’era una prigione terrificante e gelida.

Risuonavano di frequente lamenti bestiali e questi rumori terrificanti riecheggiavano tra le mura.

Ribry era imprigionato in una cella sporca di sangue nel profondo della prigione, ed era strettamente sorvegliato. In quel momento era pieno di ferite.

Sentendo quei gemiti, sapeva che i prigionieri erano stati torturati in modo estremo. Dopotutto quei lamenti e quelle urla non parevano provenire da esseri umani.

Negli ultimi tre giorni, Ribry era stato interrogato e picchiato. Anche se era ferito, soffriva e sembrava esausto, il suo sguardo simile a quello di un’aquila sotto l’enorme cicatrice sulla sua fronte brillava nell’oscurità.

In una cella più grande dall’altra parte, c’era un giovane che indossava l’uniforme delle forze native, era una delle guardie di Ribry.

Tre giorni fa, Ribry e le sue venti guardie erano state spinte con l’inganno ad entrare nella tenuta del sindaco ed erano stati catturati da Soroyov e dall’emissario speciale. Ribry era stato imprigionato in questa cella più piccola e le sue venti guardie nella stanza più grande dall’altra parte.

In questi tre giorni, Ribry era stato interrogato e picchiato, ma sorprendentemente, le venti guardie non erano state toccate.

Tuttavia, a partire da ieri, i guardiani erano scesi ogni due ore e avevano portato via una guardia, e queste guardie non erano più tornate. Ora era rimasta quest’ultima persona, e lui e Ribry si guardavano l’un l’altro e si incoraggiavano.

Anche se Ribry non sapeva cos’era successo a quelle diciannove guardie, dato che Matthewson e Soroyov erano dietro tutto questo, immaginò che i loro fratelli probabilmente erano già morti.

Pensandoci, Ribry si addolorò e rimpianse la sua imprudenza.

“È tutta colpa mia! Ho sopravvalutato la coscienza di questi bast**i e ho messo in pericolo i miei venti compagni! Come staranno i soldati? Gago e gli altri comandanti sono coraggiosi e intelligenti, dovrebbero stare bene, no?”

In questa situazione terribile, Ribry poteva solo fare ipotesi ottimistiche per confortarsi.

“Signore… signore…” L’ultima guardia vide l’espressione di Ribry e chiese piano: “Signore, sta bene?”

Questa guardia era un giovane di bell’aspetto di soli diciannove anni. Nonostante l’età, era coraggioso e intelligente. Era un orfano e aveva dimostrato ottime capacità dopo che si era unito ai militari. Ribry lo aveva scelto specificatamente come sua guardia e non era rimasto deluso. Nella guerra terminata non molto tempo fa, era stato uno dei dodici soldati eroici che erano stati lodati dal re di Chambord Alexander ed era stato ricompensato con medaglie.

“Sto bene.” Ribry aprì gli occhi e sorrise al giovane: “Non preoccuparti… Piccoletto, hai paura?”

Il giovane si sfregò il naso giocosamente e rise: “Signore, mi sta sottovalutando; non ho paura! Sono un guerriero che ha ucciso i fantasmi della sabbia di Jax con lei e sua maestà il re Alexander! Ho anche ricevuto questa medaglia da eroe! Guardi!” Mentre lo diceva, aprì il palmo e rivelò una medaglia argentea in cui era raffigurata la montagna del Grande Guerriero di Zenit da un lato e il nome del giovane dall’altro.

Era stato il re di Chambord a creare queste medaglie e su ognuna di esse era stato inciso il nome di chi l’aveva ricevuta. Prima che Fei lasciasse la città delle Due Bandiere, le aveva consegnate ai soldati ordinari più meritevoli.

Dopo che Ribry e le sue guardie erano stati arrestati, erano stati perquisiti e tutti i loro oggetti erano stati portati via, ma sorprendentemente questo giovane era riuscito a nascondere la medaglia e a tenerla con sé fino ad ora.

Vedendo questa medaglia, Ribry mostrò un sorriso ancora più brillante. All’improvviso pensò all’uomo che le aveva progettate e si chiese: “Se sua maestà fosse ancora qui, persone come Soroyov e Matthewson non sarebbero così spudorate! Dopotutto sua maestàà è potente e non teme nulla.”

“Signore, quando è stato portato via per essere interrogato, abbiamo conservato di nascosto questo. Guardi, ci sono un po’ di mezzi di carne! È delizioso! Dovrebbe mangiare adesso! Quando si sazierà e recupererà le forze, potrà uscire da qui…” Quel giovane mise da parte con attenzione la medaglia e tirò fuori magicamente una scodella di riso secco con un po’ di pezzi di carne di maiale. Mentre deglutiva, la spinse nella cella di Ribry attraverso le sbarre di ferro.

Erano stati imprigionati per tre giorni e avevano ricevuto cibo solo due volte. Ribry era sicuro che fosse una delle razioni consegnate dalle sue guardie… pensandoci, si arrabbiò per quanto erano stati crudeli Soroyov e Matthewson, e rimpianse di nuovo la sua imprudenza.

“Ho proprio fame. Che ne dici? Possiamo dividerlo a metà.” Ribry sapeva che questa giovane guardia non avrebbe mangiato senza di lui. Perciò cercò di incoraggiarlo e di non mostrargli il suo pessimismo. Con un sorriso, si mangiò metà del cibo. Poi, fu sul punto di passare nuovamente il resto al giovane che stava deglutendo e cercando di reprimere la fame.

Chiunque sarebbe stato estremamente affamato e forse sarebbe svenuto mangiando così poco.

Mentre il giovane stava per rifiutare ansiosamente l’offerta di Ribry, la porta di ferro si aprì all’improvviso.

Poi risuonò una serie di passi.

Ribry sussultò con paura. “Di nuovo?”

Nell’altra cella, il giovane che aveva cercato di mostrare un’espressione rilassata alla fine si spaventò e impallidì. Era chiaro che sapeva che i suoi diciannove compagni erano morti e aveva cercato di mantenere la calma così da non intristire Ribry.

Tuttavia era solo un giovane di diciannove anni ed era terrorizzato.

I passi si avvicinarono sempre di più, parevano il richiamo del cupo mietitore.

“Signore, signore, può… tenere questa per me? Quando usciremo fuori… potrà ridarmela…” Disse con voce tremante il giovane mentre lanciava la medaglia a cui teneva quanto alla sua vita a Ribry. Dopo una breve pausa, aggiunse: “Se… se no ce la farò, per favore dica al signor Alexander che sono stato un soldato coraggioso e che non ho macchiato l’onore di questa medaglia nemmeno all’ultimo momento.”

Ribry sentì l’impulso di piangere.

“Avanti! Avanti! Bastardi! Codardi! Avanti prendete me! Lasciatelo andare! È solo un ragazzino! Non dovrebbe essere coinvolto in questo! Bastardi inumani! Un giorno, il re di Chambord saprà cos’è successo qui! Un giorno la pagherete!” Ribry iniziò a battere contro le sbarre di ferro come un pazzo e ruggì con rabbia. Sentiva di essere sul punto di esplodere dalla furia!

Tuttavia i sei soldati entrarono silenziosamente, aprirono la porta della cella accanto a quella di Ribry e presero la giovane guardia.

Il nobile a capo del gruppetto si girò all’improvviso e sogghignò: “Non preoccuparti, sarà il tuo turno tra due ore. Eheh, allora ci chiederai di ucciderti… E per quanto riguarda Chambord… Eheheh, sua altezza il principe ereditario presto sistemerà quello stupido re. Eheh…”

I passi gradualmente si allontanarono e Ribry sentì la porta della prigione chiudersi.

Ribry spalancò gli occhi e le sue dita lasciarono tracce di sangue sulle sbarre. Era troppo debole per fare qualcosa. Il vortice stellare e i canali d’energia nel suo corpo erano stati distrutti all’inizio e adesso era solo un po’ più forte di una persona ordinaria.

Gradualmente calmò il suo respiro ansante.

Si sedette e mangiò tutto il cibo nella scodella; era molto concentrato e non sprecò nemmeno un chicco di riso. Dopodiché chiuse gli occhi e cercò di recuperare le energie.

Due ore d’attesa erano lunghe e strazianti.

Alla fine la porta di ferro si aprì di nuovo.

“Ribry, eheh, capo dei comandanti, è il tuo turno! Non vuoi sapere dove sono andate le tue venti guardie? Andiamo, lo saprai presto…” La persona che era andata a prenderlo era il sindaco Soroyov e quest’uomo grasso stava mostrando un’espressione feroce. Mentre faceva un cenno, sei soldati corazzati entrarono nella cella di Ribry e lo portarono fuori.



