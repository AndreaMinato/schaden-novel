---
weight: 618
title: Capitolo 618 - Mappa, pelle, maestro, rabbia
pubDate: 2024-06-05T02:41:47.971Z
tags:
    - htk
---

<em>Avvertimento: potrebbe essere una scena troppo grafica, leggete a vostro rischio.</em>

Una pressione folle si abbatté su Ribry.

“Questo…” Ribry ebbe la sensazione di essere rimasto bloccato in un pantano ed ebbe difficoltà a muoversi.

Un esperto!

Un esperto assoluto!

Questo maestro poteva immobilizzare con la voce Ribry, che era al picco delle cinque stelle. Ora si sentì ancora più debole di quando i suoi vortici stellari e i suoi canali di energia erano spariti. Dopo essere stato preso di mira da questa pressione, sembrava una marionetta sorretta da fili. Non poteva muoversi nemmeno di un millimetro a meno che questo esperto misterioso non l’avesse voluto.

“Portatelo qui…” Disse quella voce. Assomigliava al rumore di due mannaie arrugginite che sfregavano l’una contro l’altra, era rivoltante.

Ribrì provò terrore solo a sentirla.

Due soldati si fecero avanti e scortarono di nuovo Ribry. Poi aggirarono le domestiche vestite di bianco e superarono il paravento.

Anche se Ribry era molto più potente di questi due soldati, non poteva fare nulla sotto l’influenza dell’aura di quell’esperto misterioso.

Dopo aver superato lo schermo e uno strato di energia magica, fu assalito da un odore di sangue intenso.

Il retro del palazzo era misterioso e l’oggetto appariscente era un’enorme mappa fatta da un materiale sconosciuto. Sembrava liscia, raffinata e robusta, emanava un bagliore argenteo, doveva essere fatta da un materiale di massima qualità.

Su di essa erano raffigurati molte foreste e montagne, c’erano anche punti rossi che segnavano le città e le fortezze militari.

Ribry era un comandante e identificò all’istante i confini di Zenit, Spartax ed Eindhoven. Le città e le fortezze erano i posti più importanti dei tre imperi.

Di fronte a questa mappa militare molto dettagliata c’era un uomo vestito di rosso.

Aveva lunghi capelli neri che raggiungevano la sua vita e indossava un abito color cremisi ampio. In quel momento, era in piedi su un tappeto spesso e morbido, guardava la mappa come se stesse apprezzando il tesoro più prezioso al mondo.

Le pupille di Ribry si contrassero all’istante.

Percepì un’enorme intento omicida provenire da quest’uomo.

Naturalmente la pressione e l’aura che aveva sentito provenire dal paravento appartenevano a quest’uomo.

Era sicuramente un membro d’élite di classe lunare ed era un assassino terrificante che aveva ucciso numerose persone.

L’uomo dai capelli neri si girò e chiese a Ribry: “Guarda, non è perfetta questa mappa?”

Ribry alla fine vide il suo volto, era orribile.

C’erano molte piccole rientranze rosso scuro sulla sua faccia, sembrava che fosse stato bruciato. I suoi lineamenti non erano chiari, eccetto i suoi occhi, che sembravano sparsi insieme. Tuttavia anche se era brillante, il suo sguardo avrebbe emanato una luce pericolosa e folle.

Ribry aveva una mentalità forte, ma si spaventò un po’ vedendolo.

Quest’uomo brutto notò la sua espressione, ma non sembrò badarci. Indicò la mappa militare di fronte a lui e chiese: “Cosa? Ti sei spaventato? Mi scuso per questo… Guarda questa mappa, cosa ne pensi?”

“È… piuttosto perfetta.” Ribry annuì; non stava cercando di lusingarlo.

In effetti sia i materiali usati che le tecniche di disegno erano tutte di massimo livello. Poteva essere considerato un capolavoro.

“Sì, ma sfortunatamente questa mappa non è completa. Le manca una parte…” Mormorò tra sé e sé l’uomo.

Ribry si concentrò sulla mappa e vide un buco. Per qualche motivo, c’era un foro quadrato di circa quaranta centimetri al centro. Lì ci doveva essere San Petersburg e pareva che qualcuno l’avesse tagliata apposta, deturpandola.

“Generale Ribry, ti ho convocato qui per aiutarmi a completare questa mappa.” L’uomo orribile si girò e osservò Ribry con uno sguardo folle.

“Posso aiutarti?” Ribry era confuso.

“Ahahah, di sicuro! Dipenda se sei disposto ad aiutarmi. Ho impiegato tre giorni a radunare tutti i materiali e ho fatto personalmente i disegni. Ora manca solo un passo dalla perfezione. Ho bisogno solo di una cosa da te per completarla. Ahahahahah!” L’uomo orribile scoppiò a ridere all’improvviso.

Ribry era sbalordito.

In quel momento, sentì un grido profondo e roco. Assomigliava all’urlo triste di una bestia morente ed era agghiacciante come la musica di sottofondo dell’inferno.

Ribry si voltò e spostò gli occhi in direzione di quella voce.

Rimase scioccato!

C’era una pila di carne che strisciava in un angolo del tappeto, tremava lievemente mentre sanguinava, macchiando il pavimento. Il grido agghiacciante proveniva da lì.

Ribry ebbe un pessimo presentimento.

La guardò con più attenzione e scoprì qualcosa. Tremò e quest’uomo che non aveva pianto nemmeno dopo torture inumane iniziò a versare lacrime.

“Arthur, sei tu? Sei tu, Arthur…” Chiese con voce tremante Ribry.

In quel momento, ebbe la sensazione che la sua anima stesse per collassare.

Questa pila di carne era il giovane trascinato fuori dalla prigione cupa due ore fa. Non aveva mai dimenticato il suo onore e aveva dato la sua medaglia a Ribry per farla conservare. Aveva diciannove anni e il suo nome era Arthur.

Due ore fa, era ancora un giovane che ancora sperava di vivere.

Ora però sembrava una bestia che strisciava a terra. La sua carne era esposta e il sangue scorreva fuori dal suo corpo. Ribry lo riconobbe solo per via dei suoi occhi familiari e non si sarebbe mai dimenticato del dolore che esprimevano.

Questo giovane era stato spellato vivo!

“AHHHHHHHHHHHHHHH!!! No!!!!!!!!!!!!!!!!!!!!!!!!!”

Ribry non aveva mai pianto così a lungo nella sua vita, ma le lacrime scorrevano incontrollabilmente. Anche se si era ripreso completamente, aveva la sensazione di essere stato spellato vivo anche lui. I suoi occhi divennero rossi e sentì bruciare il suo corpo, come se fosse stato sommerso dalla lava.

“Bastardo… animale…” Ribry non era mai stato così infuriato prima e i suoi stessi insulti gli sembravano così deboli.

All’improvviso aveva capito tutto.

Vergognoso!

Pelle umana!

Questa splendida mappa militare dei tre imperi era stata fatta con pelle umana, che proveniva… dalle sue venti guardie!

I suoi compagni erano stati portati via dalla prigione ogni due ore. Poi probabilmente erano stati spellati vivi.

Era… imperdonabile!

Ribbry lottò intensamente e cercò di liberarsi dalla pressione. Voleva uccidere l’uomo di fronte a lui e porre fine a tutto questo… Voleva anche porre fine alle sofferenze del giovane a terra… sfortunatamente non poteva fare nulla di tutto questo.

L’uomo orribile vestito di rosso di fronte a lui lo bloccava e la drastica differenza di forza lo rendeva impotente.

“Che peccato che hai un’enorme cicatrice sulla tua fronte, quella parte non può essere usata. Tuttavia ho già radunate venti pelli umani e non ho bisogno della tua faccia. Congratulazioni, grazie a quella cicatrice, potrai tenere la pelle della tua testa!” Disse l’uomo orribile mentre guardava Ribry come fosse un maiale al macello.

“Perché? Perché sei così crudele? Sono i guerrieri più leali dell’impero. Perché li devi torturare così?” Chiese Ribry fissando quest’uomo orribile con uno sguardo furioso.

Come se fosse perso nel suo mondo, l’uomo orribile ignorò completamente Ribry e mormorò tra sé e sé: “Ahahah, solo la pelle dei guerrieri è abbastanza dura e ferma da creare una mappa perfetta. Ahahah, non capisci. Quando vengono spellati vivi, il loro corpo si tende per via del dolore e della paura. La pelle umana in quelle condizioni diventa più densa… Perciò scorticare gli esseri umani è un’arte. Devi stare molto attento, altrimenti danneggeresti…”

“Perché? Perché lo devi fare? Perché hai bisogno di questa mappa?” Ribry continuò a fare domande, aveva la sensazione che la sua rabbia potesse bruciare qualsiasi cosa da quanto era intensa.

“Eheh, con la pelle di ventuno guerrieri, potrò creare la mappa militare delle tre regioni. Eheh, la darò al grande Dio della Guerra, sua altezza il principe ereditario Arshavin in dono quando erediterà il trono, sono sicuro che gli piacerà…”

L’uomo brutto continuò a mormorare e sembrava fosse impazzito.

“Chi sei? Dimmi! Chi sei? Lo giuro che ti ucciderò! Lo giuro sul mio onore, sul mio sangue e sulla mia anima! Anche se dovessi diventare un nonmorto, lo farò e ti ucciderò! Ti ucciderò!!!!!” Anche Ribry sembrava impazzito.

“Oh? Il mio nome è Trace, uno dei guardiani del Senato Imperiale. Aspetterò la tua vendetta, eheh.” Come se avesse percepito la rabbia scioccante di Ribry, cambiò un po’ espressione. Poi rise e disse: “Ma prima dovrai avere un assaggio delle mie tecniche.”

Mentre lo diceva, mosse un dito ed energia di spada verde volò verso Ribry.

Fece un taglio dritto tra la spalla sinistra e quella destra del generale; aveva trafitto solo la pelle.

Poi il sangue iniziò a scorrere.

Il processo di scorticamento stava per iniziare.

L’espressione di Ribry non cambiò. Mentre fissava quest’uomo vestito di rosso di nome Trace, come se volesse ricordare bene il suo volto, disse parola per parola: “Il re Alexander di Chambord lo verrà a sapere e ci vendicherà! Sono sicuro che verrai ucciso! Il signor Alexander ti scorticherà e farà ciò che hai fatto a noi!!!”

“Davvero?” Trace lo guardò dall’alto e sparò altri fendenti d’energia verde, lasciando un’altra ferita perfetta sul corpo di Ribry. Poi disse lentamente. “Non vedo l’ora. Anche se il re di Chambord fosse qui, potrei scorticarlo facilmente. Ahahah, sono sicuro che la pelle di un re è splendida…”

Prima che potesse finire di parlare, risuonò una voce arrabbiata e piena di intento omicida da fuori dalla tenuta del sindaco:

“Davvero? Maledetto malato di mente! Sono qui, provaci!”

Una figura si avvicinò in un istante, all’inizio sembrava piuttosto lontana, ma prima che finisse di parlare era già arrivata fuori da questo palazzo.

Lo sguardo di Ribry si riaccese.

Anche l’uomo orribile vestito di rosso, Trace, ne fu sorpreso.

Di fronte al paravento, il sindaco Soroyov gridò con paura: “È… è il re di Chambord?!”



