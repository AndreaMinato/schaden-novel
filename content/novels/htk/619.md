---
weight: 619
title: Capitolo 619 - Lascia che me ne occupi io
pubDate: 2024-06-05T03:41:47.971Z
tags:
    - htk
---

In un istante, risuonarono grida ed esplosioni da fuori. Il terreno cominciò a tremare e tutti ebbero la sensazione che il suolo sotto i loro piedi stesse per frantumarsi da un momento all’altro. Sembrava che stesse arrivando un dio dal cielo.

Tutti nel palazzo di pietra rimasero sbalorditi e solo Ribry si entusiasmò. Mentre guardava negli occhi quest’uomo orribile di nome Trace, sentiva proprio il desiderio di divorarlo vivo!

A terra non molto lontano, quella giovane guardia che sembrava una pila di carne sembrò aver capito qualcosa. La sola parte di lui che sembrava umana, i suoi occhi, emanarono un bagliore brillante.

“Cosa dovremmo fare? Il re di Chambord è qui, noi…” Il sindaco Soroyov che era stato già traumatizzato da Fei voleva trovare un posto dove nascondersi.

“Di cos’hai paura? È un bene che sia venuto qui! Oggi aiuterò il principe ereditario questo peso dalla sua mente! Ahahahah!” Invece di spaventarsi, Trace mostrò un’espressione piacevolmente sorpresa.

L’altra persona che la pensava allo stesso modo era l’emissario speciale Matthewson.

<em>‘Re di Chambord, sei arrivato appena in tempo! Eheh, sconfinare in un’area militare ad accesso limitato è strettamente proibito e hai perfino ucciso un po’ delle mie guardie. Questo è già un enorme crimine! Oggi, il Guardiano Trace del Senato è qui e potrebbe ucciderti senza nemmeno fare rapporto prima! Anche se l’imperatore Yassin lo sapesse dopo, non potrebbe penalizzarci! Ahahah, che gli dei abbiano visto quanto ero leale al principe ereditario e abbia voluto ricompensarmi con questa opportunità?’</em> Pensò Matthewson.

Per un momento, tutti nel palazzo stavano pensando a qualcosa di diverso.

Più di una decina di ufficiali militari che erano nel palazzo strinsero le armi e volsero gli occhi in direzione della voce con espressioni determinate.

C’era già più di qualche centinaio di soldati d’élite radunati alla porta. Erano pienamente armati e stavano tenendo enormi scudi, formando un muro di ferro. Dietro di loro, più di una decina di maghi stavano già cantilenando incantesimi. Una terrificante ondata d’energia apparì, congelando l’aria e aspettando l’intrusione del re di Chambord.

All’improvviso risuonò una serie di passi vicino mentre il terreno tremava.

Dopo una breve pausa, i soldati che stavano proteggendo l’entrata si fecero largo, permettendo ad una persona di entrare barcollando nel palazzo.

Con un’espressione terrorizzata, entrò correndo e gridò come se avesse incontrato qualcosa di impossibile: “Il re di Chambord è qui… Ha già ucciso i tre cavalieri del giudizio del palazzo… scappate… ritiratevi… Nessuno può competere con lui… I rapporti che abbiamo ricevuto sono tutti sbagliati… Scappate!”

Questa persona era il comandante che prima aveva ordinato alla Frusta del Signore del Fulmine di circondare il campo dei nativi, Williams.

L’uomo orribile vestito di rosso sorrise e rimase in silenzio.

Mattheson si infuriò: “Williams, di cosa stai parlando? Come osi provare a ridurre il nostro morale? Maledetto…”

Prima che l’emissario speciale potesse finire di gridare, accaddero dei cambiamenti improvvisi.

<em>Boom! Boom! Boom!</em>

Come se un intenso tornado fosse apparso di fronte alla porta, centinaia di soldati d’élite furono scaraventati via come paglia, impotenti. Anche gli enormi scudi che pesavano ciascuno 200kg furono lanciati via come foglie secche e presto scomparirono dalla vista.

<em>Whoosh!</em>

Si sollevarono nuvole di polvere e un fendente argenteo sfrecciò tra di loro.

Questa energia brillò e in un attimo di secondo infilzò Williams che stava scappando con un’espressione impaurita.

Il suo corpo si irrigidì e provò ancora più terrore.

“No!!!!!!” Mentre ululava, il suo corpo si ingrandì come un palloncino per poi scoppiare, la sua carne e le sue ossa volarono in ogni direzione!

Sembrava che fosse appena sbocciato un fiore di sangue a mezz’aria!

Mentre la gente nel palazzo rimaneva sbalordita da ciò che vedeva, sentirono un’altra serie di passi.

Anche se c’erano ancora nuvole di polvere e di energia elementale caotica di fronte alla porta, un uomo alto e feroce le oltrepassò lentamente, rivelandosi gradualmente agli occhi degli altri.

Nonostante sembrava che stesse camminando lentamente, in realtà fu molto rapido. Ogni passo che faceva, il suo corpo sarebbe apparso a decine di metri più avanti, come se avesse compresso il terreno sotto di sé!

Un tale potere!

Perfino Trace, uno dei guardiani del Senato Imperiale, mostrò un’espressione lievemente sorpresa.

<em>’Il re di Chambord è più potente di quanto credessi…</em>’ Pensò.

Comunque non ci badò troppo, era assolutamente sicuro di sé.

“Ah… re di Chambord… Alexander…” Il grasso del sindaco Soroyov cominciò a tremolare incessantemente.

Dato che stava soffiando un fortissimo vento nel palazzo, le fiamme di molte candele e bracieri furono spente. Così la figura che si stava avvicinando lentamente era completamente avvolta dall’oscurità. Solo i suoi occhi brillavano come cristalli e due raggi di luce argentea misteriosa si mossero attorno mentre osservava i presenti.

<em>’Un potere terrificante!’</em> Pensò la folla!

Non c’erano molte emozioni in questo paio di occhi, c’era solo uno sconfinato intento omicida. Il sindaco Soroyov, che capiva un po’ Fei, sapeva che il re di Chambord era infuriato e fu travolto da una paura inarrestabile. Anche se c’era un potente esperto come Trace dietro di lui, non si sentiva affatto al sicuro.

In quel momento iniziò a rimpiangere di essersi fatto coinvolgere nel piano d Matthewson e degli altri… Era troppo tardi adesso!

“Re Alexander di Chambord? Lascia che mi presenti! Sono l’emissario speciale Matthewson mandato qui dal quartier generale militare.” Disse con un’espressione arrogante. “Sai cosa stai facendo? Stai invadendo la mia residenza e hai ucciso soldati e comandanti dell’impero! È un crimine imperdonabile! Arrenditi e sarò tollerante!”

La figura che stava camminando dentro il palazzo nemmeno si girò verso di lui, figuriamoci rispondere.

“Eheh, signor Matthewson, sembra che questo piccolo re non la apprezza… Ciao piccolo re, lascia che mi presenti. Il mio nome è Taylor Trace e sono uno dei guardiani del senato imperiale. Oh, mi dispiace. Mi sono ricordato all’improvviso che la tua posizione e la tua identità non ti permetterebbero di capire la missione del senato imperiale e quanto sono importanti i guardiani. Lascia che te lo spieghi velocemente. Eheh, siamo figure influenti al di sopra della legge. Anche se uccidessi un re come te, non mi accadrebbe nulla. Capisci?”

L’uomo orribile vestito di rosso si leccò le labbra e camminò verso Fei mentre parlava con tono derisorio.

Tuttavia, questo esperto ricevette lo stesso trattamento di Matthewson, Fei non lo guardò nemmeno.

“Signore, è lei, signore?” Chiese piano Ribry, che momentaneamente aveva soppresso la rabbia.

Quella figura fece un passo avanti e la luce nel palazzo alla fine lo illuminò. Un viso bello e giovane apparì di fronte a tutti, era senza dubbio il sovrano di Chambord.

Tuttavia, in quel momento, quello sguardo di solito limpido come il cielo e calmo come la superficie di un lago era pieno di intento assassino. Come un demone impazzito, emanava un’aura terrificante e distruttiva.

“Signore, Arthur e gli altri…” Finalmente Ribry poteva sfogare la rabbia.

“Non dire altro, so già tutto. Mi dispiace, sono arrivato tardi.” Dopo aver usato la sua energia spirituale e aver esaminato la città, Fei aveva localizzato Ribry e aveva scoperto cos’era successo.

Sfortunatamente era partito troppo tardi da Chambord…

Con un cenno della mano, una luce viola cadde nelle mani di Ribry.

“Lascia che mi occupi io di tutto. Dovresti andare a salvarlo prima.” Disse Fei.

Era una bottiglietta di vera Pozione della Giovinezza Completa.

“Sì signore!” Ribry si entusiasmò e si precipitò da Arthur, che era sull’orlo della morte.

Tuttavia, dopo due passi, Ribry si girò e si chinò su un ginocchio. Mentre versava sangue e lacrime, disse: “Signore, per favore mi perdoni per la mia scortesia. Non le ho mai chiesto nulla, ma stavolta, i miei venti fratelli coraggiosi… Questi mostri non sono umani! Per favore accetti la mia richiesta impudente; per favore uccida questi diavoli come si meritano!”

Fei annuì e rispose con sincerità: “Nessuno di loro sopravviverà.”

“Eheh, una tale arroganza! Piccolo re, sembra che non capisci la tua situazione e che non sappia chi stai per affrontare.” Trace mostrò un’espressione assassina. Poi fiamme d’energia verdi avvolsero il suo corpo mentre fluttuava a mezz’aria.

Volare senza supporto esterno!

Un membro d’élite di classe lunare!

Risuonarono sussulti nel palazzo e Matthewson sorrise; non poteva reprimere l’entusiasmo.

Anche il sindaco Soroyov sussultò e all’improvviso si rilassò molto di più.

“Un guardiano del Senato Imperiale? Se non sbaglio, un’altra persona che si è auto proclamata guardiana del Senato si è intrufolata nell’area ad accesso limitato di Chambord quattro giorni fa. Ho rotto tutte le sue ossa e si è inginocchiata ad implorarmi…” Fei rimase indifferente. Come se stesse guardando un pagliaccio, scosse la testa e disse: “Che insetto miserabile! Sei tu a non capire la situazione!”

Dopodiché, Fei sporse una mano e fece segno di afferrare qualcosa.

Un potere travolgente apparì all’istante.

“Tu… questo…” Trace, percepì una sensazione terrificante, e ogni pelo del suo corpo si rizzò.

Tuttavia non ebbe nemmeno la possibilità di muoversi o schivare.

Si sentì debole come una gallina di fronte a quella forza. Senza poter reagire, fu preso a mezz’aria dal collo e il suo brutto viso divenne ancora più rosso, facendolo sembrare un vero mostro.

Cercò di lottare, ma la forza di cui andava orgoglioso era inutile di fronte al re di Chambord. Prima che potesse fare qualcosa, risuonò una serie di esplosioni nel suo corpo.

Riecheggiarono delle grida e il simbolo a forma di luna che era stato proiettato fuori dalla sua fronte e le sue connessioni di energia furono tutte distrutte!

Non c’erano paragoni tra i due!

<em>Bam!</em>

Fei lanciò con noncuranza Trace, ormai mezzo morto, a terra e guardò freddamente la gente nel palazzo.



