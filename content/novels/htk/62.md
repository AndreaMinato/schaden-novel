---
weight: 620
title: Capitolo 62 – Piani per il Futuro
pubDate: 2024-05-12T22:41:47.861Z
tags:
    - htk
---

BUONA VIGILIA DI NATALE!
Capitolo sponsorizzato, ringraziamo Kevin!
1 (kevin) capitoli in coda, 0/5
-Schadenfreude

Fei aveva fatto uno strano sogno.

Un numero sconosciuto di nemici si era precipitato su Chambord come una colonia d'api. Anche se aveva attaccato come un pazzo con la sua ascia da barbaro, ce n'erano troppi; era stato impossibile per lui ucciderli tutti. Alla fine aveva esaurito le forze e i nemici lo avevano catturato e legato con delle corde. Dopodiché un mago stro**o e spudorato era apparso dal nulla e, ridacchiando, gli aveva arrostito il sedere con una palla di fuoco.

Fei si era dimenato violentemente e poi si era svegliato.

Aprì gli occhi; non c'erano né nemici né maghi. In realtà aveva dormito fino a mezzogiorno e la luce calda del sole era penetrata attraverso le finestre e aveva raggiunto il suo sedere...

"Dannazione, cosa sta succedendo? Sto dormendo nudo?"

Fei riacquistò lucidità; tutta la sua fatica era sparita.

Si sfregò la nuca e cercò di ricordare cos'era successo in piazza la scorsa notte. Tutto ciò che ricordava era che era stato accerchiato da soldati entusiasti e cittadini che gli avevano offerto da bere. Fei era una persona aperta; una volta che fosse stato dell'umore adatto, avrebbe accettato ogni brindisi. Alla fine era diventato così ubriaco che non poteva ricordarsi com'era tornato qui ritrovandosi completamente nudo a letto con un'alzabandiera mattutino.

Fei ebbe l'impulso di coprirsi il petto e urlare come una donna toccata da un pervertito: "Cavolo! Brutta cosa. Anche se sono un uomo, sono ancora vergine... non sono sicuro se qualcuno abbia visto il mio amico quaggiù."

Fei si guardò attorno. Dopo aver visto che non c'era nessuno in giro, si alzò dal letto e si avvicinò all'armadio in punta di piedi per prendere il suo abito e si vestì velocemente. Camminare nudo per il palazzo ogni giorno poteva non essere niente di che per un re, ma Fei non aveva questo tipo di abitudini perverse. Tuttavia, mentre si vestiva, scoprì qualcosa che lo stupì: le persone in questo mondo non indossavano mutande.

A causa della mancanza di tempo ed enorme pressione, Fei non se n'era nemmeno accorto. Ma dopo averci pensato, si rese conto che la gente si vestiva nello stile dell'antica Europa. La maggior parte dei poveri cittadini portava solo un ampio pezzo di stoffa legato con una corda di canapa. Sembrava un chang pao, ma sotto non c'era nulla. Alcuni erano perfino nudi dalla vita in su.
Nobili e membri di famiglie ricche erano in condizioni leggermente migliori, indossavano due strati di abbigliamento, ma Fei non sapeva se portassero delle mutande sotto. Fei aveva scoperto che aveva solo un pezzo di seta triangolare per coprirsi sotto. Eccetto questo, figuriamoci pantaloni, molti tra la gente comune non indossavano nemmeno gonne.
Camminavano con le cosce esposte. Solo i nobili ricchi avrebbero portato "pantaloni" simili a gonne; i pezzi di tessuto più piccoli erano collegati insieme da fili dorati e posti sotto un abito più grande, lasciando che la brezza raggiungesse facilmente quelle aree.

Dopo essersi vestito, Fei si sentì a disagio perché il suo amico era al freddo.

Così decise di indossare l'armatura da cavaliere di cuoio, perché almeno così si sarebbe protetto sotto. Anche se ci sarebbe stata molta frizione per lo sfregamento, avrebbe protetto molto di più il suo amico piuttosto che farlo penzolare.

Il palazzo era silenzioso e Fei iniziò ad avvicinarsi ad una finestra.

Era enorme, delle dimensioni di un'enorme porta. Il palazzo era composto da pile di massicce pietre bianche; sembrava davvero maestoso. Nella stanza c'erano grandissimi pilastri e statue di dei, incredibili affreschi decoravano le pareti. Le enormi finestre erano aperte su tutti e quattro i lati delle mura. La luce del sole e il vento entravano facilmente nella stanza, facendo sentire Fei immerso nella natura.

Questo mondo non era inquinato come la terra; il sole era brillante, l'erba verde e gli uccelli volavano e cantavano nel cielo limpido e blu.

A causa del terreno, il palazzo del re era il più alto tra tutte le strutture accanto. Fei poteva vedere facilmente il paesaggio dell'intero castello. Dopo delle osservazioni dettagliate, Fei scoprì che questo castello era stato costruito solo con pile di enormi pietre bianche. Eccetto poche strutture, la maggior parte delle residenze erano state fatte allo stesso modo. Le strade erano ampie e aperte, tutte lastricate da queste misteriose pietre bianche. C'erano statue alte dieci o venti iarde ai lati di ogni strada. Era la prima volta che Fei aveva il tempo di guardare il suo regno con così tanta attenzione. Fu sorpreso dalla funzionalità della regione. Poteva distinguere vagamente le zone residenziali, le regioni dei mercati, piazze, arene di allenamento, aree per assembramenti e templi rituali... c'erano anche alcune aree per l'eliminazione dei rifiuti.

"Incredibile! Sembra che questo castello sia stato progettato da qualcuno che proviene dal mondo moderno..." Fei non poté che sospirare. Osservò il fiume Zuli e spostò lo sguardo sulle sconfinate pianure verdi nella riva sud. Fei era quasi certo che il castello di Chambord nascondesse qualche segreto. Pareva che gli abitanti di adesso fossero arrivati di recente e che non fossero stati loro a costruirla. Era impossibile che potessero creare una fortezza del genere date le attuali dimensioni della popolazione e le sue abilità di costruzione.

Mentre Fei stava sospirando, risuonò la voce dolce della sua fidanzata.

"Alexander, sei sveglio. Ti ho già preparato la colazione... Mangiala mentre è ancora calda. Dopodiché, secondo la tradizione, i nobili e i ministri verranno a chiederti un'udienza." Angela stava portando un piatto dorato su cui c'era un po' di frutta fresca e una tazza di latte di capra fumante.

Fei mangiò la sua colazione mentre guardava Angela; il suo umore non poteva essere migliore di così. Sbirciò il colletto aperto dell'abito blu cielo della ragazza e pensò lascivamente: <em>'Starà indossando un reggiseno e delle mutande sotto? Anche le donne indossano solo della seta triangolare per coprire le loro parti intime?'</em>

<em>
</em><em>'Forse dovrei cambiare la tenuta per la gente di Chambord. Gli uomini si meritano di aver le palle protette e le donne non dovrebbero avere un paio di tette cascanti!'</em>

Fei stava già pensando alla sua riforma.

.....

.....

"Cosa? Bazzer e Gill sono scomparsi entrambi?"

Un'ora dopo, nella sala dell'esecutivo del re, Fei si sedette confortevolmente sul trono composto da due statue di leoni mostruosi appoggiati a dei gradini alti tre iarde. Rimase sorpreso dopo aver ascoltato il rapporto di Brook.

Brook abbassò la testa e disse con un'espressione piena di vergogna: "Perdoni la mia negligenza re Alexander. I soldati che hanno sorvegliato Bazzer per tutta la notte non hanno scoperto nulla di insolito. Ma questa mattina, il maggiordomo del capo dei ministri è uscito dalla tenuta nel panico e ha riferito che Bazzer e suo figlio erano scomparsi."

Fei ne fu un po' sbalordito; secondo le descrizioni precedenti di Brook, il capo dei ministri Bazzer era una persona ordinaria priva di energia o magia e suo figlio Gill era solo un novizio. Non sarebbero scomparsi all'improvvisi e sfuggiti alla loro attenta sorveglianza, a meno che...

"Brook, non è colpa ta tua..." Lampard intervenne all'improvviso. "Se Bazzer vuole andarsene, nessuno a Chambord potrebbe fermarlo, nemmeno se io e il re Alexander cercassimo di ostacolarlo."

Molti nella sala sussultarono; nessuno di loro sapeva il perché della sua dichiarazione però.

"Un guerriero a tre stelle e un re che può uccidere guerrieri a tre stelle non può fermare un vecchio magrolino? Com'è possibile?"

Vedendo molti che lo fissavano con espressioni perplesse, Lampard continuò: "Molto tempo fa, ho scoperto per qualche motivo che c'era un potente guerriero a tre stelle a fianco di Bazzer, stava lavorando per lui. Ho anche combattuto contro quel mago in privato, ma non sono riuscito a batterlo... per un mago a tre stelle è fin troppo facile portare via due persone dal castello di Chambord senza attirare l'attenzione dei soldati."

"Com'è possibile?"

"Un mago a tre stelle? Signore..."

"Bazzer aveva un mago al suo servizio?"

"Non c'era da meravigliarsi che Gill fosse un mago novizio, ecco perché..."

"Maledizione, quel tipo si è proprio nascosto bene."

Dopo aver sentito il guerriero numero uno rivelare questo segreto, molti si scambiarono delle occhiate e impallidirono. Nessuno di loro si sarebbe immaginato che a parte Lampard, il guerriero a tre stelle orgoglioso di Chambord, ci fosse anche un mago a tre stelle nascosto... Era un peccato che lavorasse per Bazzer, il cospiratore ambizioso. Altrimenti, con un mago e un guerriero a tre stelle, il regno di Chambord potrebbe diventare all'istante un regno affiliato di quinto livello e non sarebbe stato più un sogno arrivare al quarto.

Tuttavia la gente capì subito il motivo per cui, nonostante Bazzer abusasse del suo potere e desiderasse il trono, il guerriero numero uno che era stato il miglior amico del vecchio re avesse solo protetto Alexander e stabilizzato l'esercito, senza osare ostacolarlo. Molti erano stati delusi dalla sua inerzia, ma ora ne avevano capito il motivo.

Anche Fei annuì.

Quando era passato alla modalità incantatrice nella torre di guardia, aveva sentito un enorme flusso di potere magico accanto a Bazzer e aveva notato all'improvviso molti problemi. Ora che Lampard l'aveva confermato, la sua ipotesi era stata confermata. "Ma come mai una figura minore come Bazzer ha ottenuto la lealtà di un potente guerriero a tre stelle?"

Fei era perplesso.

"Brook, inizia a perlustrare l'intero castello per confermare che Bazzer se ne sia andato e non si stia nascondendo a Chambord per cospirare contro di noi..." Fei fece un cenno e chiuse la discussione di questo incidente. "Inoltre libera tutti i servi e gli schiavi nella tenuta di Bazzer; lascia che diventino indipendenti. La tenuta e tutti i loro averi apparterranno al re."

Dopo aver detto questo, si drizzò a sedere sul trono fatto di leoni e gettò un'occhiata verso la gente nella sala dell'esecutivo: Pierce, Drogba, Brook, Torres, Lampard... anche il vecchio Bast dal bell'aspetto e una coppia altamente rispettata e onorata di Anziani a Chambord. Queste persone sarebbero state le future figure chiave a Chambord.

<em>'Sfortunatamente questa squadra è troppo debole. Devo trovare dei modi per rafforzarli... Posso trovare delle soluzioni nel mondo di Diablo?'/em&gt; Pensò Fei. "Inoltre dovrò pensare anche alla ricostruzione dell'esercito e alla correzione delle leggi e della linea politica del regno. In questo continente pieno di guerre, aumentare costantemente il nostro potere è il solo modo per sopravvivere."



