---
weight: 6210
title: Capitolo 621 - Il Tuo Turno
pubDate: 2024-06-05T05:41:47.971Z
tags:
    - htk
---

All’improvviso lo sguardo folle del guardiano del Senato Imperiale sembrò riempirsi di paura. Era chiaro che non fosse interessato a sperimentare personalmente le torture che infliggeva agli altri.

“Bastardo! Così anche tu puoi aver paura, uh? Pensavo che ad un bastardo come te sarebbe piaciuto sperimentarlo personalmente.” Fei si avvicinò gradualmente a Trace mentre lo provocava. Voleva torturarlo usando il terrore.

Tutto era sotto il controllo del sovrano.

Quando Fei arrivò a circa tre metri di distanza da Trace, accadde un cambiamento improvviso.

Trace rivelò un’espressione feroce e sparò un fendente d’energia dorata verso Fei. Era energia di spada estremamente brillante e sfrecciò verso il nemico come una meteora. Il potere e la pressione di questo fendente fecero calare la temperatura del palazzo di una decina di gradi.

<em>Whoosh!</em> L’energia di spada era stata sparata fuori da una pergamena e puntò verso la fronte di Fei.

Era così rapido che pareva stesse tagliando perfino lo spazio.

Questa energia superava di gran lunga le attuali capacità di Trace.

Ora l’uomo mostrava un sogghigno folle, crudele, ma orgoglioso.

La paura e la disperazione che aveva rivelato un momento fa erano parte della sua recita. Voleva ingannare il re di Chambord e fargli abbassare la guardia.

Aveva usato il suo strumento più potente proprio nel momento che riteneva più giusto!

Ognuno dei guardiani del Senato Imperiale avrebbe ricevuto un fendente d’energia sigillato in una pergamena dal grande imperatore Yassin. Era da utilizzare nel caso corresse un pericolo mortale e avrebbero potuto attivarle iniettando una lieve quantità d’energia da guerriero o da mago.

In quel momento, Trace voleva assaporare l’espressione terrorizzata del re di Chambord poco prima che il fendente dorato trapassasse la sua testa.

Questa energia proveniva dall’imperatore Yassin ed era uno degli strumenti più potenti nell’impero Zenit.

Trace credeva che questa scia di energia avrebbe distrutto qualsiasi nemico.

Tuttavia la realtà era molto più crudele delle fantasie e dei sogni.

Proprio mentre Trace sorrideva in modo malvagio, Fei rivelò un’espressione di derisione.

Sporse due dita e fermò il fendente che rappresentava l’invincibilità di Zenit. Anche se l’energia del fendente tremò e cercò di avanzare, non ci riuscì. Si arrese prima ancora di fargli un graffio.

La fiamma dorata cominciò ad attenuarsi e svanì lentamente come una scultura di sabbia che collassava.

Trace si irrigidì e sembrò avvilirsi. I suoi occhi diventarono vacui come quelli di un pesce tirato fuori dall’acqua.

Era impallidito così tanto che non si vedeva nemmeno una traccia di rossore nella sua pelle.

“Impossibile! Come… come può essere? Il re di Chambord è più forte… più forte dell’imperatore Yassin?”

Questo risultato sbalordì Trace, non poteva credere ai suoi occhi! Il sovrano aveva annientato facilmente il suo asso nella manica finale e vera paura travolse la sua mente come uno tsunami sconfinato. Così iniziò a tremare incontrollabilmente.

“Idiota! Sei un vero idiota! Sei idiota quanto brutto! Ti ho già detto che ho sconfitto un altro bastardo che ha detto di essere un guardiano del Senato Imperiale e tu sei il secondo. Significa cheho già visto questo tipo di fendente; credo che sia così stupido da abbassare la guardia?” Fei lo guardò con sdegno e disse con tono assassino: “Cosa? È il tuo ultimo tentativo disperato? Se non hai qualche altro modo per reagire, adesso inizierà il tuo scorticamento!”

Le parole gelide e l’intento omicida spiazzarono Trace, a cui tremarono le mani.

Accadde un altro imprevisto.

Trace si girò all’improvviso e si inginocchiò. Come il sindaco Soroyov, cominciò a prostrarsi e ad implorare ansiosamente mentre lacrime e moccico scorrevano lungo la sua faccia: “La prego non uccidermi! Supremo re Alexander, è un guerriero adorato dagli dei! Sono disposto a baciarle gli stivali e diventare il suo umile servitore. Sono disposto a combattere per lei e la mia forza potrebbe aiutarla molto! Finché risparmierà la mia vita, la sua volontà diventerebbe la mia missione e rimarrei sempre sotto il suo comando!”

Fei ne fu sorpreso e poi sorrise di nuovo con derisione.

Si diceva che più una persona fosse feroce e crudele, più fosse timida e debole internamente, e Trace apparteneva a questa categoria. Anche se era un membro d’élite di classe lunare, si rotolava a terra e si inginocchiava implorando pietà. Era ironico che fosse un guardiano del Senato Imperiale.

All’improvviso Fei ebbe una pessima impressione del cosiddetto Senato Imperiale.

“No, la prego! Grande re, mi risparmi per favore! La prego abbia pietà!” Trace aveva già un pessimo presentimento ed era consumato dalla paura, facendolo inginocchiare e implorare.

Fei guardò quest’uomo orribile con disgusto, poi scosse la testa e disse: “Mi spiace, non voglio mostrarti nessuna pietà.”

Dopodiché una forza invisibile sollevò questo membro d’élite di classe lunare sull’orlo dell’esaurimento prima che potesse rispondere. Poi accadde qualcosa di terrificante. La pelle del suo corpo, a partire dalla sua testa, cominciò a cadere poco a poco come se fosse uno strato di pittura sulle pareti di un antico edificio o il guscio di un uovo bollito.

Risuonarono subita delle urla terrificanti.

Grazie all’aiuto di Ribry, Arthur recuperò un po’ d’energia e lacrime scorsero lungo il suo viso.

“Waah…” Mentre singhiozzava con profonda tristezza, Arthur si girò lentamente e guardò i diciannove cadaveri spellati non lontani da lui. Non poteva più trattenere il suo pianto.

Finalmente i suoi fratelli erano stati vendicati!

“Lide, Guison, Jon, George, Moli… fratelli, avete visto? Il signor Alexander si sta vendicando per noi! Quel malvagio ha ricevuto la sua punizione… Fratelli, voi… potete… riposare in pace!”

Il grido di Arthur spezzò il cuore di Fei.

Poi il sovrano si girò verso Trace e lo guardò.

Il processo durò più di una decina di minuti. Mentre la pelle di Trace cadeva lentamente, iniziò a schizzare sangue. Presto ne fu coperto ed era difficile distinguere i suoi arti.

Solo gli occhi erano rimasti intoccati. Mentre fremeva e gridava, fissò Fei con ferocia e veleno.

“Perché? Non credi che sia fantastico come avevi previsto?” Disse freddamente Fei. Anche se le urla sembravano terrificanti, il sovrano non esitò. Aggiunse lentamente: “Mi scuso. È la prima volta che lo faccio e non sono esperto come te, così non ho potuto creare un set completo!”

Le altre persone nel palazzo sembravano tutte terrorizzate. In quel momento, il sovrano di Chambord sembrava un demone appena uscito dall’inferno.

Sarebbe stato un incubo affrontare un nemico come lui!

“Non preoccuparti, diventerò sempre più bravo. Ribry ha perso diciannove dei suoi fratelli più cari e l’impero ha perso diciannove guerrieri coraggiosi. Perciò ho deciso di scorticarti diciannove volte. Scommetto che non potrai più urlare dopo un po’!”

Fei tirò fuori una bottiglietta di pozione della Giovinezza Completa e ne versò un po’ sul corpo insanguinato di Trace.

Presto la sua pelle cominciò a ricrescere e perfino la sua faccia brutta tornò ad essere liscia. Probabilmente un tempo il suo viso era stato così prima che un incidente lo sfigurasse e sembrava un po’ bello.

“Ecco il secondo tentativo!”

Il tono freddo di Fei fece tremare tutte le persone nel palazzo.

Così Trace, uno dei guardiani del Senato Imperiale, fu scorticato diciannove volte. Alla fine la sua voce era diventata debole e assomigliava al lamento di un animale, e la sua vita terminò nel dolore, nel rimpianto e nel collasso mentale.

Ora Fei riuscì a reprimere il suo intento omicida.

Si voltò lentamente e guardò l’emissario speciale Matthewson. Sorrise e disse: “È il tuo turno!”



