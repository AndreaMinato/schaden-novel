---
weight: 6220
title: Capitolo 622 - La capitale
pubDate: 2024-06-05T06:41:47.971Z
tags:
    - htk
---

Non appena Matthewson sentì queste parole, mostrò un’espressione disperata, strinse i denti e cercò di darsi un pugno alla testa.

Aveva intenzione di suicidarsi!

In effetti era rimasto terrorizzato da ciò che aveva fatto Fei. Quella scena scioccante gli aveva fatto perdere coraggio. Invece che sperimentare quella tortura terrificante, voleva suicidarsi e sfuggire al dolore.

Tuttavia, la voce di Fei risuonò di nuovo: “Umpf! Ora hai paura? Non ti lascerò morire così facilmente!”

Mentre sogghignava, Fei guardò Matthewson e usò il suo potere. Proprio come un membro d’élite di classe lunare poteva bloccare e prendere di mira qualcuno usando la propria energia, Fei usò la sua pura forza fisica per immobilizzare l’emissario.

Matthewson sussultò e non poté più muoversi. La sua mano si era fermata a cinque centimetri dalla sua fronte e non poté più cercare di suicidarsi.

“Tu… Alexander, sei troppo crudele! Sei inumano! Sei un demone!” Matthewson imprecò con ferocia.

“Posso solo diventare io stesso un demone per dare una lezione a mostri come voi. Cosa? Credi che stia facendo qualcosa di inumano? Credo che i diciannove guerrieri coraggiosi dell’impero ti abbiano chiesto la stessa cosa quando sono stati torturati a morte, le loro urla e le loro grida risuonano ancora in questo palazzo. Cosa? Non le senti? Quando avete torturato e ucciso quei guerrieri leali nel modo più orribile, perché non hai pensato che fosse inumano?” Disse Fei mentre guardava con ferocia Matthewson.

Quando l’emissario non poté rispondere, Fei aggiunse: “Se fossi stato un po’ umano e li avessi uccisi direttamente senza torturarli, avrei potuto ucciderti in modo indolore. Tuttavia… non ne sei più degno!”

Lo sguardo di Matthewson diventò disperato.

Fei non gli prestò più attenzione.

Si guardò attorno e cercò Ribry, per poi dire: “Torna nel campo con Arthur adesso. Riprendi il controllo della città delle Due Bandiere prima dell’alba e arresta tutte le persone coinvolte nell’uccisione dei nostri fratelli. Poi interrogali e mettili sotto processo, ogni colpevole dev’essere ritenuto responsabile. Devi assumere il controllo della situazione prima che arrivi il nuovo ordine del quartier generale imperiale!”

“Come desidera!” Ribry si inchinò e porse i suoi rispetti a Fei. Dopo che si guardò attorno e vide chi altro c’era nel palazzo, esitò un po’ e mormorò: “Signore, loro…”

“I capi sono stati già puniti e gli altri non devono essere penalizzati ulteriormente; ho già distrutto la loro energia e i loro canali, e possono vivere solo come persone ordinarie d’ora in avanti. Rimandale dalla Frusta del Signore del Fulmine… Per quanto riguarda nobili colpevoli come il sindaco Soroyov, i comandanti e i soldati nativi potranno discuterne e occuparsene loro!”

“Sì sua maestà.” Ribry uscì dal palazzo insieme ad Arthur. Dopo che fece un po’ di passi avanti, si rese conto di qualcosa all’improvviso. Si voltò e chiese: “Signore, allora lei…”

“Andrò nella capitale, devo incontrare il nostro Dio della Guerra.” Rispose con sicurezza Fei. La sua espressione non cambiò ed era chiaro che avesse avuto intenzione di farlo fin dall’inizio!

“Ah? Andare a San Petersburg? È… è un buon momento? Dopotutto… loro…” Ribry rimase scioccato dalle parole di Fei.

<em>’Ciò che è successo oggi è già folle! Il signor Alexander ha causato un enorme trambusto e i nobili e le figure influenti nella capitale sarebbero già sbalorditi. Chissà come contrattaccheranno? Sarà un piano potente e letale!’</em> Pensò Ribry. Voleva tornare nel campo delle forze native, uccidere chiunque sapesse cos’era accaduto e assumersi la responsabilità di tutto ciò che era successo; aveva intenzione diventare un capro espiatorio per Fei. Per questo era preoccupato.

La capitale era ben sorvegliata, protetta da soldati e legioni d’élite, e le torri e le formazioni magiche erano dense come alberi in una foresta.

<em>’Inoltre c’è l’imperatore Yassin…’</em> Pensò Ribry. <em>’Anche se si dice che stia morendo, non è trascurabile… Se il signor Alexander si dirigerà lì, finirà in enorme svantaggio…’</em>

Fei aveva già letto nel pensiero di Ribry. Rise e disse: “Non preoccuparti; so quali sono i miei limiti. Non dovrebbero esserci problemi, sua altezza il principe ereditario è un po’ troppo pressante; se non reagirò, eheh, il nostro Dio della Guerra penserà che ho davvero paura di lui. QUesta storia potrebbe ripetersi in futuro se non ci andrò, così risolverò una volta per tutte questo problema.”

Ribry sussultò; intuì vagamente cosa aveva pensato Fei e rimase ancora più scioccato.

Sapeva che non avrebbe potuto dissuadere il re di Chambord. Perciò, dopo un po’ di riflessioni, aggiunse cortesemente: “Signore, oggi è stato già impegnato. Perché non riposa nella città delle Due Bandiere stanotte, potrei radunare una squadra di cavalieri d’élite e proteggere…”

“Non c’è bisogno; tornerò molto presto.”

Prima che finisse di parlare, un paio di ali d’energia lunghe trenta metri apparirono sulla sua schiena. Poi il sovrano afferrò l’emissario speciale Matthewson e sfrecciò nel cielo come una luce argentea.

Presto, risuonarono forti sibili e scomparirono nel cielo. Tuttavia lasciarono una serie di immagini residue nel cielo. Una linea bianca illuminò la volta celeste all’apparenza ferita.

<em>’Questo sovrano si gode la massima libertà ed è come un drago divino. Anche se sua altezza il principe ereditario è irraggiungibile per molte persone, è inferiore, meno strategico e meno eroico in confronto al re di Chambord. Non sono allo stesso livello.’</em> Pensò. <em>’Forse solo l’imperatore Yassin avrebbe potuto tenere a basa questo giovane sovrano se fosse stato nel fiore degli anni…’</em>

Dopo che Ribry guardò le stelle per un po’, tirò fuori una medaglia e la ridiede alla sua guardia, Arthur. Poi diede una pacca sule spalle del soldato coraggioso e non disse altro.

….

“Ti stai davvero dirigendo verso la capitale? Sei impazzito! Te le cerchi da solo! Ahahah! Bene! Sua altezza il principe ereditario ti farà a pezzi!”

Matthewson era sorretto per il collo da Fei come una gallina e non poteva muoversi minimamente. Quando abbassò la testa, vide montagne e foreste passare velocemente sotto di lui. Poteva solo sentire il forte rumore del vento e le scintille causate dalla frizione dell’aria contro la sfera d’energia di Fei, stavano viaggiando ad una velocità tale che quasi accecò l’emissario.

Volare era il privilegio dei maestri di classe lunare e solare.

Se non fosse stato per la sfera d’energia che bloccava ogni forza naturale all’esterno, Matthewson sarebbe stato ridotto a pezzi dalle raffiche taglienti.

Gradualmente, l’emissario speciale che aveva già rinunciato a sopravvivere si rese conto che il re si stava davvero dirigendo verso San Petersburg. Si entusiasmò e allo stesso tempo maledisse ferocemente Fei.

Tuttavia, Fei lo ignorò completamente e non lo guardò nemmeno.

Dopo circa trenta minuti, la terra di fronte a loro cominciò a brillare. Come stelle nel cielo, si accesero bagliori. Erano tutti connessi come delle stelle ed erano magnifici e scioccanti. Metà della volta celeste era accesa da queste luci e gli edifici sembravano maestosi.

La capitale di Zenit, San Petersburg, era qui!

San Petersburg di notte era pacifica, eppure spettacolare.

Anche se si stava avvicinando, Fei non rallentò. Come una meteora che cadeva dal cielo, Fei batté le sue enormi ali e sfrecciò con ferocia verso la capitale.

I suoi occhi brillavano con luce assassina nella notte.



