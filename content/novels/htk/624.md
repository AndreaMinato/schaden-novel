---
weight: 6240
title: Capitolo 624 - Chi è?
pubDate: 2024-06-05T08:41:47.972Z
tags:
    - htk
---

Tutti gli uomini sulle mura difensive di San Petersburg alzarono gli occhi.

Proprio come aveva detto quel guerriero, anche se l’enorme quantità di energia stava esplodendo e squarciando il cielo cupo, creando delle onde d’urto che sparivano in un attimo di secondo, l’invasore circondato dalla sfera protettiva era rimasto illeso. Anche se era circondato da un’area letale ampia decine di chilometri, quell’esperto stava ancora avanzando come se stesse nuotando con noncuranza in un oceano di squali.

Quest’uomo aveva superato facilmente l’assalto letale e si stava avvicinando velocemente alle mura difensive.

Tutti i soldati rimasero scioccati.

<em>Quanto è forte? A che livello è? Come ha fatto ad aggirare così facilmente quell’attacco terrificante? È un signore di classe solare?’</em> Pensarono.

“Che rimanete lì impalati? Presto! Attaccate di nuovo!” Gridò un guerriero a sette stelle e la sua voce riecheggiò come un tuono. Destò tutti dallo shock e i guerrieri e i maghi tornarono ad attaccare, ricreando l’enorme distesa di energia nel cielo.

In quel momento accadde un cambiamento.

Risuonò un ruggito così forte che stordì i soldati e offuscò la loro vista. “Sono il re Alexander di Chambord. Sono qui solo per Andrew Arshavin e non voglio attaccare la città. Chiunque osi attaccarmi di nuovo dovrà sopportarne le conseguenze!”

…..

In un palazzo di pietra, quartier generale della pattuglia imperiale.

Il secondo principe Dominguez che stava riposando su una sedia di bambù con il suo cagnolino Oka all’improvviso aprì gli occhi. La sua espressione scioccata era illuminata dalla luce gialla.

“Eh? Che sensazione potente… Qualcuno sta attaccando la capitale? Chi è? Chi osa fare una cosa del genere. Che sia…?” Ripensò ad una persona e gli sfuggì: “Che sia… il re di Chambord?!”

Negli ultimi giorni, il principe ereditario che aveva guadagnato fama ed influenza in guerra stava cercando di complottare contro il re di Chambord. Era risaputo a San Petersburg e molti nobili e figure influenti si aspettavano che presto sarebbe capitata una catastrofe al sovrano.

Tuttavia, il secondo principe Dominguez e i suoi sottoposti per qualche motivo avevano deciso di schierarsi dalla parte di Fei.

Specialmente il consigliere numero uno di Dominguez, la Donna Diabolica, Paris e il suo seguace più leale, Granello il Barbarossa; avevano espresso il loro supporto nei confronti del re di Chambord in varie situazioni e avevano usato il potere del secondo principe per interrompere o ritardare gli interrogatori dei comandanti Shevchenko, Reye, Huerk, Kanort e Cindy. Le loro azioni dimostravano a tutti che erano dalla parte del sovrano Alexander.

La situazione al momento non andava a favore del secondo principe Dominguez. La sua influenza era diminuita drasticamente da quando il principe ereditario Arshavin aveva vinto contro gli imperi Spartax ed Eindhoven.
Perciò molti non capivano perché questo principe stesse cercando di aiutare un piccolo re spacciato fin dall’inizio, proprio come la gente non comprendeva perché il principe ereditario Arshavin fosse così determinato ad eliminare un giovane talentuoso come il re di Chambord.

Si era diffuso ogni tipo di diceria.

Alcuni dicevano che la Donna Diabolica, Paris, si fosse innamorata del giovane sovrano, ma altri pensavano che fosse il secondo principe Dominguez ad essere stato conquistato dal re di Chambord. Dopotutto era girata voce che al principe piacessero gli uomini.

Dopo aver sentito il sussulto di Dominguez, Paris all’improvviso raddrizzò la schiena e il suo sguardo si animò. Smise di raccogliere petali di rosa, si alzò dalla sedia e si affacciò alla finestra, fissando il cielo scuro. Pensosa, annuì e sorrise: “Forse è lui, ma potrebbe anche essere qualcun altro… Però una cosa è sicura, quando quell’uomo impazzisce, sarebbe capace di fare una cosa del genere!”

Barbarossa Granello rimase in silenzio dietro il secondo principe Dominguez. Tuttavia, luci brillarono nei suoi occhi e questo dimostrava che questo capo della pattuglia imperiale non era calmo come sembrava all’apparenza.

Nell’enorme torre nera circondata e protetta dalle dieci torri più piccole, c’era un uomo alto seduto su una sedia. I suoi capelli erano corti e biondi, e le sue sopracciglia sembravano affilate come coltelli.

All’improvviso si destò dal suo riposo e il bagliore dei suoi occhi trafissero l’oscurità.

“Così imprudente. Qualcuno sta cercando di caricare da solo contro la capitale? Ahahah, non è accaduto nulla di così interessante da molto tempo a San Petersburg. Chi è? Che sia quel piccoletto?”

Allo stesso tempo, una serie di fluttuazioni di energia apparirono nelle altre dieci torri attorno. Era chiaro che anche i dieci cavalieri della giustizia avessero saputo dell’incidente.

“Proteggete le vostre torri! Non avete il permesso di andarvene finché non riceverete un mio ordine!”

La voce dal tono incontestabile di quest’uomo risuonò nelle sale principali delle dieci torri.

Presto le dieci energie si quietarono e scomparirono nelle torri nere.

…..

Palazzo reale.

Dentro la grande sala, una figura in parte sdraiata su su un trono dorato adornato da draghi aprì gli occhi e rivelò un bagliore mistico dal suo sguardo. Non si poteva sapere cosa stesse pensando questo “vecchio” imperatore, ma presto richiuse gli occhi.

Poi nuvole d’energia dorata avvolsero il trono del drago e bloccarono la visuale.

L’atmosfera nel palazzo assomigliava ad un lago morto, era priva di vitalità. Inoltre si poteva sentire l’odore di pozioni e medicine nell’aria.

Poi risuonò una serie di passi rapidi fuori dal palazzo.

Un maestro che indossava un’armatura dorata da guardiano entrò velocemente nel palazzo e si chinò su un ginocchio. Disse ad alta voce: “Sua maestà, un potente esperto sta caricando contro la capitale e la formazione difensiva della città è stata già attivata. Sua maestà, dobbiamo attivare la formazione magica del palazzo reale e mandare le guardie divine del drago per tenere il nemico fuori dalla città?”

La figura sul trono non rispose per molto tempo, come se si fosse addormentata.

Tuttavia questo esperto non osò mostrare impazienza.

Dopo un po’, l’uomo aprì la bocca e disse: “Aspetta.”

…..

Quartier generale militare a San Petersburg.

Di fronte alla porta del palazzo che rappresentava il potere militare supremo dell’impero, il principe ereditario Arshavin, avvolto da un lungo mantello nero, stava guardando il cielo a nord-ovest con ferocia.

Dietro di lui c’era più di una decina dei più potenti ufficiali del quartier generale. Circondavano con umiltà il principe come stelle attorno alla luna. Dopotutto, anche se il principe ereditario Arshavin non era ancora imperatore, aveva già il completo controllo del potere militare di Zenit.

Invece che lusingare questo giovane principe come al solito, gli ufficiali guardarono la sfera d’energia arancione con espressioni severe. In effetti, stavano osservando la pozza d’energia colorata che si stava disperdendo nel cielo a nord-ovest. Anche se era più bella dei fuochi d’artificio, rappresentava anche un enorme pericolo e morte!

“Chi di voi può dirmi chi è?! Come osa questa persona attaccare la capitale del nostro impero?” Chiese senza nemmeno girarsi Arshavin, la sua espressione era scontenta.

Aveva annientato la nemesi di Zenit, Spartax, e aveva anche annientato un vecchio avversario, Eindhoven. Dopodiché, era tornato eroicamente nella capitale e finalmente aveva ottenuto il totale controllo del quartier generale militare. Il suo piano era stato eseguito lentamente, ma con costanza.

Questo era il momento di stabilizzare il suo prestigio e il suo dominio, l’ultima fase della conquista del trono. Tuttavia era accaduto questo incidente. Anche se l’intruso fosse stato eliminato, era stata già un’enorme umiliazione per il quartier generale militare e le truppe.

Ora i nemici politici di Arshavin potevano usare questo attacco come pretesto per minare il suo prestigio.

Gli ufficiali si scambiarono delle occhiate e non riuscirono a rispondere alla domanda di Arshavin.

Non sapevano nulla al riguardo. Dopotutto le loro reti di informazioni non avevano previsto l’assalto.

“È deludente, che voi…” Non poté trattenersi dal rimproverare il principe ereditario Arshavin.

Tuttavia, prima che potesse finire di parlare, accadde qualcosa.

“Sono il re Alexander di Chambord. Sono qui solo per Andrew Arshavin e non voglio attaccare la città. Chiunque osi attaccarmi di nuovo dovrà sopportarne le conseguenze!”

Questo ruggito tuonò nel cielo e interruppe Arshavin. La voce penetrò facilmente nella formazione magica arancione e riecheggiò chiaramente nelle orecchie della gente, facendole ronzare.

Arshavin rimase a bocca aperta e non poté finire la frase.

Anche gli ufficiali dietro di lui ne furono stupiti. Le loro espressioni si irrigidirono e guardarono il principe ereditario Arshavin, non sapevano se ridere o piangere.



