---
weight: 6260
title: Capitolo 626 - Guarda lassù! Guardalo!
pubDate: 2024-06-05T10:41:47.972Z
tags:
    - htk
---

Non appena il re di Chambord mosse il braccio, i soldati e i maestri attorno al principe ereditario Arshavin si innervosirono. Lo stavano proteggendo e temevano che il sovrano perdesse la testa e uccidesse il principe ereditario di Zenit di fronte a loro. Sarebbe stata una vera tragedia se fosse successo.

<em>Whoosh!</em>

Un oggetto simile ad una fiamma arancione cadde dal cielo, era ampio mezzo metro.

Tuttavia nessuna energia da guerriero o magica poteva essere individuata da questo fuoco.

“Ahhhhhhhh… Noooooo! Sua altezza, per favore mi aiuti! Ahhhhhhh! Aiuto sua altezza!!!!!!!” Riecheggiò una serie di grida terrificanti mentre cadeva dal cielo come una meteora.

Non appena sentì questa voce, l’espressione di Arshavin cambiò. Era troppo familiare con questa voce.

“Spostateti!” Spinse via i soldati di fronte a lui e si fece strada.

Un momento dopo, questa scia di fuoco cadde a terra, ma non si spaccò. Era chiaro che il re di Chambord avesse usato uno sconvolgente controllo granulare della sua forza.

Lentamente, le fiamme attorno a questo oggetto scomparirono, rivelando una persona carbonizzata. La sua pelle era diventata completamente nera e la pelle si sarebbe rotta ogni volta che questa persona si muoveva, rivelando ferite sanguinose. Tuttavia, una nuvola d’energia proteggeva la sua faccia.

In quel momento era rannicchiato come un gamberetto abbrustolito e la sua espressione mostrava quanto provava dolore.

Mentre sporgeva il braccio destro simile ad un bastoncino di fronte ad Arshavin, disse con tono debole e roco: “Principe ereditario… sua maestà… aiuto… mi salvi!”

Poi il suo corpo si irrigidì e morì sul posto.

Questa persona era l’emissario speciale Matthewson che Arshavin aveva mandato nella città delle Due Bandiere non troppo tempo fa per eseguire una serie di piani e il re di Chambord lo aveva ucciso di fronte a lui in segno di protesta.

“Alexander!!!!!” Arshavin ruggì mentre fissava con ferocia Fei. Era soprannominato il Dio della Guerra di Zenit per un motivo, e la sua presenza e il suo intento omicida erano intimidatori. Le persone ordinarie che sentivano questo ruggito e percepivano la sua presenza dominante avrebbero tremato di paura e si sarebbero inginocchiati.

Tuttavia non fu così per Fei, che rispose solo ridendo.

“Ahahahahah! Occhio per occhio! Sono qui solo per ricambiare il regalo!” Mentre era seduto sul Trono del Caos, Fei guardò il principe ereditario Arshavin e disse con tono tranquillo come se fosse un demone indifferente ai massacri: “Hai cercato di tappare la bocca e uccidere la gente della città delle Due Bandiere, e te lo saresti dovuto aspettare. Cosa? Credi che sia crudele e spietato? Se sapessi cosa stavano facendo i tuoi tirapiedi nella città delle Due Bandiere, sono sicuro che non saresti così arrabbiato!”

Fei aveva lanciato giù Matthewson perché voleva che sperimentasse un dolore paragonabile a quello di una persona scorticata. Così come aveva fatto con il guardiano Trace del Senato Imperiale, voleva vendicare le diciannove guardie di Ribry e i molti altri soldati uccisi da questi malvagi.

Fei non aveva avuto intenzione di lasciare andare Matthewson fin dall’inizio.

“Chi ti credi di essere? Come osi accusarmi? Come sei degno di accusarmi? Umpf! Ogni cittadino di Zenit è sotto il mio comando! Posso fare ciò che voglio! Sono riuscito ad annientare l’impero di Spartax che è stato nostro nemico per secoli, figuriamoci un po’ di soldati ribelli in una città remota. Come osi accusarmi di un problema così minore? Sei davvero sciocco!” Arshavin scosse la testa mentre spingeva via il cadavere bruciato e puzzolente di Matthewson, sogghignando e indicando Fei con un’espressione di derisione.

Gli ufficiali del quartier generale militare e i migliaia di soldati attorno rabbrividirono. Era la prima volta che vedevano il principe saggio e gentile comportarsi in quel modo. Era spietato, arrogante e il suo atteggiamento era insolito, dando una sensazione strana a chi lo conosceva.

Fei lo guardò dall’alto e ne fu un po’ sorpreso.

Mentre rivelava una strana espressione, rimase in silenzio per un po’.

Poi scosse la testa e disse: “Ottimo! Molto bene. Finalmente hai detto la verità, giusto? Sembra che ti abbia sopravvalutato. È questa la tua vera personalità. Ahahah! Vuoi fingere di essere un signore saggio e gentile; non sei stanco di recitare? Ti ho strappato via quella maschera falsa, rilassati!” La voce di Fei riecheggiò nel cielo sopra la capitale e fece venire voglia di vomitare sangue ad Arshavin.

Questa era una sensazione che non aveva mai provato prima. Era abituato ad essere sempre in controllo della situazione, ma quella persona che odiava era troppo lontana da lui. La distanza tra loro non poteva essere riempita usando soldati e armi…

Questo era il lato terrificante di esperti guerrieri e maghi. Una volta arrivati ad un certo livello, non potevano essere legati usando la forza militare e l’influenza.

Il re di Chambord stava crescendo troppo velocemente e non era più nel mondo in cui era Arshavin.

Tuttavia, il principe ereditario non rimpiangeva nulla, non rimpiangeva di essersi inimicato il re di Chambord.

Da quando aveva scoperto per caso quel segreto nel palazzo reale un anno fa, Arshavin aveva deciso. Se non avesse voluto rinunciare al trono, avrebbe dovuto considerare quell’uomo demoniaco nel cielo la sua nemesi.

Anche se sembrava arrabbiato e feroce in superficie, Arshavin non era ansioso come sembrava.

La verità era che stava aspettando, attendeva che quella persona nel palazzo decidesse.

Era una scommessa. Anche se Arshavin non voleva perdere la scommessa, non controllava lui il processo.

Temeva che il risultato l’avrebbe deluso e lo aveva reso disperato.

Non era solo per via del potere del trono…

Era anche perché…

Dopo aver fatto un respiro profondo, sentì un raro gelo nei polmoni.

Arshavin sbuffò e smise di parlare. Il re di Chambord poteva abbandonare il suo prestigio da re e deriderlo quanto voleva, ma per Arshavin comportarsi in modo insolito una volta era più che sufficiente.

Per un soldato, sarebbe stato un segno di debolezza e impotente.

In quel momento, i poteri difensivi nella capitale finalmente reagirono. La sfera d’energia arancione non scomparì, ma sempre più esperti sfrecciarono verso il quartier generale militare. I maestri della pattuglia imperiale, delle guardie reali, la legione del Sangue di Ferro, dei cavalieri imperiali e del Senato Imperiale… Inoltre una marea di soldati avanzarono, circondando il quartier generale e il principe ereditario Arshavin come un oceano nero.

Fei rimase fermo a mezz’aria, in silenzio.

Mentre si guardava attorno, vide il secondo principe Dominguez, il quarto principe Chrystal, la donna diabolica Paris, Granello il Barbarossa, i capi delle varie famiglie nobili, ufficiali e figure influenti… Tutta la gente importante di Zenit era comparsa e Fei riconosceva alcuni di loro.

In quel momento, tutti alzarono gli occhi al cielo, osservando quel giovane re sul trono argenteo.

Nel frattempo, il sovrano li guardava dall’alto.



