---
weight: 6270
title: Capitolo 627 - Il re di Chambord è invincibile
pubDate: 2024-06-05T11:41:47.972Z
tags:
    - htk
---

La regione a sud-est della capitale inizialmente era silenziosa, ma venne illuminata da un bagliore. Come se tutti gli edifici nella zona fossero andati a fuoco, il cielo cupo iniziò a brillare, sembrava giorno.

Una potente energia si disperse lentamente nell’area e avvolse tutta San Petersburg.

Era apparso un vero maestro.

“È… quel vecchio mostro…”

“È vero… la diceria è vera. Il Senato Imperiale si è schierato dalla parte del principe ereditario. Ora nessuno può competere con sua altezza Arshavin!”

“Umpf! Quel vecchio non può più sopportare l’isolamento! Vuole uscire fuori a giocare!”

“Il re di Chambord adesso è in pericolo! Forse lo spettacolo di stasera finirà qui. Questo vecchio mostro non è un esperto ordinario. Nell’impero, solo sua maestà l’imperatore Yassin poteva competere con lui nel fiore degli anni. Adesso che è in declino… quel vecchio non si è potuto contenere e vuole intervenire?”

“Ahahah! Stavolta il sovrano di Chambord è spacciato! È morto Voglio vedere per quanto tempo potrà trascinare la cosa. Ahahah! Se lo merita! Non vedo l’ora di assistere come verrà annientato!”

Non appena la fiamma d’energia arancione apparì, la gente nell’area rimase sbalordita.

La maggior parte delle figure influenti a San Petersburg sapeva dell’esistenza di questo vecchio mostro che viveva come un eremita ed erano consapevoli di quanto fosse terrificante. Ad occhi spalancati, fissarono la persona a mezz’aria e si meravigliarono. Questa battaglia forse avrebbe influenzato la divisione del potere nell’impero per i prossimi decenni o perfino secoli!

La gente che non sapeva cosa stava succedendo sentì di questo esperto spaventoso che era apparso all’improvviso e sussultò scioccata.

Arshavin sorrise lievemente, ma la sua espressione preoccupata non scomparì. Stava ancora fissando il magnifico palazzo reale al centro di San Petersburg come se stesse sperando che succedesse qualcosa.

Tuttavia, molte figure influenti nell’area lo guardavano in modo diverso. Nessuno di loro si aspettava che Arshavin avesse già attirato dalla sua parte quel vecchio mostro.

Il secondo principe Dominguez aveva ancora il suo cagnolino disabile tra le braccia e stava strizzando i suoi splendidi occhi che potevano fare impazzire quasi tutte le donne nella capitale. Il suo viso era privo d’emozione e sembrava che la situazione non avesse nulla a che fare con lui.

Accanto, Paris e Granello si accigliarono entrambi.

Sul trono nel cielo, Fei non sembrava minimamente spaventato.

Questo esperto del Senato Imperiale apparso all’improvviso non disse nulla. Non appena si levò al cielo, lanciò il suo attacco più potente. Non lasciò spazio a trattative e discussioni, era chiaro che volesse uccidere direttamente Fei di fronte a decine di migliaia di persone.

<em>Whoosh!</em>

Il Trono del Caos tremò. Mentre le fiamme d’energia del maestro misterioso furono sul punto di avvolgerlo, Fei scomparì all’improvviso e riapparì a cento metri di distanza.

“Uh?” Risuonò una voce roca dal tono sorpreso.

La fiamma d’energia arancione si contrasse all’istante per poi disperdersi nell’area, creando una luce ancora più brillante. Poi un vecchio apparì dopo che il bagliore si attenuò. Sembrava sulla cinquantina e aveva i capelli grigi e scompigliati. I suoi piccoli occhi erano infossati nella sua faccia, sembravano un po’ rossi. Con la sua espressione fredda, pareva piuttosto crudele.

“Chi sei?” Fei gettò un’occhiata verso di lui e capì subito quanto era potente; era tra il primo e il secondo livello della Luna Piena inferiore.

Non si aspettava che Zenit avesse un eremita così potente, ma questa persona non gli lasciò una buona impressione. Quell’aura assassina e la sete di sangue di quest’uomo erano ancora più intensi di quelli dell’orribile Trace, ed era chiaro che fosse una persona feroce che aveva ucciso molte persone.

Dopo aver sentito la domanda di Fei, questo vecchio ridacchiò e non rispose subito. Guardò il Trono del Caos sotto Fei con avidità e disse: “Va bene, non male. Sembra che sia un buon tesoro; ti ha aiutato a sfuggire dal mio attacco. Ho un accordo da proporti. Se mi darai questo trono oggi, non ti ucciderò. Mi limiterò a spaccarti le braccia e le gambe e distruggere la tua energia da guerriero, ma lascerò andare il regno di Chambord. Cosa ne dici?”

“Insetto! Dato che conosci le mie origini, allora consegna il tuo trono! Vuoi morire?” Il vecchio feroce rise, sembrava uno scheletro avvolto da uno strato di pelle umana, era cupo e spaventoso.

“Vuoi questo trono?”

“Eheh, sì. Dammelo!”

“Ho una domanda. La tua forza è al picco dell’impero Zenit. Quando il nostro Grande Guerriero Krasic è stato ucciso dagli assassini dei tre imperi, perché non sei accorso ad aiutarlo?” Chiese con sincerità Fei; questa era la prima vera conversazione tra di loro.

“Intendi quell’idiota di Krasic? Non importa che sia morto o no. Può essere un grande guerriero agli occhi della gente ordinaria, ma per me è solo una misera pedina che non poteva nemmeno controllare il suo fato. Uno stupido maiale. Eheh, la sua morte è stata miserabile e inutile. In realtà, è meglio se quell’idiota è morto!” Disse il vecchio facendo un cenno noncurante.

Il sovrano abbassò la testa e rimase in silenzio per qualche secondo.

Dopo un po’ di secondi, tornò a fissare il vecchio mostro temuto da molti e disse: “Fan***o! Imbecille!”

“Cos’hai detto?” Il vecchio ne fu sorpreso e non poté reagire in tempo. Non avrebbe mai pensato che questo piccolo re più debole di lui avrebbe osato insultarlo.

“Ho detto che sei un imbecille!”

Dopo che Fei ripeté ciò che aveva detto enfatizzando ogni parola, strinse i pugni.

<em>Whoosh!</em> Un’energia argentea brillò e il martello spaccapietre del Re Immortale apparì nelle sue mani.

Il Trono del Caos tremò lievemente sotto i piedi di Fei e lo spostò in avanti, mettendolo solo a circa un metro di distanza da questo vecchio.

<em>Boom!!!!!</em>

Il martello da guerra calò spietatamente.

Come se stesse cercando di liberarsi di un insetto, Fei puntò il martello verso la faccia arrogante del vecchio.

Accadde tutto velocemente.

Lo Spaccapietre del Re Immortale era troppo potente e Fei fu troppo rapido.

Perciò il vecchio non ebbe tempo di schivare; poté solo cercare di difendersi.

Mentre mostrava un’espressione sorpresa e arrabbiata, questo vecchio si mise le mani di fronte al petto, e strati di fiamme arancioni si radunarono per formare diverse mura di fuoco. Era infuriato e stava pensando a come distruggere questo sovrano.

Tuttavia riecheggiarono dei crepitii, un rumore che questo vecchio non aveva sentito per molto tempo.

Le mura di fuoco di cui era molto sicuro erano state distrutte come tofu, e non riuscirono a fermare, né a trattenere il colpo di martello. Con lo stesso slancio, il martello atterrò sulle braccia e sul tronco del vecchio, scaricando completamente tutta la sua forza.

<em>Whoosh!</em>

Questo vecchio fu scaraventato via come una palla da baseball. Mentre urlava, il suo corpo fu ridotto ad una scia di luce rossa e si schiantò contro gli edifici a sud-ovest. Stava precipitando ancora più velocemente di quando era asceso all’inizio.

Dopodiché nessuno poté percepire più l’aura di quel vecchio terrificante e tutti rimasero sbalorditi.

La gente informata su questo vecchio tremò come se avesse mangiato la medicina sbagliata, e chi aveva appena saputo dell’esistenza dell’esperto si guardò attorno dubbioso, questionando se gli altri avessero davvero detto la verità riguardo alle capacità di quest’uomo.

Era l’evento più inimmaginabile della notte.

Il principe ereditario Arshavin mostrò un’espressione scontentissima, come se qualcuno l’avesse schiaffeggiato usando una scarpa e si era perfino dimenticato di volgere gli occhi verso il palazzo reale.

Il principe ereditario Dominguez strinse un po’ troppo Oka, facendolo abbaiare.

Allo stesso tempo, Paris sussultò e ne fu stordita.

L’intera capitale divenne silenziosa.

Il maestro numero uno di Zenit secondo solo all’imperatore era stato sconfitto, e in modo così netto.

Dopo aver visto quel vecchio scaraventato via, tutti stavano pensando la stessa cosa: <em>’Il re di Chambord adesso è invincibile!’

‘Nella capitale… No, nell'impero nessuno può competere con questo genio apparso all’improvviso. Perfino il principe ereditario Arshavin è inferiore in confronto.’</em>

In quel momento, la voce di Fei risuonò di nuovo nelle orecchie della folla: “Questo è un avvertimento. Non importa che posizione ha una persona, se qualcuno mi provoca e mette alla prova la mia tolleranza si dovrà preparare a vedere il cupo mietitore!”




