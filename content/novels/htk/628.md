---
weight: 6280
title: Capitolo 628 - Partenza Scioccante
pubDate: 2024-06-05T12:41:47.972Z
tags:
    - htk
---

Eccetto l’imperatore Yassin che aveva fondato questo impero, nessuno aveva mai osato dire una cosa del genere a San Petersburg davanti a tutti.

Era una minaccia! Un’evidente minaccia per l’intero impero!

Tuttavia, in quel momento, nessuno pensò che ci fosse qualcosa di sbagliato. Mentre guardava quella figura spaventosa in mezzo alle stelle, la folla non aveva l’impressione che questo giovane sovrano fosse impazzito.

La gente rabbrividì.

Alcuni degli ufficiali del quartier generale ripensarono a cos’era successo quest’anno e si chiesero se avessero provocato Chambord e il re Alexander. Ogni famiglia nobile dalla parte del principe ereditario Arshavin ebbe la sensazione che una spada terrificante pendesse sopra le loro teste, sul punto di cadere da un momento all’altro.

Ora avevano già messo da parte il principe ereditario Arshavin e stavano pensando ad un modo per riconciliarsi con Chambord.

L’importanza del re di Alexander aveva superato di gran lunga l’importanza del principe ereditario. In questo continente dove vigeva la legge della giungla, la gente cercava il potere. Perciò, i più deboli si sarebbero affidati automaticamente a chi era più forte. Una volta che avessero individuato qualcuno di più formidabile del loro attuale capo, avrebbero abbandonato spietatamente la loro fazione e sarebbero andati sotto la protezione di chi era più potente.

Era la sopravvivenza del più adatto.

Il principe ereditario Arshavin percepì chiaramente il cambiamento invisibile che stava accadendo attorno a lui e strinse ancora più forte i pugni. Conficcò le unghie nei palmi e gocce di sangue macchiarono silenziosamente le sue dita.

Solo poche persone riuscirono a mantenere la calma in questa situazione.

Ora dovevano tutti aspettare che la persona nel palazzo reale parlasse.

Era freddo stasera, ma non era gelido quanto i cuori di alcune persone. In quel momento, la gente nell’area ebbe la sensazione che il tempo stesse passando troppo lentamente.

Passarono cinque-sei minuti e nessuno osò rispondere al re di Chambord.

Quella struttura magnifica al centro di San Petersburg rappresentava il potere supremo dell’impero, ma le sue porte rimasero chiuse. Le guardie reali con le corazze dorate pattugliavano le mura difensive interne impassibili, come se fossero cieche e sorde. Sembrava che non avessero percepito la minaccia non troppo lontana.

Questo raro silenzio scioccò molte persone.

“Che l’imperatore Yassin sia così debole che non possa nemmeno gestire il re di Chambord? Oppure…”

“Arshavin, ogni ostilità e risentimento tra di noi finiranno dopo questo pugno! Dopo non tornare più ad importunarmi! Altrimenti…” La voce del sovrano risuonò nel cielo e una potente energia calò verso il principe ereditario Arshavin. L’aria si tese e la pressione divenne soffocante.

“Come osi?!”

“Fermo!”

In quel momento i soldati d’élite della Legione del Sangue di Ferro mostrarono la loro lealtà e il loro coraggio. Gridando, circondarono il principe ereditario e scatenarono tutta la loro forza. Ogni tipo di energia da guerriero brillò, ce la stavano mettendo tutta per proteggere il loro comandante.

<em>Bam! Bam! Bam! Bam! Bam!</em>

Mentre le raffiche soffiavano, centinaia di soldati con le corazze nere della legione furono costretti ad inginocchiarsi sotto il potere supremo di Fei. Mentre si sorreggevano con le braccia, lottarono e fecero del loro meglio per non collassare completamente.

Fiamme dorate avvolsero il principe ereditario Arshavin, che era al centro del gruppo.

Scatenò tutta la sua forza al picco delle sei stelle e cercò di reagire. Strinse con forza i denti e si morse le labbra così forte che colò sangue dalla sua bocca. Il suo corpo dritto come una lancia iniziò a piegarsi incontrollabilmente e i suoi piedi sprofondarono nel terreno crepitante.

Poi le sue ginocchia cominciarono a piegarsi.

Arshavin stava lottando quanto poteva. Sapeva che il re di Chambord stava cercando di distruggere la sua dignità e di umiliarlo. Se non avesse potuto resistere a questa pressione, il suo onore da principe ereditario e da Dio della Guerra di Zenit sarebbe stato rovinato.

Tuttavia, quando quella pressione calò dal cielo, si rese conto che era troppo potente.

La sua schiena cominciò a piegarsi e le sue ginocchia tremarono incontrollabilmente.

“Non mi inginocchierò nemmeno a costo di morire!”

Arshavin ruggì mentre spalancava gli occhi ed estrasse una spada dalla guaina che portava alla vita. La spada era gelida e la sua lama era liscia come la superficie di un lago. Poi rivolse la spada all’indietro e cercò di infilzarsi il cuore.

Un principe avrebbe dovuto conservare la sua dignità e così anche il Dio della Guerra di Zenit.

In quel momento mostrò il suo lato rispettabile.

La gente attorno ad Arshavin rimase sbalordita e i soldati della legione del Sangue di Ferro si infuriarono. Sangue colò dai loro occhi e fecero del loro meglio per lottare contro la pressione del re di Chambord. Tuttavia non poterono fare nulla per fermare il principe ereditario e impedire la tragedia che stava per accadere di fronte a loro.

Proprio mentre il sangue del principe stava per essere versato nella capitale, risuonò una voce.

“Basta!” Una voce maestosa e nobile riecheggiò dal palazzo silenzioso e tutti la sentirono chiaramente.

Una scia di energia dorata brillò e distrusse la spada tagliente che stava per infilzare Arshavin.

L’imperatore Yassin aveva finalmente fatto la sua mossa e li aveva fermati durante il momento più critico.

Mentre il bagliore scintillava nel cielo, la pressione emessa da Fei si sciolse come neve sotto il sole d’estate. Il principe ereditario Arshavin riuscì a rialzarsi e i soldati della legione del Sangue di Ferro che stavano lottando contro la pressione finirono per fare dei balzi quando la pressione scomparì.

Era arrivato il momento più intenso…

La maestà della famiglia reale non poteva essere violata e, le leggi e gli ordini dell’impero non potevano essere infranti. L’Imperatore Yassin avrebbe perso il controllo per la furia e avrebbe ucciso il re di Chambord sotto gli sguardi dei numerosi cittadini di Zenit?

Tutti si agitarono e avevano i cuori in gola.

Perfino il principe ereditario Arshavin rivelò un’aspettativa e una lieve gioia nel profondo dei suoi occhi.

Tuttavia ne seguì solo silenzio.

Erano trascorsi cinque-sei minuti dopo la comparsa del fendente dorato, non accadde nient’altro; il palazzo reale era tornato alla sua quiete precedente. Sembrava che usare quella parola avesse consumato tutte le forze dell’imperatore Yassin.

Tutti ne furono sorpresi.

<em>’Da che parte sta l’imperatore?’</em> Pensarono.

Presto i più intelligenti iniziarono a riflettere.

Il principe ereditario Arshavin tornò a stringere i pugni. Chiuse lentamente gli occhi e represse ogni emozione. Accanto a lui, i suoi soldati leali della legione del Sangue di Ferro sembravano tutti arrabbiati e tristi, e strinsero con forza le loro armi.

Era il momento più cupo della notte.

Fei guardò il palazzo reale brillante e appariscente non troppo lontano.

Aveva già intuito la volontà dell’imperatore terrificante e capì che non poteva spingersi oltre. Questo era il patto tacito tra lui e l’imperatore.

“Dopo questo incidente, ho già ottenuto ciò che volevo. Ho dato una bella lezione ad Arshavin, ho scioccato la gente e dimostrato la mia forza. Chi altro oserà prendere di mira Chambord e i miei sottoposti? Non ci dovrebbe essere nessuno di così audace da intralciare il mio matrimonio tra dodici giorni.”

Era impossibile per Fei uccidere il principe più potente e influente dell’impero.

Dopotutto, l’imperatore non avrebbe lasciato che succedesse e il re non voleva diventare suo nemico.

Inoltre, il paese non era in un momento pacifico, c’erano molte questioni in sospeso. Anche se al sovrano non piaceva Arshavin, doveva ammettere che era un ottimo comandante militare. Nell’era caotica che stava per sopraggiungere, questo principe avrebbe potuto usare il suo talento per respingere i potenziali nemici e proteggere questa terra per cui il Grande Guerriero Krasic era morto.

Dopo che Fei si guardò attorno, il Trono del Caos brillò e creò una serie di increspature. Poi scomparirono completamente nel cielo come se non fossero mai venuti qui.

Tutti sospirarono di sollievo e pensarono che la pressione fosse sparita.

“Perché non ti sei rivelato? Cosa? Non credi di potermi affrontare? È deludente!” La voce di Fei risuonò nel cielo.

Queste furono le parole che disse prima di andarsene e la maggior parte della gente non capì a chi erano destinate.



