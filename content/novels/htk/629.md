---
weight: 629
title: Capitolo 629 - Notizie veloci come il vento
pubDate: 2024-06-05T13:41:47.972Z
tags:
    - htk
---

Nella tenuta della principessa Tanasha, la Dea dell’Intelligenza.

In quel momento il palazzo era avvolto dall’oscurità.

Nella grande sala illuminata dalla luce lunare, c’era una figura che indossava un abito giallo chiaro di fronte ad una finestra. Quando aveva sentito le parole di Fei, aveva tremato incontrollabilmente come se fosse stata colpita da un fulmine.

“Sua altezza, lei…” Accanto, Ziene che indossava il suo solito abito viola notò il cambio d’umore di Tanasha, e cercò velocemente di confortarla.

Dopo essersi girata, Tanasha disse impallidita: “Sto bene.”

“Sua altezza, ha perso molto peso. In confronto a quando l’ha incontrato per la prima volta sotto l'albero di incenso nella locanda di Chambord, sembra molto più debole…” Il bel viso di Ziene mostrò un’espressione premurosa mentre usciva piano dall’ombra e aiutava la principessa ad alzarsi. La confortò: “Non deve biasimarsi troppo. Sua altezza il principe ereditario… sembra una persona diversa. Non ascolta affatto i tuoi consigli…”

“Non capisco cosa sta succedendo. Cosa lo ha fatto… Perché deve inimicarsi un genio come Alexander? Devono esserci dei segreti sconosciuti. Dopotutto mio fratello non è uno stupido che si ingelosirebbe per il talento di qualcun altro.” Disse la principessa mentre i suoi grandi occhi blu sembravano preoccupati.

Ziene non rispose subito…

…

Città delle Due Bandiere.

Dopo che Ribry prese il controllo di questa città al confine nord-ovest dell’impero, era entrato velocemente nella torre di guardia orientale. Passeggiava con ansia avanti e indietro per le mura difensive e volgeva lo sguardo frequentemente verso San Petersburg. Questo comandante militare che non si sarebbe preoccupato nemmeno quando i 60.000 nemici di Jax avevano circondato la città adesso era nervoso. Le ultime due ore erano state una tortura.

Dietro di lui, anche gli altri comandanti erano molto ansiosi.

Stavano tutti aspettando la stessa persona.

Sulle lance di ferro che erano state infilzate nelle mura difensive accanto alla torre, c’erano più di dieci teste insanguinate. Erano quelle del sindaco Soroyov e dei nobili che avevano causato più problemi ai soldati.

Dopo che Fei aveva annientato il macellaio Trace e portato via l’emissario speciale Matthewson, il sindaco Soroyov e i nobili più colpevoli erano stati uccisi lentamente da tutti i soldati arrabbiati. Ultimamente c’erano state molte vittime tra i soldati nativi e la morte tragica delle diciannove guardie di Ribry aveva acceso le fiamme della furia di queste truppe. Dato che erano sostenuti da Fei, non l’avrebbero fatta passare liscia a criminali come Soroyov.

Tuttavia, dopo aver sfogato la rabbia e la frustrazione, erano diventati molto preoccupati.

Nessuno di loro sapeva cosa stava accadendo nella capitale a più di 1.000 chilometri di distanza.

“Il signor Alexander se n’è andato con furia… Cosa sta facendo nella capitale adesso? Che problemi avrà incontrato?”

Il tempo passò lentamente.

Proprio quando Ribry stava per mandare la ventesima squadra di ricognitori veloci alla capitale per ottenere ad ogni costo informazioni, risuonò un rumore assordante. All’improvviso, un bagliore d’energia d’argento apparì sulle mura difensive.

Era il sovrano Alexander di Chambord.

“Signore!” Ribry era entusiasta e così anche gli altri comandanti. Circondarono Fei e chiesero: “Signor Alexander! Finalmente è tornato… è… è andato tutto bene a San Petersburg?”

Fei rimase un po’ commosso dalle loro espressioni ansiose. Sorrise e disse: “Non preoccupatevi, è tutto apposto ora. Non agitatevi; presto arriverà il nuovo ordine dal quartier generale militare. Limitatevi a calmare i soldati e i residenti.”

Dopo aver sentito le parole di Fei e aver notato che era rimasto illeso, Ribry e gli altri si calmarono. Scesero dalle mura difensive usando le scale e tornarono nell’accampamento militare.

Lungo la strada, Ribry riferì ogni dettaglio a Fei.

Visto l’avvertimento precedente del sovrano e la scomparsa di Trace e di Matthewson, la Frusta del Signore del Fulmine aveva perso le sue capacità combattive. Era stata soppressa dalle truppe native ed erano state messe all’angolo in città. Un’ora fa, avevano consegnato chi aveva ucciso i soldati innocenti della città delle Due Bandiere e avevano rinunciato a resistere.

I soldati nativi avevano riottenuto il pieno controllo della città delle Due Bandiere.

“Signore! La ascoltiamo! Tutti e 30.451 i soldati e i comandanti della città sono sotto il suo comando! D’ora in avanti è il supremo capo di questa truppa!”

“Sì, signor Alexander, ascolteremo solo lei ora!”

Nella tenda centrale, ogni comandante guardò Fei con ammirazione e gli giurò lealtà. Dopo quello che era accaduto in questi giorni, l’influenza del sovrano sulle truppe aveva raggiunto un altro livello. Ad essere sinceri, per loro le sue parole adesso erano più importanti degli ordini del quartier generale militare e anche della famiglia reale di Zenit.

Fei sorrise lievemente e rispose: “La città delle Due Bandiere è un territorio sotto il controllo di Zenit e i soldati nativi sono i soldati dell’impero. Sono intervenuto stasera in qualità di amico e non di superiore o capo dei comandanti. Non dovete menzionarlo. Credo che l’impero presto nominerà un nuovo sindaco e un nuovo capo dei comandanti. Abbiate solo pazienza.”

Dato che Fei era stato molto fermo su questa decisione, i generali non insistettero anche se volevano che fosse il sovrano il loro nuovo capo.

Le loro dichiarazioni tecnicamente erano illegali e volevano solo rendere chiara la loro posizione. Sapevano tutti che una volta che il sovrano di Chambord avesse dato loro un ordine, almeno 30.451 soldati sarebbero stati disposti a combattere e a morire per lui!

Dopo aver discusso, i comandanti si alzarono e lasciarono la tenda.

Fei non aveva raccontato nel dettaglio cos’era successo. Dopotutto le notizie di cos’era accaduto si sarebbero diffuse velocemente. Il sovrano aveva causato un bel trambusto a San Petersburg stasera e ogni residente della capitale sapeva cos’era accaduto. Perciò di sicuro le notizie si sarebbero diffuse anche nella città delle Due Bandiere.

Dopo una notte piena di impegni, Fei si riposò un po’ nella tenda centrale, allenò la sua energia spirituale ed entrò nel mondo di Diablo per uccidere mostri e salire di livello.

Il sovrano era riuscito a mettere sotto pressione San Petersburg oggi perché era abbastanza potente.

Anche se non aveva combattuto contro l’imperatore Yassin, aveva comunque percepito la vasta quantità d’energia nascosta nel palazzo reale. Doveva ammettere che al suo attuale livello non avrebbe potuto gestire quell’imperatore leggendario. Dopotutto, più si avvicinava all’imperatore Yassin, più avrebbe percepito il divario tra di loro.

Perciò doveva aumentare la sua forza prima dell’arrivo dell’imminente epoca turbolenta. Aveva la sensazione che solo signori di classe solare sarebbero potuti sopravvivere a stento nel caos.

…..

Modalità Incubo, mondo di Diablo.

Fei arrivò alla quarta mappa, la Fortezza del Pandemonio e si diresse verso le Pianure della Disperazione.

Dopo aver mosso il martello da guerra un’ultima volta, Fei uccise l’angelo caduto Izual e completò la prima missione.

Voleva aumentare la velocità dei suoi progressi, così ci aveva impiegato solo tre ore per completare questa missione. Dato che le Pianure della Disperazione non erano così vaste, non ci voleva molto tempo per entrare e uscire da lì. Inoltre, Fei usò il Portale Cittadino e creò dei portali che gli permettevano di tornare nella Fortezza del Pandemonio.

Dopo aver venduto gli oggetti inutili e comprato abbastanza provviste, Fei ed Elena iniziarono la missione successiva.

La seconda missione consisteva nell’uccidere un mini-boss, Hephasto, nel Fiume Infernale e ottenere il Martello della Fornace. Mephisto poteva essere ucciso solo se la Pietra dell’Anima fosse stata distrutta da questo martello.

Tuttavia Fei non completò la missione in modo tradizionale.

Mentre capiva sempre di più questo mondo, si era reso conto di dover abbandonare la sua rigidità mentale. Questo mondo non era solo una replica del gioco originale. Molti oggetti che potevano essere usati solo una volta erano tesori nascosti. Se fossero stati usati appropriatamente, avrebbero potuto fornire un effetto ancora superiore alle ricompense date dalla missione.

Ad esempio, la Pietra dell’Anima di Mephisto nelle sue mani era molto potente. Questo cristallo conteneva lo spirito di questa divinità infernale e Fei poteva perfino sentire i ruggiti di Mephisto. Se avesse potuto controllare questo mostro, avrebbe potuto comandare una divinità!

Inoltre, questo Martello della Fornace era uno strumento che poteva forgiare perfino la lava nel fiume infernale. Se il fabbro Charsi avesse potuto usarlo, avrebbe potuto dare dei risultati ancora superiori alle ricompense del gioco.

Dopo aver completato queste due missioni, il barbaro di Fei raggiunse il livello 85.

La sua forza equivaleva ad un guerriero della Luna Piena Inferiore di quinto livello. Con il potere fornito dalla Gabbia dell’Anima e dello Spaccapietre del Re Immortale, Fei poteva affrontare ogni membro d’élite di classe lunare.

Naturalmente, il leggendario imperatore Yassin era un’eccezione.

…..

Il cielo era sereno il secondo giorno e c’era una brezza confortevole.

Quando scoccarono le nove del mattino, le squadre di ricognitori veloci mandate da Ribry la scorsa notte tornarono con il nuovo emissario del quartier generale militare che avevano incontrato lungo la strada.

Ribry rimase incredulo quando ricevette la pergamena che lo nominava nuovo sindaco della città da questo emissario adulante! Aveva la sensazione di stare sognando e trascorse l’intero mattino ad analizzare le implicazioni di ciò che era successo, non voleva disturbare Fei che stava “riposando”.

Nel pomeriggio, il miglior ricognitore che aveva raggiunto San Petersburg alla fine era tornato dopo aver fatto stancare tre cavalli veloci. Ansimando, disse ai soldati e ai comandanti cos’era successo la scorsa notte nella capitale e Ribry finalmente capì.

Per un’ora, persone come il sindaco Ribry e il capo dei comandanti Gago sembrarono perdere la testa. Chiesero a quel povero ricognitore di raccontare dettagliatamente cos’era successo a San Petersburg più di cento volte e ancora non erano soddisfatti.

Allo stesso tempo, notizie di cos’era accaduto nella capitale di Zenit si diffusero per un raggio di 500.000 chilometri da San Petersburg, sbalordendo moltissime persone.



