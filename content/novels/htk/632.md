---
weight: 632
title: Capitolo 632 - Salutato da tutti
pubDate: 2024-06-05T16:41:47.973Z
tags:
    - htk
---

In futuro, le truppe militari di Chambord sarebbero state potenziate da questa innovazione. Se ogni piccola formazione di 50 soldati avessero avuto un Santuario del Combattimento con loro, avrebbero potuto scatenare il 200% della loro forza! Quanto sarebbe stato distruttivo e scioccante?! Immagina!

Questo era solo l’inizio, eccetto per il santuario del Combattimento, i soldati potevano usare quello del Vigore per ottenere una resistenza illimitata, quello della corazza per raddoppiare le proprie difese, Ricarica Mana per recuperare l’energia magica o da guerriero, e usare ogni tipo di Santuario della Resistenza per diventare immuni agli incantesimi del fulmine, del fuoco, del ghiaccio e del veleno…

Inoltre, se queste rune misteriose potevano essere semplificate e incise in oggetti più piccoli, sarebbero diventate più mobili e sarebbero state usate come risorse strategiche! Durante le guerre, il valore di questi santuari sarebbe stato insostituibile!

Anche solo in battaglie individuali tra maestri, avrebbero potuto fornire un enorme potenziamento e forse cambiare il risultato.

Questo era il potere dei santuari del mondo di Diablo; avrebbero tramutato un branco di pecore impotenti in una folla di lupi affamati.

Ad essere sinceri, Fei pensava che Akara e Cain ci avrebbero messo molto tempo per decifrare completamente i poteri misteriosi dei santuari e ricreare quelli più potenti, ma di sicuro gli avevano dato un’enorme sorpresa.

Per un momento, Fei quasi sentì l’impulso di abbracciare i due scienziati pazzi e baciarli sulle guance.

Tuttavia poteva capire che questi santuari erano solo prototipi. Erano piuttosto pesanti e potevano essere usati solo in luoghi specifici. Erano ancora lontani dalla versione mobile che Fei sperava di vedere. Dovevano essere più raffinati e migliorati e sarebbe stato un progetto enorme e difficile.

Tuttavia bisognava partire da qualche parte e stavano costruendo le basi.

C’erano tre santuari nella montagna del Leone Dorato finora: quello del combattimento, dell’abilità e dell’esperienza.

Tra di essi, il primo non procurava potenziamenti permanenti. Al contrario delle restrizioni di tempo del gioco, questi due santuari potevano rafforzare chi li utilizzava per dieci minuti, ma non potevano essere usati insieme. Il Santuario del Combattimento poteva aumentare le capacità di combattimento di Lampard del 200% e quello dell’Abilità poteva raddoppiare i danni delle tecniche di combattimento di Lampard.

Questi due santuari avrebbero avuto bisogno di un’intera giornata per ricaricarsi prima di poter essere usati di nuovo.

Tuttavia il Santuario dell’Esperienza sorprese un po’ Fei.

Per qualche motivo, il potere del santuario era stato modificato. Il re poteva capire che i suoi effetti erano diversi da quelli del gioco; non erano limitati nel tempo. Invece rilasciava costantemente un potere misterioso e la velocità di coltivazione di Lampard sarebbe aumentata attorno a questo santuario. Anche se era chiaro che non fosse un incremento intenso quanto quello del gioco, era comunque un’ottima aggiunta.

Fei non rimase sulla cima della montagna per troppo tempo. Dopo aver dato un’erba divina dalla regione principale del palazzo mitico a Lampard che avrebbe aumentato la sua forza, il re partì.

…..

Un secondo dopo, Fei apparì nel Divino Palazzo del Re situato nella montagna al centro del Castello Celeste.

Un momento dopo, estese la sua energia spirituale e sondò un’area dal raggio di cinque chilometri attorno.

Fei vide persone come Cech coltivare diligentemente nei palazzi laterali ed era molto soddisfatto del loro duro lavoro.

Anche se il Castello Celeste adesso non aveva così tanti elementi naturali come nella regione principale del Palazzo Mitico, era un posto raro che avrebbe aumentato la velocità di coltivazione. Dopo tre giorni di coltivazione, tutte le persone rimaste nel Castello Celeste fecero dei progressi.

Tuttavia non erano sufficienti vista la pressione.

Seduto di fronte ai loti mistici sul Trono del Caos, Fei rifletté e tirò fuori più di una decina di erbe divine che corrispondevano agli attributi elementali dei guerrieri di Chambord.

Queste piante divine provenivano tutte dalla regione principale del Palazzo Mitico ed erano cresciute lì per molti anni. Visti gli abbondanti elementi naturali, queste erbe potevano prosperare e accumulare i loro effetti medicinali. Era raro vederle nel continente Azeroth ed erano estremamente preziose.

Per i guerrieri e i maghi, ottenere un’erba divina che li riempiva dell’energia del loro attributo sarebbe stata di grande beneficio. Dato che le erbe erano composte da molta energia pura, potevano stimolare i fisici dei coltivatori e venire convertite in pura energia da guerriero o da mago.

Fei aveva appreso erbologia dalla sacerdotessa Akara e aveva una buona comprensione di tutte le erbe divine che aveva raccolto. Perciò non doveva preoccuparsi di commettere errori in questa scelta e radunò velocemente i supplementi appropriati per ogni guerriero di Chambord.

Finché i guerrieri di Chambord lo avessero ascoltato e avessero consumato le erbe divine seguendo le sue istruzioni, i loro fisici ne sarebbero stati stimolati senza subìre effetti collaterali, e avrebbero potuto raggiungere la classe lunare molto prima.

Il matrimonio di Fei si sarebbe tenuto tra dodici giorni e temeva che non sarebbe andato come previsto. Perciò doveva prepararsi in anticipo per affrontare ogni possibile problema.

…

Nei giorni seguenti, Fei rimase per lo più nel Castello Celeste.

Eccetto quando usava i metodi documentati nella pergamena viola misteriosa per rafforzare la sua energia spirituale, entrò nel mondo di Diablo ad uccidere mostri insieme alla valchiria Elena. Voleva aumentare la sua forza e raggiungere la classe solare non appena possibile.

La regione nel raggio di 500.000 chilometri da Zenit sembrava fosse un po’ nel caos.

Molti saggi avevano previsto che la situazione stava per peggiorare e che potevano scoppiare guerre continentali. Perciò Fei doveva diventare più potente se avesse voluto tenere al sicuro sé stesso e il regno di Chambord.

Naturalmente, dato che c’era ancora un limite di tempo per cui poteva rimanere nel mondo di Diablo, durante le sue pause, Fei sarebbe tornato di nascosto nel regno di Chambord con regolarità per vedere cosa stava accadendo.

Negli ultimi giorni, il numero delle persone in città era aumentato drasticamente.

La storia di come il re di Chambord era apparso sopra San Petersburg da solo e aveva sbalordito tutti quanti si era diffusa per la regione grazie ai poeti itineranti e sempre più persone avevano saputo cos’era successo quella notte. Avevano capito che il re di Chambord aveva un prestigio di gran lunga superiore ad un normale sovrano di un regno affiliato di primo livello.

Non appena le voci si erano diffuse, vari imperi, nobili e potenti gruppi avevano considerato Chambord sotto una nuova luce. Avevano rivalutato il potere di questo regno e volevano tutti capire come avrebbero dovuto comunicare e vivere con questo potente re.

Agli occhi di molti, il matrimonio del re di Chambord era una rara e ottima opportunità per osservare tutto.

Forse sarebbero riusciti ad ispezionare sia il regno di Chambord che il suo sovrano per valutarne il potenziale, e se avessero voluto avrebbero potuto esprimere supporto.

Nei due giorni seguenti, i ministri e i sei dipartimenti furono estremamente occupati. Dovevano incontrare vari emissari di ogni tipo di organizzazione dentro e fuori dall’impero di Zenit ogni giorno.

Gli imperi Marse, San Germain, Maze, il gruppo dei mercanti Soros, i mercenari del Cavallo del Vento, del Sangue di Fuoco, l’Unione dei maghi imperiali…

Queste potenti fazioni che un anno fa erano fuori dalla portata di Chambord, si erano abbassate al loro livello e avevano mandato emissari al regno, avvertendoli che prestigiosi rappresentanti si sarebbero presentati al matrimonio con dei doni e che volevano mantenere rapporti molto amichevoli.

Presto le locande di Chambord raggiunsero la loro massima capacità.

Perciò gli emissari arrivati tardi dovettero trovare altri posti o accamparsi fuori dalla città; alcuni offrirono perfino molti soldi ai residenti di Chambord per vivere nelle loro case!
Tuttavia nessuno di loro osò lamentarsi della situazione.

I chambordiani non erano mai stati così orgogliosi prima!

Come se avessero notato l’invidia degli estranei e avessero contato le monete d’oro che avevano guadagnato negli ultimi giorni, molti dei cittadini di Chambord si sarebbero svegliati nel bel mezzo della notte ridendo. Quelli più avidi speravano perfino che il re potesse sposarsi ogni giorno!

Sei giorni prima del matrimonio, il dipartimento degli introiti fece un sondaggio e scoprì che il numero delle persone a Chambord era aumentato di tre volte.



