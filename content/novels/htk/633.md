---
weight: 633
title: Capitolo 633 - “Amici” da lontano
pubDate: 2024-06-05T17:41:47.973Z
tags:
    - htk
---

In questo periodo di tempo, la città di Chambord poteva essere descritta come un po’ disordinata.

Dopo che il progetto di ricostruzione di Chambord era stato iniziato, la città aveva già ottenuto il suo stile di vita unico. Molti stranieri non ci erano abituati, così a volte sarebbero sorti dei conflitti.

Molti guerrieri non erano abituati alle regole di Chambord, come camminare sul lato destro della strada, fermarsi al semaforo rosso e chiudere il rubinetto dopo averlo utilizzato, così ebbero qualche esperienza spiacevole con i poliziotti. Fortunatamente il re di Chambord era già famigerato.
Questi esperti stranieri dovettero controllarsi e non osavano causare problemi al settore militare di Chambord. Temevano che avrebbero fatto infuriare il sovrano che si diceva fosse spietato e crudele.

Ultimamente, ogni persona che visitava Chambord per la prima volta sarebbe rimasta sbalordita da questa remota città mistica.

All’inizio erano tutte venute a vedere il re di Chambord e non si aspettavano troppo da questa piccola città lontana. Credevano che sarebbe stata simile alle altre, sporche e caotiche. Dal loro punto di vista, i residenti qui erano poveri come mendicanti e i soldati avrebbero dovuto condividere la stessa arma di metallo senza avere nemmeno abbastanza corazze…

Tuttavia rimasero scioccati quando videro questa città.

La bellezza, la pulizia e il grado di sviluppo della loro magia superava di gran lunga i centri enormi di super imperi potenti. Inoltre anche i soldati di Chambord erano potenti. C’erano diversi guerrieri ad una o due stelle tra di loro, e perfino quelli ordinari erano forzuti.

Inoltre le regole della città erano davvero strane per gli stranieri all’inizio. Tuttavia, pensandoci meglio, dovevano ammirare la creatività dei chambordiani. Quelle norme risolvevano molti problemi della vita quotidiana della gente ordinaria.

Queste scoperte fecero sperimentare un’enorme dissonanza cognitiva a questi visitatori arroganti.

Dovevano cacciare la coda tra le gambe e comportarsi con cautela. Anche se i chambordiani avevano già spiegato loro la situazione pazientemente, si sentivano comunque degli zoticoni ed era ridicolo.

Anche se la maggior parte degli stranieri si stava comportando in modo appropriato, alcuni combinaguai presero di mira i piccoli congegni magici della città.

Negli ultimi giorni, c’erano stati diversi incidenti e furti di semafori, fontane e gabinetti magici. Così gli ufficiali del dipartimento della giustizia e della guerra avevano dovuto mandare delle persone ad indagare e a risolvere questi crimini, mentre pensavano a com’erano miserabili questi ladri.

La prigione di Chambord era piena di vari trasgressori ed erano stati accusati in base ai crimini commessi. La maggior parte di loro rimase imprigionata per dieci giorni e alcuni vennero solo multati. Era una fortuna che non fosse scoppiato del trambusto. Mentre i potenti guerrieri come Cech e Drogba stavano coltivando nel Castello Celeste, c’erano pochi maestri disponibili a gestire questi problemi.

Perciò, dopo un po’, iniziarono ad avvisare chi visitava la città per la prima volta delle regole. Altrimenti avrebbero rischiato di infrangere delle leggi e di venire puniti.

I chambordiani più intelligenti e dotati per gli affari colsero l'opportunità. Crearono vari opuscoli come “la legge essenziale di Chambord”, “come vivere a Chambord” e "Sopravvivenza a Chambord”. Erano riusciti a vendere queste pubblicazioni a buon prezzo e avevano guadagnato molti soldi.

Era quasi mezzogiorno e il cielo era sereno.

La Strada Dorata di Chambord era molto trafficata e persone con abiti di vario stile camminavano mostrando espressioni curiose o scioccate.

Fuori dalle mura difensive, chi stava aspettando di usare la formazione di teletrasporto per entrare in città formava lunghe code e solo la nave sommergibile di Chambord, Re Alexander, stava viaggiando per il fiume Zuli e trasportava più persone che poteva.

Solo i biglietti per salire a bordo della nave ed entrare portarono molti soldi a Chambord in meno di dieci giorni. In quanto consigliere della finanza temporaneo di più alto livello, la principessa decaduta Victoria che indossava un’armatura magica attillata e stivali da battaglia alti fino alle ginocchia era alla porta del pedaggio accompagnata da quattro cavalieri dello zodiaco. Mentre vedeva i soldi entrare nelle casse, rideva come una ragazzina che stava fantasticando su un tipo che le piaceva.

“Ahah! Adoro Alexander! Come gli è venuta in mente quest’idea? Un pedaggio? Ahah! È come spiumare un’oca ogni volta che passa! Ahah! Siamo ricchi!”

Questa ragazza non pensò nemmeno a trattenersi. Ondeggiava avanti e indietro mentre rideva sguaiatamente. Attirò subito l’attenzione di molti uomini. I loro sguardi ardenti esaminarono il suo fisico attraente e il suo viso angelico.

In quel momento, questa ragazza entusiasta stava solo pensando ai soldi.

Non si rendeva conto di quanto era attraente e splendida. Se il re di Chambord non fosse stato così famoso, questi selvaggi avrebbero cercato di assalirla non appena ne avessero avuto l’occasione.

“Cosa? Passare oltre il fiume costa dieci monete d’argento? È così costoso!”

“Shhh… abbassa la voce. Nessuno ti sta costringendo ad attraversare il fiume. Vedi quella pollastrella laggiù? I quattro uomini dietro hanno già spezzato le gambe a più di 40 guerrieri che hanno cercato di non pagare…”

“Davvero? Questa ragazza sembra carina e la sua vita sottile… Cavoli, è così crudele?”

Molti che stavano aspettando in fila stavano facendo una conversazione simile, ma nessuno osò sfidare le regole stabilite dal re di Chambord.

Il tempo passò velocemente ed era quasi mezzogiorno.

All’improvviso, una squadra di cavalieri corazzati apparì all’orizzonte, erano circa 400 ed erano molto disciplinati. Le loro armature argentate brillavano sotto il sole, facendoli sembrare un’ondata d’argento.

Mentre il rumore degli zoccoli risuonava attorno, si precipitarono verso Chambord.

Quando comparirono, rivelarono anche un po’ di aure potenti. Era chiaro che ci fossero dei potenti esperti nel gruppo.

“Chi sono?”

“Perché sono venuti? Sono qui per vendicarsi? Sono così aggressivi!”

Quasi immediatamente, le persone in coda li notarono e iniziarono a mormorare tra di loro. Dopotutto era raro vedere una truppa che non apparteneva a Zenit nella regione settentrionale dell’impero.

<em>Whoosh!!!!</em>

In quel momento risuonò un ruggito e accadde un cambiamento improvviso.

Un fulmine apparì all’improvviso nelle montagne posteriori di Chambord che era pacifica e splendida come un dipinto e questa saetta illuminò il fiume e si fermò sopra il fiume Zuli. Quando l’energia del tuono si disperse nell’area, una figura dai capelli rossi fuoriuscì dalla nuvola degli elementi del fulmine e rivelò un’aura opprimente come quella di una divinità diabolica.

“Un esperto di Chambord!!”

“È Lampard, il cavaliere dello Zodiaco della costellazione del leone! Si dice che sia il guerriero più potente di Chambord al servizio del re! Ora è un membro d’élite di classe lunare. Perché è apparso? Cosa sta succedendo?” La gente nell’area si incuriosì e si entusiasmò.



