---
weight: 634
title: Capitolo 634 - Ospiti attivi
pubDate: 2024-06-05T18:41:47.973Z
tags:
    - htk
---

La figura nel cielo e le possibilità di un’imminente battaglia attirarono l’attenzione di molte persone.

La maggior parte dei guerrieri fuori da Chambord che erano alla prima o alla seconda stella avevano assistito raramente a battaglie tra membri d’élite, mentre la gente comune straniera non avrebbe ottenuto un’opportunità del genere nemmeno una volta in tutta la loro vita.

Perciò, non appena apparì Lampard, questi esperti stranieri si entusiasmarono.

L’aura unica e potente di un membro d’élite di classe lunare si diffuse nel cielo come le onde di uno tsunami e l’energia del fulmine sovrastò la luce del sole. Tutto questo era scioccante per i numerosi guerrieri ordinari nell’area.

Mentre fissavano la figura robusta nel cielo, non poterono nascondere la loro gelosia, invidia ed odio.

Tutti si aspettavano che ci sarebbe stata una battaglia.

La classe lunare era un sogno inarrivabile per molti esperti di basso livello.

L’energia del fulmine scoppiettava attorno a Lampard e le scintille si estendevano attorno come tentacoli bianchi. Pareva che volesse lacerare il cielo e il suo crepitio dava la sensazione alla gente che fosse un dio delle saette arrabbiato.

La squadra dei cavalieri apparsa all’orizzonte fu messa in ombra e sembrava insignificanti di fronte a Lampard.

In questo continente, i livelli di coltivazione erano molto più netti della gerarchia tra reali e nobili. Un guerriero stellare non sarebbe mai riuscito a competere con un esperto di classe lunare.

Perciò queste poche aure provocatorie si attenuarono all’istante sotto la soppressione di Lampard. Come dei coyoti che avevano incontrato un leone, non osarono mostrarsi imprudenti.

La squadra di cavalieri rallentò e si mise in formazione difensiva come se avesse percepito l’aggressività dell’aura di Lampard.

Allo stesso tempo, risuonò una voce chiara e solenne che spiegò tutto velocemente, temendo di causare fraintendimenti:

“È il re Alexander di Chambord? Per favore non fraintenda. Siamo il gruppo degli emissari dell’impero Bordeaux. Per ordine dell’imperatore Blank, siamo qui per congratularci con sua maestà per il suo matrimonio e non abbiamo alcun intento ostile. Per favore non si arrabbi.”

Dopo aver sentito queste parole, Lampard sbuffò lievemente e non rispose. Poi scomparì all’istante nel cielo.

Tutta l’energia del fulmine argentea si trasformò in una saetta e scomparì nella montagna del Leone Dorato nel retro di Chambord.

Allo stesso tempo, anche la pressione soffocante scomparì completamente. Il cielo blu tornò alla normalità e i guerrieri ordinari che avevano avuto difficoltà a muoversi riacquisirono la loro mobilità. Impalliditi, i guerrieri più deboli avevano la sensazione di essersi risvegliati da un sogno.

All’orizzonte.

“Ehi, quel re di Chambord di sicuro è arrogante. Abbiamo già dichiarato le nostre identità, ma è stato comunque imprudente. Crede davvero che il nostro impero Bordeaux di quarto livello abbia paura di una piccola Chambord?” Un giovane che indossava un’armatura elementale del fuoco ed era a bordo di un Hou della Nuvola dorato di quarto livello sembrava furioso mentre si toglieva la maschera.

Aveva meno di trent’anni, ma era già un guerriero al picco delle cinque stelle. Poteva essere considerato un giovane talentuoso, non c’era da meravigliarsi che sembrasse orgoglioso.

“Ahahahah! Umpf! Quando arriveremo in città, sfiderò sicuramente il sovrano di Chambord! Lo sconfiggerò di fronte a migliaia di persone e vedremo se potrà essere ancora così altero! Non credo che sia potente come dicono i poeti itineranti!”

“Ahahah! Quei poeti itineranti sono degli adulatori e sanno solo esagerare. Ci credevi davvero? Credo che il re di Chambord sia solo un guerriero debole che sta ingannando tutti!”

“Ho sentito che il sovrano di Chambord sposerà due donne che possono essere considerate le due migliori bellezze di Zenit… Che peccato. Se avessero incontrato noi, i quattro grandi di Bordeaux, prima, il re di Chambord non avrebbe avuto nemmeno un’occasione!”

“Oh, non dirlo così presto. Eheheh… potremmo avere ancora delle opportunità…”

Dietro il primo giovane, anche altri tre cavalieri che indossavano lo stesso tipo di armatura e avevano la stessa cavalcatura rivelarono espressioni orgogliose.

“State zitti! Idioti!” Risuonò una voce chiara e severa dal fronte della squadra.

Era un cavaliere che portava un’armatura di ferro ordinaria. Era muscoloso e non indossava un elmo al momento. La sua pelle era scura e i suoi occhi erano grandi. I suoi capelli corti e ricci facevano risaltare i suoi bei lineamenti come il suo naso alto e le sue sopracciglia cupe, sembrava solenne e aveva il carisma di un vero uomo. La maggior parte dei suoi coetanei si sarebbe sentito un po’ inferiore guardandolo. Anche se indossava una corazza ordinaria e stava su un cavallo da guerra ordinario, la sua aura era di gran lunga superiore ai quattro di prima con le armature appariscenti e le bestie demoniache di alto livello.

Dopo essere stati rimproverati, i quattro giovani arroganti non osarono rispondere e abbassarono velocemente le teste.

“Quel membro d’élite di classe lunare è solo uno dei potenti esperti al comando del re di Chambord. Potrebbe distruggervi tutti in un solo colpo. Come osate pensare di sfidare il re di Chambord? Se lo farete, morirete in un istante! Vi avvertirò di nuovo! Il re di Chambord è il dio della morte di Zenit, è spietato e non teme nulla! Se voi quattro volete morire, fate pure! Ma non trascinate l’impero Bordeaux con voi!” Quel cavaliere forzuto li guardò con rabbia e disse: “Comportatevi bene quando entrerete a Chambord! Se provocherete il re, nemmeno il nostro imperatore potrà salvarvi!”

“Sì, sua altezza Gurkov.” I quattro giovani cavalieri non osarono dire altro e abbassarono tutti la testa.

Chissà però se erano davvero sinceri.

Il principe Gurkov di Bordeaux scosse lievemente la testa e ignorò questi quattro. Quando si girò per guardare la città di Chambord situata attorno alle montagne, pensò con uno sguardo brillante: “Re di Chambord, spero che non mi deluderai!”

….

L’arrivo del gruppo di emissari di Bordeaux scioccò tutti!

L’Impero Bordeaux era ancora più forte di quello di Zenit. Bordeaux forse non avrebbe inviato un gruppo di emissari nemmeno se un principe di Zenit si fosse sposato, mentre adesso che il re di Chambord stava per tenere un matrimonio, avevano mandato il loro principe. Era davvero scioccante.

Questa mossa non era coerente con le tradizioni tra gli imperi.

In confronto, Chambord rimase molto calma mentre riceveva questo onore. Tra i più di 400 cavalieri di Bordeaux, alla maggior parte di loro fu chiesto di accamparsi nelle pianure dall’altra parte del fiume Zuli. solo pochi maestri, incluso il principe Gurkov, ebbero il permesso di sistemarsi in una locanda in città e il misterioso re Alexander non si mostrò nemmeno per salutarli.

Mentre molte persone riflettevano sulla questione, ciò che accadde nei giorni seguenti li stordì.



