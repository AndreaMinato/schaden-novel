---
weight: 639
title: Capitolo 639 - Ma tu sai chi sono?
pubDate: 2024-06-05T23:41:47.974Z
tags:
    - htk
---

Dopo aver attraversato diverse vie strette e attorcigliate, cinque di loro superarono le pile di rifiuti e videro cosa stava accadendo nel cortile non troppo lontano.

Più di venti bambini che avevano meno di dieci anni che indossavano abiti laceri venivano tenuti lontani dai soldati del Vento Rapido con delle armi. Nei loro visini c’era paura e tremavano. Inoltre stavano guardando il centro del cortile con rabbia e impotenza.

Laggiù, diversi giovani vestiti in modo appariscente molto pallidi stavano ridendo con alterigia.

Di fronte a loro, una guerriera era stata bloccata da due potenti ufficiali militari. La ragazza indossava un’armatura di cuoio rossa e sembrava bella e un po’ attraente. Anche se aveva un’espressione arrabbiata, i due ufficiali la stavano tenendo giù usando la loro energia da guerrieri e così non poteva muoversi.

“Eheheh, cavolo, che ragazza esuberante! Ahahah! Continua a lottare! Ahahah! Mi piacciono le ragazze come te! Ahahah! Sei speciale e appetitosa! Ahahah!” Era stato Kulun a parlare, il giovane nobile odiato e temuto da quasi tutti i residenti ordinari della Porta delle Sorgenti Termali.

Mentre una luce feroce appariva nei suoi piccoli occhi stretti, sporse una mano e strizzò le guance bianche di Danielle per poi annusarsi la mano.

“Bleah! Bastardo!” La guerriera fissò Kulun con ferocia e gli sputò in faccia.

<em>Pia! Pia!</em>

Kulun la schiaffeggiò diverse volte, lasciando grosse impronte rosse su entrambi i lati del suo viso.

“Non colpire la sorella Danielle! Sei cattivo! Sei proprio cattivo!” Una bambina di sei anni accorse e colpì le gambe di Kulun con i suoi pugnetti sporchi.

“Togliti dai piedi, piccola bastarda!” Kulun si infuriò.

Anche se era privo di energia da guerriero ed era debole per via dell’alcol e della sua dissolutezza, era comunque un adulto. Diede un calcio al petto della bambina e la scaraventò lontano quattro metri. La bambina impallidì all’istante e svenne.

“Ah! Mille! Fermo! Bastardo! Sei inumano, è solo una bambina…” Gridò con rabbia la guerriera e cercò di liberarsi per sorreggere la bambina svenuta. Tuttavia i due ufficiali militari erano molto più potenti di lei e la tenevano per le spalle.

Kulun si eccitò e mostrò un’espressione ancora più crudele. Rise e disse: “Ahah, sembra che ti importi molto di questi piccoli bastardi! Ahahah, ottimo! Ragazza focosa, spogliati per me! Se mi farai divertire, li lascerò andare! Se resisterai… eheh, taglierò via i loro arti e così potrai vederli morire dolorosamente…”

Dopo aver detto questo, fece un segnale ai soldati che stavano tenendo lontani gli orfani. Questi uomini posarono le loro lame sui colli dei bambini, che cercarono di non piangere anche se erano terrorizzati dalle loro lame gelide e taglienti.

“Tu…” Danielle era sbalordita.

<em>’Come può essere così crudele? È un demone! Dovrebbe bruciare all’inferno per l’eternità!’</em> Pensò.

“Cosa? Stai ancora esitando? Tagliate un po’ di gambe e braccia!” La voce disgustosa e fredda di Kulun risuonò di nuovo.

Sentendo l’ordine, i soldati alzarono lentamente le loro lame che rifletterono luci gelide e sanguinose.

“No! Non fatelo! Non fate loro del male!” Gridò con paura Danielle.

Non aveva scelta. Per lei, questi bambini erano la parte più importante della sua vita ed erano come una famiglia. Di fronte alla minaccia di questo diavolo, non aveva altra scelta se non arrendersi.

Sotto lo sguardo ardente e feroce di questo giovane nobiluomo, Danielle posò lentamente le mani sul primo bottone della sua armatura di cuoio rossa. Sotto gli sguardi avidi e lascivi degli uomini attorno a lei, impallidì e ripensò a quel giovane che era sempre nel suo cuore: “Se fosse qui adesso, allora…”

“Umpf! La mia pazienza è limitata!” Kulun sbuffò con impazienza mentre fissava i punti chiave del corpo di Danielle e i demoni che erano di fronte ai bambini sollevarono di nuovo le armi.

Danielle mostrò un sorriso pieno di disprezzo e orgoglio, non era più spaventata anche se le sue dita stavano ancora tremando. Mentre metteva più forza nelle sue mani e fu sul punto di abbassare l’armatura, si rese conto che l’umore degli uomini attorno a lui era cambiato. Perfino Kulun che prima era lascivo stava mostrando un’espressione terrorizzata.

Non aveva notato la scena scioccante che era avvenuta dietro di lei.

I due ufficiali militari potenti che la stavano tenendo giù erano stati decapitati all’improvviso. Il taglio era stato così pulito che sembrava che le lame fossero armi stellari divine. Tuttavia non avevano visto nessuno attorno a loro! Tutto questo accadde in silenzio e sangue rosso schizzò dalle loro ferite.

Era una scena stranamente terrificante.

Non erano riusciti a proteggersi dagli assassini, sembrava che il cupo mietitore stesse mietendo il suo raccolto con un sorriso.

L’espressione di Kulun iniziò ad irrigidirsi e anche i suoi inutili amici attorno a lui sembravano traumatizzati. Non aveva visto nessun nemico, ma i due potenti ufficiali militari erano stati decapitati all’istante. Era una scena simile alle storie d’orrore raccontate dai poeti itineranti e le loro gambe stavano per afflosciarsi dopo aver visto così tanto sangue…

In quel momento, Danielle finalmente notò la stranezza dietro di lei.

Quando si girò lentamente, vide una scena ancora più terrificante.

Era accaduto qualcosa di spaventoso ai più di cinquanta soldati della legione del Vento Rapido a guardia dei bambini  Come se fosse una malattia contagiosa, il sangue iniziò a colare dai loro colli.

Sembrava che non se ne fossero nemmeno accorti. Quando videro le espressioni terrorizzate sui volti dei loro compagni, notarono che c’era qualcosa di strano e si portarono le mani al collo. Anche se cercarono di urlare, non ci riuscirono e caddero impotenti come spighe di grano falciate…

Più di cinquanta soldati erano stati annientati in meno di dieci secondi.

Com’erano morti? Nessuno l’aveva capito.

Chi li aveva uccisi? Nessuno capiva cosa stava succedendo.

Fin dall’inizio, nessuno aveva visto assassini.

Danielle spalancò gli occhi confusa. Quando si riprese e si girò, iniziò a tremare. Non sapeva quando erano arrivati, ma c’erano cinque cavalieri neri a circa dieci metri di distanza. I loro occhi erano brillanti, ma freddi come il ghiaccio.

Sotto la luce del mattino, emanavano aure letali che avrebbero fatto disperare i loro nemici.

Per qualche motivo, Danielle iniziò a fissare il giovane di bell’aspetto al centro.

Mostrò un’espressione entusiasta perché lo aveva riconosciuto.

“Voi… voi… chi siete? Avete ucciso i miei sottoposti? Sapete chi sono io? Sapete chi avete ucciso? Maledizione! Volete morire tutti?” Dopo essersi spaventato, Kulun recuperò la sua sicurezza perché aveva visto che erano solo cinque ed erano così giovani.

Dopotutto questa era la Porta delle Sorgenti Termali.

Era il territorio della famiglia Tolemy, e quindi era anche il suo territorio.

L’unica risposta a questa domande fu una risata sdegnosa. Il giovane cavaliere di bell’aspetto al centro del gruppo disse con tono assassino: “So chi sei, ma tu sai chi sono?”



