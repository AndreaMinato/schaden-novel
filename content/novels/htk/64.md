---
weight: 64
title: Capitolo 64 – Rientrare in Diablo
pubDate: 2024-05-13T00:41:47.861Z
tags:
    - htk
---

BUON NATALE!
Capitolo sponsorizzato, ringraziamo jakub!
5 (jakub) capitoli in coda, 0/5
-Schadenfreude

Fei ne fu sorpreso, ma capì velocemente cosa intendeva Brook. Era quasi una colonizzazione.

Fei annuì e fece un'altra domanda: "Continua, come funziona esattamente questa Esercitazione Militare?"

"Mio re, secondo le tradizioni dell'impero Zenit, l'esercitazione militare si svolge in due modalità: la prima è una battaglia tra gli individui più potenti di tutti i regni. Ogni regno affiliato può mandare sei dei suoi maghi o guerrieri più potenti per partecipare allo scontro. La seconda è una battaglia tra le truppe di ogni regno. Ogni regno può mandare cento soldati d'élite a partecipare in quattro giri di incontri. Saranno dieci incontri per entrambe le battaglie.
I regni che vinceranno più scontri durante la fase di selezione manterrà il suo attuale livello. Inoltre riceveranno anche l'opportunità di sfidare un regno di livello superiore; se lo sconfiggeranno, potranno prendere il suo posto e avanzare di grado." Brook, il nuovo "Guru Militare" di Chambord temeva che il re Alexander non avrebbe capito, così spiegò tutto nel dettaglio.

"Va bene, come siamo andati nell'ultima Esercitazione Militare?"

L'espressione di Brook divenne avvilita e le altre persone nella sala abbassarono la testa. L'atmosfera era fredda e deprimente. Dopo un po' Brook fece un respiro profondo e disse: "Sua maestà, in origine Chambord era un regno affiliato di livello 4 con una buona influenza. Tuttavia durante l'Esercitazione Militare di tre anni fa siamo stati sconfitti continuamente dai regni Hull e Blackstone, e questo ci ha fatti calare di livello. Perciò, se non avremo successo nella prossima Esercitazione Militare, la nostra posizione di regno verrà rimossa e il castello di Chambord sarà dato ad altre persone meritevole come ricompensa."

"Calare di 2 livelli in una competizione?" Fei ne fu sorpreso. "Non saremmo dovuti essere così deboli visto che eravamo un regno affiliato di livello 4, come mai?"

Dopo che Fei disse queste parole, l'atmosfera nella sala divenne imbarazzante.

Brook tossì e disse: "Sua maestà... nell'ultima... sfortunatamente, due mesi prima dell'ultima Esercitazione Militare, il vecchio re è passato a miglior vita. E... Era lei al comando. Eh, la sua intelligenza... Non era ancora normale... così... Eh... eccetto per il signor Lampard che ha vinto la sua battaglia, abbiamo perso tutti gli altri 19 incontri, così... Eh, ci siamo ridotti al sesto livello."

Fei si imbarazzò proprio.

Aveva capito perché le altre persone nella sala dell'esecutivo stavano mostrando espressioni strane. <em>'Così è stato a causa mia se siamo finiti in una posizione così terribile. Il motivo per cui abbiamo perso così malamente è stato a causa di quella delusione di Alexander. Ma non ci posso fare niente. Come potevamo non perdere quando un ritardato con l'intelligenza di un bambino di tre anni è al comando?"</em>

<em>"Coff, coff. Allora è così... Eh, hai ragione. I regni Hull e Blackstone sono davvero odiosi. Dobbiamo redimerci stavolta... Brook, puoi occupartene tu, inizia subito i preparativi... Coff coff. Questo è tutto per oggi. L'incontro è terminato, terminato. Eheheh!"

Fei era imbarazzato, così concluse subito l'incontro.

Tutti nella sala notarono il suo disagio. I nobili batterono gli occhi mentre porgevano i loro saluti e uscirono dalla sala; Drogba, Pierce e un paio di altri guerrieri risero spudoratamente. Fecero l'occhiolino a Fei e poi anche loro se ne andarono. Fei dovette trattenersi dal congedarli con un bel dito medio.

Se n'erano andati tutti eccetto Brook.

"Mio comandante militare, hai qualcos'altro su cui farmi rapporto?" Chiese con curiosità Fei.

Brook si inginocchiò all'improvviso e disse con espressione implorante: "Mio re, per favore ascolti questa mia richiesta presuntuosa. Vorrei che potesse ristrutturare la prigione di ferro di Chambord: le Segrete dell'Acqua. Il signor Peter-Cech è molto leale al regno ed è stato accusato di tradimento e perseguito perché non è stato disposto a cospirare con l'ex capo dei ministri Bazzer. Ci sono molte altre persone innocenti che sono state imprigionate ingiustamente come lui. La prego di rimediare a questa ingiustizia e di perdonare gli innocenti."

"Peter-Cech?"

Questo nome gli suonava familiare. Dopo averci pensato un po', si ricordò velocemente di averne sentito parlare la notte prima, quando stava chiedendo informazioni su questo mondo a Brook. Peter-Cech era il precedente primo comandante delle guardie del re ed era in una posizione superiore a Brook. Tuttavia era stato imprigionato dopo aver offeso Bazzer, così Fei non aveva mai avuto l'occasione di incontrarlo.

Dall'espressione estremamente preoccupata di Brook, Fei ebbe la sensazione che questo primo comandante doveva essere un guerriero retto. Inoltre era di grado superiore a Brook, che era un guerriero ad una stella, e questo significava che doveva essere ancora più forte. Chambord aveva bisogno sopratutto di questo tipo di maestri.

"Puoi dirigerti verso la Prigione di Ferro subito e trasmettere il mio ordine. Dì al guardiano Oleg di organizzare la prigione e di interrompere ogni interrogazione e tortura. Visiterò la prigione con le mie guardie questo pomeriggio per vedere gli schedari di ogni prigioniero."

Brook ne fu meravigliato. Porse velocemente i suoi rispetti con estrema gratitudine e uscì dal palazzo.

Fei si sedette in silenzio sul trono di pietra alto tre-quattro iarde. Era pensieroso mentre fissava la sala dell'esecutivo vuota. Questa era la prima volta che dava ordini come un re. La sensazione di controllare tutto era incredibile. D'ora in poi sarebbe stato il supremo capo del regno. Nonostante Chambord fosse debole come un bambino che a malapena riusciva a camminare, per Fei che aveva il supporto del mondo magico di Diablo era perfetto. Un giorno sarebbero cresciuti fino ad influenzare l'intero continente Azeroth.

"Spero che il guardiano Oleg non sia così stupido. Se capirà cosa intendo, farà alcuni cambiamenti nelle segrete dell'acqua nel giro di mezza giornata per rimediare ad un po' dei suoi errori."

Fei mostrò un sorriso misterioso.

Anche se voleva entrare nel mondo di Diablo per aumentare la sua forza, il motivo principale per cui non era andato nella prigione di ferro con Brook era per dare un po' di tempo per prepararsi al guardiano Oleg. Oleg era uno dei sottoposti di Bazzer e aveva fatto molti errori, e aveva anche molta paura della morte, non era un guerriero coraggioso. Tuttavia era un guerriero ad una stella e aveva ottenuto un po' di credito durante la battaglia sconvolgente sul ponte ieri. Fei aveva deciso di dargli un'occasione; mezza giornata era un tempo sufficiente per permettergli di rimediare. Così Fei avrebbe avuto un motivo per risparmiarlo.

"Fernando, vai a cercare lo zio Bast. Fagli preparare un documento sulla Prigione di Ferro. Sarebbe ancora meglio se potesse procurarmi informazioni dettagliate per ogni prigioniero." Disse Fei alla giovane guardia dietro di lui.

"Come desidera sua maestà! Ma il signor Bast non controlla la Prigione di Ferro, temo che non abbia a disposizione molte informazioni..."

Fei sorrise scuotendo la testa: "Non ti preoccupare Fernando. Vai ad avvertirlo."

Si sfregò il mento mentre guardava il ragazzo biondo uscire dalla sala.

"Come può Bast non sapere cosa succedeva nella Prigione di Ferro?" Fei avrebbe scommesso le palle che quella vecchia volpe sapeva tutto di Chambord. Era certo che il suo cognato non fosse così semplice come sembrava in superficie. Forse lui e il guerriero Frank-Lampard si stavano preparando da tempo per questo giorno!

.....

.....

Mondo di Diablo

Ai confini delle Pianure Gelate, nuvole nere coprivano il cielo e ogni tanto pioveva.

Dopo un lieve ronzio, il negromante Fei cadde dal cielo e atterrò su una pila di cadaveri di mostri e demoni. La terra era macchiata di sangue e i cadaveri erano sparsi ovunque. Sciami di mosconi azzurri si allontanarono volando dai corpi a ca causa dell'improvvisa comparsa di Fei. Era passato un po' di tempo da quando Fei aveva lasciato il mondo di Diablo, e tutti i mostri e i demoni si erano dispersi.

Fei raccolse alcuni oggetti preziosi caduti dai cadaveri dei mostri e usò un Portale Cittadino. Attraversò il passaggio e tornò nell'accampamento delle Ranger e si recò dal fabbro donna Charsi per vendere tutti gli oggetti di cui non aveva bisogno all'accigliato NPC.

<em>Nota traduzione: NPC sarebbe "non-player-character" ovvero personaggio non giocante, cioè non sotto il controllo del giocatore.</em>

Fei non tornò nelle lande selvagge per cercare di aumentare il suo livello.

Uscì dalla modalità negromante e tornò nello schermo di selezione dei personaggi 3D. Senza esitare, scelse il barbaro e rientrò nel mondo di Diablo.

Il barbaro Fei apparì direttamente nell'accampamento delle Ranger.

La terza missione, la Torre Dimenticata, si era già attivata quando aveva salvato il vecchio "osceno" Cain, così non aveva dovuto cercare un NPC per ricevere l'incarico. Si avvicinò a Kashya, il capo militare dell'accampamento e trovò la bella mercenaria Elena.

"Signor Fei, finalmente è tornato!"

Elena divenne molto contenta dopo aver visto Fei. Mostrò un largo sorriso mentre accorreva da lui.

Una decina di esploratrici giovani e belle seguirono Elena. Ridacchiavano mentre fissavano Fei con curiosità e invidia.



