---
weight: 6410
title: Capitolo 641 - Assassino Terrificante
pubDate: 2024-06-06T01:41:47.974Z
tags:
    - htk
---

L’espressione di Danielle cambiò all’istante.

Soldati d’élite dalle armature nere si erano precipitati nel quartiere povero e apparirono in ogni vicolo, circondando questo piccolo cortile. Erano pienamente equipaggiati con i migliori scudi e lance, e sembravano le onde di uno tsunami che si stavano per abbattere su dei poveri ragazzini.

Quando Danielle si guardò attorno, vide solo questi soldati con le corazze nere e questa scena le fece provare disperazione.

Sul tetto di una grossa casa di pietra più stabile, c’era un giovane forzuto dai lunghi capelli blu. Era la persona che aveva appena parlato e la luce del sole stava illuminando il suo volto.

Era l’esperto numero uno della Porta delle Sorgenti Termali, Dillies.

Gli splendidi occhi argentati di Danielle si spalancarono e le sue pupille si contrassero. In quanto guerriera ad una stella, era già molto sensibile all’energia. Per lei, questo giovane dai capelli blu sembrava un sole nel cielo vista la sua aura bruciante. In effetti, dato che le sue fiamme d’energia erano così brillanti, perfino la luce del mattino pareva fioca al confronto.

Era questo il terrore di un guerriero al picco delle sei stelle.

Danielle si sentiva soffocare da questa pressione.

In confronto a Dillies, Inzagi e gli altri quattro non emanavano ondate di energia. Sembrava che fossero ancora più deboli di soldati ordinari che non conoscevano nemmeno tecniche combattive.

Danielle era estremamente ansiosa visto che percepiva questa differenza.

“Dillies?” Inzagi si girò e guardò i soldati in avvicinamento. Poi alzò gli occhi verso il giovane dai capelli blu che stava sul tetto e disse: “Finalmente sei qui. Hai anche portato dei soldati con te? Ahahah! Dov’è il vecchio Tolemy?”

“Chi ti credi di essere? Credi che mio padre verrebbe qui a sistemare un pesce piccolo come te?” Disse Dillies mentre i suoi lunghi capelli blu svolazzavano nell’aria senza che ci fosse vento. Disse con un’espressione arrogante: “Solo il re di Chambord è degno di parlare con mio padre!”

“Davvero?” Rispose con sdegno Inzagi, che sorrise. Poi scomparì all’improvviso.

Un momento dopo, Dillies cambiò espressione. Un’energia nascosta tagliente stava puntando alla sua gola ed ebbe la sensazione che la falce del cupo mietitore si stesse avvicinando. Non poteva capire dove fosse il suo avversario e come quest’uomo stesse attaccando, ma il suo istinto gli suggerì che era in pericolo. Di conseguenza, gli si rizzarono i capelli.

Fece subito un balzo e scatenò tutta la sua energia elementale del fuoco. Il soffitto collassò sotto i suoi piedi come se fosse fatto di sabbia e schivò a stento il colpo.

Tuttavia un po’ di ciocche blu furono tagliate e iniziarono a cadere.

Anche se Dillies aveva schivato il primo attacco, non era sfuggito al pericolo. Quella sensazione assassina lo circondava ancora.

Non importava quanto ci provasse, questo esperto numero uno della Porta delle Sorgenti Termali non riusciva ad individuare la posizione del suo nemico. Poteva solo contare sul suo istinto per competere con l’energia invisibile.

Competere era una parola grossa. In effetti poteva solo provare a schivare e sopravvivere all’assalto nemico.

L’energia invisibile e letale non era mai scomparsa.

Dillies ruggì e cercò di muoversi, ma aveva la sensazione che il suo avversario stesse prendendo di mira la sua gola.

Era una terrificante tecnica d’assassinio.

Dillies era in difficoltà e non poteva usare la sua potente energia del fuoco. Era in grande svantaggio e non riusciva nemmeno a trovare un’opportunità per riprendere respiro e riorganizzarsi.

Indietro!

Ritirata!

Scappare!

Erano le sole cose che avrebbe potuto fare. Anche se avesse voluto reagire, il suo avversario non gli lasciava spazio, né il tempo di farlo.

Le strutture e gli edifici che calpestava collassarono tutti come sculture di sabbia, il terreno duro crepitò e nuvole di polvere si espansero in ogni direzione come se fossero in una pentola d’acqua bollente.

Questa scena sconvolgente sorprese tutti quanti.

Danielle era così sbalordita che si coprì la bocca spalancata e stelle brillavano nei suoi occhi. Non poteva credere ai suoi occhi.

I soli che non ne erano rimasti sorpresi erano gli altri quattro cavalieri neri. Sapevano chiaramente quanto era potente Inzagi.

Grazie agli insegnamenti del re di Chambord, Inzagi era già superiore allo stadio delle sette stelle e le sue tecniche di assassinio erano pazzesche! Inoltre, la sua abilità innata di occultamento e di fusione con l’ambiente circostante lo mettevano in una posizione quasi invincibile. Perciò, affrontare Dillies era un gioco da ragazzi per lui.

Dopo venti secondi, Inzagi all’improvviso apparì di fronte a Danielle, mostrando a tutti dov’era.

Sembrava galante e unico, sembrava un solenne eremita.

<em>Whoosh!</em>

L’energia dell’elemento fuoco ruggì. Dopo che Inzagi fermò i suoi attacchi, Dillies finalmente ebbe l’opportunità di reagire. Gridando, usò una tecnica e scagliò un drago di fuoco verso il nemico.

Voleva sopprimere il suo avversario usando la sua densa energia da guerriero! Voleva fargli capire che le sue tecniche di assassinio erano inutili di fronte al vero potere!

Tuttavia Inzagi non sembrò spaventarsi.

<em>Boom!</em> Sporse una mano e afferrò il drago di fuoco che si stava precipitando su di lui. Sembrava che una tigre avesse alzato gli artigli e avesse schiacciato un serpente.

L’aura rilasciata da Inzagi sovrastò quella di Dillies e tutto il fuoco si spense.

“Cosa…” Danielle non poteva credere ai suoi occhi. Alla fine percepì l’energia da guerriero di Inzagi e vide che era di gran lunga superiore a quella dell’avversario. Se le fiamme d’energia di Dillies prima sembravano brillanti come il sole, ora erano fioche come una candela di fronte a quelle di Inzagi.

Sia in termini di energia da guerriero che di tecniche di combattimento, questo esperto numero uno della Porta delle Sorgenti Termali aveva perso completamente.

Dillies che aveva intenzione di scagliare un altro attacco impallidì e si irrigidì, non aveva più il coraggio di attaccare di nuovo.

“Ora capisci? La famiglia Tolemy e la legione del Vento Rapido non sono nulla agli occhi di sua maestà! Siete più deboli di una formica! Puoi trovare una persona che osa mancare di rispetto al mio re nell’impero?” La derisione nell’espressione di Inzagi divenne sempre più evidente e sembrava che stesse guardando Dillies come se si trovasse di fronte ad un pagliaccio.

Dillies aprì la bocca, ma non riuscì a controbattere.

Tutti i soldati d’élite della legione del Vento Rapido sembravano inutili come spaventapasseri.

“Voi… non sottovalutateci! Se darò l’ordine, gli arcieri tireranno. Anche se voi potrete uscirne vivi, la ragazza e i ragazzini dietro di te non potranno…” Minacciò Dillies.

“Puoi provare.” Rispose Inzagi con fare impassibile. “Puoi provare a vedere se i tuoi arcieri potranno fare fuoco.”


Dillies ne fu sbalordito.

All’improvviso si rese conto che gli altri quattro cavalieri neri silenziosi erano scomparsi. Non emanarono aure e nessuno sapeva dove fossero andati. Tuttavia sentirono ancora più intensamente quella sensazione di pericolo, tutti i soldati ebbero l’impressione di essere deboli conigli presi di mira da delle bestie enormi e tremarono incontrollabilmente.

A quanto pareva le tecniche d’assassinio degli altri quattro cavalieri neri non erano inferiore a quelle di Inzagi.

<em>’È terrificante! Come mai il re di Chambord ha così tanti assassini terrificanti sotto il suo comando?’</em> Pensò Dillies.



