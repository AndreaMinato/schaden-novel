---
weight: 6430
title: Capitolo 643 - Partenza, avanzamento di livello
pubDate: 2024-06-06T03:41:47.975Z
tags:
    - htk
---

Vedendo quanto il quartiere povero era strettamente sorvegliato, Danielle, che era seduta di fronte ad una delle appariscenti carrozze magiche, rimase scioccata: “Cosa sta succedendo? Maledizione! Che la famiglia Tolemy stia cercando di rimangiarsi la parola? E abbiano mandato delle truppe per ucciderci tutti? Saremmo dovuti partire subito! Ora abbiamo sprecato così tanto tempo a comprare questi oggetti… Cosa dovremmo fare?”

Owen e Raul, che stavano scortando la vettura da ciascun lato sui loro cavalli si scambiarono un’occhiata e sorrisero.

“Ahahah! Sorella Danielle, non preoccuparti! Il vecchio Tolemy non oserebbe fare nulla nemmeno se avesse un coraggio diecimila volte superiore.” Disse con sdegno Raul come se i soldati di fronte a lui fossero nullità ai suoi occhi.

“Sorella Danielle, lo dici perché non sai di cos’è capace sua maestà il re Alexander e non capisci che tipo di posizione ha il fratello Philip nel regno di Chambord. Ad essere sinceri, perfino il capo della famiglia Tolemy che ha potere assoluto nella Porta delle Sorgenti Termali è di gran lunga inferiore al livello di Philip. Ahah! Non oserebbero fare nulla! A meno che non siano tutti stupidi e vogliano suicidarsi! Se volesse, il fratello Philip potrebbe annientare questa famiglia nobile in poche ore da solo!”

Michael Owen era un anno più giovane di Raul, ma sembrava molto più sfacciato.

Danielle ne fu sbalordita.

Si rese conto di non essersi ancora adattata all’enorme cambiamento.

I suoi amici si erano tutti trasformati. Un tempo avevano difficoltà a trovare abbastanza cibo per tutti, ma adesso erano guerrieri sicuri delle proprie capacità. Potevano difendersi in questo mondo caotico e scioccavano continuamente Danielle con la loro potenza.

“Volete morire tutti? Fuori da qui?” Vedendo le carrozze magiche avvicinarsi senza dare segno di fermarsi, il comandante militare che aveva gridato prima avanzò e cercò di frustare la faccia di Owen. Come un serpente velenoso, la frusta sfrecciò spietatamente verso Owen.

“Indietro!” Disse Owen facendo un cenno con la mano.

Una scia di energia elementale del vento tagliò la frusta esattamente in venti pezzi. Poi  sfiorò l’orecchio del comandante e tagliò un po’ di ciocche dei suoi capelli.

Il controllo che aveva sulla sua energia scioccò tutti quanti.

Il comandante ne fu terrorizzato e quasi cadde da cavallo. Quando si infuriò e fu sul punto di ordinare ai soldati di tirare delle frecce, all’improvviso si rese conto di qualcosa…

I due cavalieri neri di fronte a lui indossavano armature particolari. Anche se sembravano ordinarie e un po’ rozze, in realtà erano fatte da pelli di bestie demoniache di alto livello. Fiamme nere sarebbero apparse attorno ad esse quando erano sotto il sole ed emanavano vaghe fluttuazioni d’energia. Inoltre i cavalli dei due erano più alti di quelli ordinari ed erano più energici.

<em>’I cavalieri neri del re di Chambord?’</em> Il comandante pensò a questa eventualità terrificante e impallidì all’istante. Smontò debolmente dal suo cavallo e chiese con sorriso adulante: “Voi… signori, siete emissari di Chambord?”

“Vattene via!”

Owen cavalcò in avanti senza nemmeno guardare questo comandante.

Questo assassino di soli quattordici anni era un po’ estremo. Dato che era stato attorno al re per più di sei anni, aveva iniziato ad imitarlo. Ammirava davvero i soldati coraggiosi e odiava chi era arrogante con i deboli e adulante di fronte ai potenti.

“Sì… signore, da questa parte. Prego… Presto! Spostatevi! Lasciate entrare questi due gentiluomini e le loro carrozze! Bastardi! Perché siete tutti così lenti?” Il comandante non osò arrabbiarsi. Ordinò velocemente ai soldati che stavano difendendo l’area di fare spazio e lasciare che il gruppo passasse.

Dopodiché Danielle finalmente si calmò di nuovo.

Ora credeva davvero che la famiglia Tolemy non avrebbe provato a vendicarsi su di loro.

Ormai il nome del re di Chambord le era rimasto impresso nell’anima.

I soldati d’élite del Vento Rapido vigilavano nelle strade di questo quartiere povero, ma nessuno di loro osò fermarli. Presto Danielle e i due cavalieri neri arrivarono nel cortile, e la guerriera rimase sorpresa nonostante si fosse mentalmente preparata.

C’erano molti membri della famiglia Tolemy vestiti di bianco nel cortile.

Questi nobiluomini di solito arroganti stavano tremando di paura ed erano sbiancati. Non mostravano più alterigia e orgoglio, e sembrava che fossero più docili di un cucciolo. Stavano nel cortile a testa bassa.

Al centro c’era un piccolo altare di legno temporaneo e sopra di esso era stato posato ogni genere di raro cibo e tesoro come tributo.

Kulun era stato legato, e sembrava stordito e avvilito. Se non fosse stato sorretto da due uomini forzuti a petto nudo che tenevano coltelli, sarebbe collassato a terra.

“Uccidetelo! Uccidete questa spazzatura che causa solo guai alla famiglia!”

“Uccidetelo! Porta vergogna alla famiglia Tolemy! Ha offeso il re di Chambord e il suo fato è stato già deciso molto tempo fa!”

“Usate la testa di questo cretino per scusarci con sua maestà il re di Chambord!”

“Uccidetelo e bruciatelo! Vi ho detto che dovevate disciplinarlo! Kulun si è comportato in modo sfacciato da diverso tempo e prima o poi avrebbe causato una calamità per la famiglia! Umpf! Il capo della nostra famiglia vuole solo proteggere suo figlio! Ora il suo figlio più giovane ha causato una tale crisi! Credo che il vecchio Tolemy si debba dimettere, dovrebbe rinunciare alla sua posizione e prendersi la responsabilità di questa tragedia!”

“Sì! Il re di Chambord è troppo potente! Come possiamo provocare il suo primo discepolo?”

“Maledizione! Dillies è un idiota! Solo perché voleva proteggere Kulun ha cercato di sfidare il primo discepolo del re di Chambord! Chi si crede di essere? Crede davvero di essere invincibile? Ha ignorato completamente ogni conseguenza!”

Risuonavano grida arrabbiate dalla folla. Sotto la guida di un po’ di persone che stavano cercando di influenzare la folla, tutti i membri della famiglia Tolemy trascinati qui erano infuriati e maledivano Kulun come se fosse un nemico, e non il secondo erede.

Tutti quelli che gridavano erano membri principali della famiglia.

Per salvarsi, avevano addossato ogni biasimo su Kulun e l’attuale capo. C’erano ovunque lotte di potere e Tolemy non faceva eccezione. Perciò alcune persone più astute stavano cercando di usare questa opportunità per lusingare il re di Chambord e danneggiare la reputazione del capofamiglia in modo da poter ottenere più benefici e potere.

Inzagi era dietro al piccolo altare insieme ai bambini. Non disse nulla, si limitò a rimanere lì a sogghignare come se stesse guardando lo spettacolo di un pagliaccio.

Un vecchio incupito sulla cinquantina si avvicinò lentamente all’altare, stava tenendo una spada verde. Mentre si guardava attorno, la sua aura tirannica mise sotto pressione i membri della famiglia che stavano cercando di causare scompiglio.

Questo vecchio incupito era l’attuale capo della famiglia Tolemy.

Sogghignò e scosse il polso per poi trafiggere spietatamente il cuore di Kulun. Poi gli diede un calcio ignorando le sue grida per poi estrarre la lama e pulirla dal sangue di suo figlio con la suola delle sue scarpe.

L’intera esecuzione fu veloce e priva d’esitazione.

Il vecchio Tolemy non mostrò nessuna emozione, sembrava che non fosse morto suo figlio, ma una gallina. Era davvero crudele.

Si guardò attorno e disse freddamente: “Kulun ha causato grossi problemi ed è colpevole di quasi ogni crimine. Ora l’ho ucciso e l’ho punito. Umpf! So che ci sono persone simili a Kulun in questa famiglia e condannerò a morte chiunque abbia commesso crimini orribili. Darò una valida risposta ai residenti della Porta delle Sorgenti Termali, a sua maestà il re di Chambord e sua maestà l’Imperatore Yassin!

Ci fu un silenzio tombale attorno all’altare, tutti potevano sentire l’intento assassino dietro le parole del vecchio Tolemy. Alcuni volevano sfruttare questa opportunità per costringerlo a dimettersi, ma chi sapeva che sarebbe stato spietato e avrebbe ucciso suo figlio senza esitare? Inoltre avrebbe usato questa occasione per “ripulire” la famiglia. Erano giochi di potere inumani.

Dopo aver visto questo, Inzagi chiamò Danielle e gli altri. Dopo aver raccolto tutti i loro averi che erano nelle case di pietra rozze, caricarono le vetture e lasciarono il quartiere povero. Nessuno di loro voleva parlare più con i nobili corrotti.

L’espressione del vecchio Tolemy cambiò lievemente e guardò il cadavere di Kulun accanto a lui. Calciò via il cadavere dall’altare e ordinò gelidamente ad un soldato accanto a lui: “Vai a seppellire questo combinaguai altrove! È inutile ed è meglio che sia morto!”

…..

Dopo aver lasciato la Porta delle Sorgenti Termali, tutti si poterono rilassare.

Danielle e i bambini sentirono un’emozione senza precedenti e stavano tutti canticchiando allegramente come uccellini scappati dalle loro gabbie.

Anche Inzagi e gli altri quattro cavalieri erano contenti.

Erano venuti qui solo per vendicarsi, ma avevano incontrato la loro amica che pensavano fosse morta. Era stata una piacevole sorpresa.

Inzagi fece un respiro profondo e la sua espressione cambiò all’improvviso.

L’ostacolo che bloccava la sua coltivazione stava mostrando segni di cedimento e si riempì di gioia.

<em>’È proprio come ha detto il maestro!’</em> Pensò.



