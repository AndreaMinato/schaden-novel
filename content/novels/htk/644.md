---
weight: 644
title: Capitolo 644 - Tornare a Chambord
pubDate: 2024-06-06T04:41:47.975Z
tags:
    - htk
---

Percependo il cambiamento che stava avvenendo nel suo corpo, Inzagi ruggì mentre fiamme verdi lo avvolsero all’istante. Ondate di energia si dispersero nell’area come le onde di uno tsunami, scuotendo i suoi lunghi capelli neri.

<em>Whoosh!</em> Balzò giù da cavallo ed entrò in una carrozza.

“Uh? Cosa sta succedendo? Cosa sta succedendo a Philip?” Danielle che stava cantando con i bambini nell’altra vettura fu scossa dal cambiamento improvviso.

“È una cosa positiva! Philip sta per avanzare di livello!”

“Ahah! Sua maestà ha detto che il fratello Philip sarebbe avanzato di livello sicuramente dopo aver rimosso quella barriera mentale! Ahahah! Il maestro non si sbagliava! D’ora in avanti, la coltivazione del fratello Philip filerà liscia! Sorella Danielle, non preoccuparti! È una cosa positiva!”

I quattro cavalieri neri erano sorpresi e contenti per Inzagi.

Mentre cavalcavano, fecero la guardia alla carrozza in cui era Inzagi.

Ondate di energia attraversarono le mura della vettura e si dispersero nell’aria, tingendo metà del cielo di verde. L’elemento del vento si estendeva in ogni direzione e piccoli tornado si formarono attorno alla carrozza roteando come bambini giocosi. Le raffiche risucchiarono polvere e rocce, ma l’area nel raggio di cento metri dalla vettura rimase molto calma.

Era uno spettacolo magnifico.

…..

Il mattino del secondo giorno.

Mentre il matrimonio del re di Chambord si stava avvicinando, sempre più persone arrivarono a Chambord. In quel momento si erano formate lunghe code nella riva meridionale del fiume Zuli.

C’era solo una nave da guerra balena per trasportare la gente ed era sempre in movimento. L’enorme mezzo sollevava onde mentre si spostava tra le due rive con una velocità e un’agilità che non si addiceva alle sue enormi dimensioni. Gli stranieri che la vedevano per la prima volta rimanevano tutti sorpresi.

“Wow! Una nave così grande! È la prima volta che vedo una cosa del genere! Anche questo appartiene a Chambord?”

Le carrozze magiche si fermarono lentamente al porto.

Danielle sporse la testa dalla finestra e vide l’enorme nave nel fiume. Ne fu sorpresa come gli altri stranieri e i ragazzini attorno a lei che si erano appena svegliati si sfregarono gli occhi assonnati e uscirono dalla vettura. Furono scioccati all’istante dall’enorme nave da guerra e si destarono completamente.

Danielle e i bambini erano ancora sconvolti quando entrarono nella nave.

La guerriera corse per il ponte insieme ai ragazzini e si guardavano attorno con entusiasmo.

Anche se alcuni passeggeri erano scioccati dalle dimensioni e dalla velocità di questo mezzo, lo stavano nascondendo. Queste persone dagli abiti appariscenti indicarono Danielle e i bambini con i loro abiti laceri, e alcune di loro li rimproverarono con arroganza, trattandoli come zoticoni di campagna.

Solo chi aveva viaggiato nella nave Re Alexander in passato guardarono Danielle e i bambini con paura e rispetto. Sapevano che la gente non aveva il permesso di correre per i corridoi e se qualcuno fosse entrato nell’area ad accesso limitato sarebbe stato malmenato dagli esperti di Chambord.

Le persone più osservatrici notarono che Danielle i bambini erano usciti dalle zone VIP e che potevano entrare anche nelle zone ad accesso limitato. Nessun esperto di Chambord li fermò mentre correvano per la nave.

<em>’L’identità di queste persone non è così semplice come sembra.’</em> Pensarono.

Dopo venti minuti, la nave arrivò dall’altra parte del fiume. Danielle i bambini dissero addio alla Re Alexander con riluttanza e tornarono nelle carrozze per dirigersi verso la città.

Furono entusiasmati per un po’ anche dalle formazioni di teletrasporto di fronte alle mura difensive.

Le strade ampie e organizzate, le vetrine brillanti, le folle occupate, gli oggetti magici, i soldati di pattuglia cortesi, i sorrisi sui volti della gente… Tutto questo fece sentire Danielle e i bambini come se si trovassero in paradiso.

Era la prima volta che vedevano questa splendida città e pensavano tutti che fosse molto più bella della Porta delle Sorgenti Termali, che era una delle dieci migliori città di Zenit.

“Fratello Philip, c’è un quartiere povero anche qui? Sennò dove andremo a stare stasera?” Chiese l’adorabile Millie battendo gli occhioni.

Inzagi sorrise e rispose: “Non ci sono quartieri poveri a Chambord! Tutti possono vivere in case belle, starete in case pulite e dormirete su letti morbidi e confortevoli! Potrete anche accendere dei fuochi così non avrete freddo e ci sarà sempre del cibo da mangiare!”

I bambini iniziarono ad esultarono dopo aver sentito queste parole.

Per loro era già il posto migliore al mondo!

“Ahahah! Guarda quanto siete contenti! Andiamo nel miglior ristorante per darvi da mangiare prima, poi vi porterò dove vivrete. Poi faremo delle foto magiche e riempiremo i moduli al dipartimento degli introiti. Dopodiché diventerete cittadini di Chambord e potrete ricevere istruzione gratuitamente. Se vi impegnerete abbastanza, potrete essere ammessi all’università civile e militare di Chambord…”

Mentre i bambini facevano domande come “cosa sono gli introiti?” e “dov’è l’università civile e militare di Chambord?”, Inzagi rispose a tutti con un gran sorriso. La carrozza viaggiò per la parte destra della strada e si fermava dove c’era una luce rossa…

Dopo mezz’ora, arrivarono in un bel locale nella regione dei ristoranti di Chambord.

Le vetture magiche venivano parcheggiate dai camerieri e Inzagi guidò i bambini che saltellarono nella sala principale.

Dato che era ancora mattino, non c’erano molti clienti.

Owen e Raul si diressero al bancone per ordinare, mentre Inzagi e gli altri si sedettero ai tavoli vicino alla finestra.

Anche se le carrozze magiche erano veloci, avevano percorso più di 200 chilometri di notte ed erano un po’ stanchi e affamati.

Questi venti-trenta bambini erano giocosi e curiosi. Anche se avevano tutti fame, correvano attorno, chiacchieravano e saltellavano come uccellini contenti.

In quel momento Inzagi sentì delle discussioni.

“Ehi, hai sentito che il re di Chambord ha accolto personalmente i maestri del Santuario della Tela Nera della Sacra Chiesa? Ce n’erano circa ottocento. È la prima volta che Chambord ha accettato così tante persone in una volta sola. Diversi emissari di grandi imperi hanno chiesto di potersi accampare dall’altra parte del fiume, e solo figure chiave come i principi e le loro guardie hanno ricevuto il permesso di entrare. La Sacra Chiesa di sicuro è potente! Nemmeno il re di Chambord osa trascurarli!”

“Ahahah! Sai troppo poco! Non è così semplice! Ho sentito che il re di Chambord è un Prediletto da Dio del Santuario della Tela Nera e molti dicono che stia per diventare un vescovo del Santuario della Tela Nera! Così è ragionevole che li accolga in città.”

I due mercenari stavano mormorando tra di loro nel tavolo accanto e Inzagi li sentì chiaramente.

Il giovane non reagì e si limitò ad origliare.

“Sì! Il re di Chambord sta per diventare vescovo… è strano, questa notizia si è diffusa velocemente pochi giorni fa. Sembra quasi che alcuni vogliano fare pubblicità e non sono sicuro che sia la verità.”

“Aspettiamo e vediamo. La regione settentrionale della chiesa terrà un torneo tra santuari tra circa sei mesi. Se il re di Chambord parteciperà, allora…”

“Sì, hai ragione. Ho anche sentito che ci sono molte figure importanti in città.”

“In confronto a chi è venuto pochi giorni fa, non sono così influenti; sono solo esperti di altri regni affiliati come la principessa magica Cindy, lo spadaccino d’argento Reyes e Shevchenko, che è finito secondo alla competizione a San Petersburg. È venuto anche il re Constantine del regno Byzantine a sud.”

Questi due mercenari erano davvero informati. Mentre chiacchieravano, non notarono il cavaliere nero che stava ascoltando ogni informazione critica.

Tuttavia dopo un po’ Inzagi smise di origliare.

Ora Chambord aveva la sua rete di informazioni. Tutti gli ufficiali di livello intermedio o alto nei sei dipartimenti avrebbero saputo all’istante cosa accadeva dentro e attorno alla città.

Quando Inzagi era salito sulla Re Alexander stamattina, qualcuno gli aveva passato un rapporto dettagliato nel centro di comando della nave da guerra. Tutto ciò che avevano detto i mercenari era compreso in quel rapporto.

Presto furono serviti piatti appariscenti e deliziosi.

Mentre Danielle stava per chiamare i bambini che stavano ancora correndo e giocando, risuonò una serie di passi pesanti dalle scale. Poi quindici-sedici uomini forzuti e feroci salirono al secondo piano brandendo delle armi.

Inzagi diede solo un’occhiata veloce e notò lo stesso simbolo sul loro equipaggiamento.

Era un cavallo che correva; erano membri del gruppo dei mercenari del Cavallo del Vento.



