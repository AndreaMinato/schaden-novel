---
weight: 650
title: Capitolo 65 – Grande Aumento di Forza delle Mercenarie
pubDate: 2024-05-13T01:41:47.861Z
tags:
    - htk
---

BUON NATALE!
Capitolo sponsorizzato, ringraziamo jakub!
4 (jakub) capitoli in coda, 0/5
-Schadenfreude

"Sorella Elena, così è questo il guerriero barbaro a cui pensavi sempre? Wow, è un po' diverso da come immaginavo. Non sapevo che un barbaro potesse essere così bello!"

"Eeheeh, sì, guarda i suoi muscoli. È così muscoloso... Non c'è da meravigliarsi che possa viaggiare per la pericolosa brughiera da solo!"

"Guerriero, ti sei preso cura della sorella Elena. È il fiore più bello dell'accampamento ed è anche un'arciera magica forte e affidabile... Eeheeh, scommetto che non sapevi che Elena era super preoccupata negli ultimi due giorni dopo aver sentito che avresti sfidato il paladino decaduto Griswald-Edward; diceva il tuo nome perfino mentre sognava!"

Un gruppo di ranger giovani e simili a fiori si affollò attorno a Fei e ad Elena mentre cinguettavano e ridevano come passeri, flirtando con entrambi.

Alcune delle ragazze più audaci si avvicinò a Fei e ridacchiarono mentre toccavano i pettorali e i bicipiti di Fei con le loro mani fredde. Queste ranger che proteggevano il campo e affrontavano mostri nella brughiera avevano mostrato il loro lato spinto.

Quando le donne iniziarono a "provocarli", si ritrovarono in una situazione difficile. Fei fu colto alla sprovvista e lo splendido viso bianco di Elena si accese di rosso. Dopo che Fei si rese conto della situazione, afferrò la piccola mano di Elena e corse via dalle ragazze ridarelle.

"Sono così invidiosa di sorella Elena, quel guerriero barbaro è un uomo così retto!"

"Sì, Elena è così fortunata, è raro incontrare questo tipo di viaggiatori amichevoli e buoni."

"Eeheeh, se fossi nei suoi panni, lo farei subito mio..."

All'entrata delle tende, le ragazze scherzarono tra di loro mentre li guardavano scappare. Avevano tutte espressioni invidiose. In questo mondo dove era difficile sopravvivere, l'amore era un bene di lusso. I viaggiatori retti e gentili come Fei erano gli amanti ideali per molte di loro. Tuttavia, anche se non fossero morte in battaglia, sarebbero solo diventate le mogli dei contadini per riprodursi e assicurare che ci fosse sempre sangue fresco nell'accampamento.

.....

Il barbaro era il personaggio di più alto livello per Fei, così aveva l'attacco e la difesa più potenti. Fei aveva deciso da tempo che si sarebbe dedicato principalmente a questo personaggio e avrebbe cercato di aumentarlo di livello il più velocemente che poteva. In quel modo sarebbe diventato potente nel minor tempo possibile. Personaggi come l'Incantatrice e il Paladino sarebbero stati ruoli di supporto per lui.

Prima di lasciare la brughiera, aveva alcuni preparativi da fare.

Visto che aveva distrutto la sua ascia bipenne dopo aver spezzato il ponte di pietra del fiume Zuli, doveva andare dal fabbro donna Charsi per acquistare un po' di nuovi oggetti. Stavolta spese 2.000 monete d'oro e prese un'altra ascia bipenne dai punti danno 1-30. Quest'arma sembrava simile a quella che aveva prima, ma il limite massimo del suo danno era superiore di 3 punti; era la più letale tra tutte le asce che vendeva Charsi.

Dopo che Fei finì di acquistare i suoi oggetti, scoprì un punto esclamativo dorato sopra la testa del fabbro. Questo significava che c'era una nuova missione da completare. Fei cercò di comunicare con questa cupa ragazza castana; dopo venti secondi di conversazione, proprio come si aspettava, ricevette la missione di trovare un martello magico nella Caserma per permettere a Charsi di costruire oggetti magici.

Dopo aver ottenuto la missione, partì subito. Con un po' di pianificazione e rivedendo la mappa, decise di completare la missione più facile. Prima di soddisfare la richiesta di Charsi, Fei aveva intenzione di completare la terza missione da novizio che si era rivelata dopo che aveva finito di salvare Cain, uccidere la contessa nella Torre Dimenticata. Fei condusse Elena, piena di gioia dopo che si erano ritrovati, attraverso il portale nel Campo delle Ranger e arrivò nella Foresta Oscura.

Al momento era mezzogiorno nel mondo di Diablo. Il tempo sorprendentemente non era piovoso e perfino le nuvole cupe che non si dissipavano mai erano sparite. Il sole brillava sopra le loro teste, molto caldo e confortevole.

Dopo aver confermato la direzione da prendere, entrambi tracannarono le pozioni del vigore; come una coppia fuggita insieme, corsero verso la Palude Nera.

"Oh, giusto. Elena, questo arco potrebbe esserti utile..." Mentre avanzavano velocemente e stavano massacrando un branco di mostri, Fei si ricordò dell'oggetto dorato raro, l'Arco Ricurvo Boreale; lo aveva tenuto apposta per Elena. Lo tirò fuori dal suo inventario e lo diede alla bella mercenaria.

Era un arco corto e leggero, era color oro chiaro ed era decorato da numerose linee misteriose. Un filo sottile color oro che emanava un lieve bagliore connetteva le due estremità dell'arco permeato da poteri magici; sembrava un'opera d'arte.

Elena arrossì. L'arciera abbassò la testa come una bambina. Prese l'arco e disse con voce così bassa da sembrare il ronzio di una zanzara: "Grazie signore."

"Eh... Elena, non chiamarmi più signore. D'ora in avanti chiamami direttamente per nome." Fei era un po' attratto dal fascino della mercenaria. Rimase un po' sbalordito e si grattò la testa sorridendo.

Elena rispose: "Va bene signor Fei."

"....."

.....

Uccidere la contessa non era difficile.

La missione si sarebbe svolta nella Torre Dimenticata nella Palude Nera. Dopo che entrarono nella struttura, sarebbero dovuti andare nel piano più basso, il quinto, per trovare la contessa nascosta. Ogni piano della Torre Dimenticata era piena di ogni genere di mostro e demone, inclusi alcuni mini-boss.
Il livello della difficoltà qui era di gran lunga superiore; era ovvio che questi sotterranei fossero più adatti alle creature oscure e ai nonmorti più potenti rispetto all'esterno. Fei ed Elena dovettero impegnarsi duramente per arrivare al quinto piano sotterraneo nella Torre Dimenticata.

Fei aveva un buon piano; se la situazione fosse peggiorata, avrebbe aperto un portale cittadino e avrebbe rimandato Elena nel Campo delle Ranger e avrebbe affrontato da solo la contessa usando spudorate tattiche di guerriglia e scappando. Tuttavia, non appena entrarono nel quinto piano, l'arco corto nelle mani di Elena scoccò frecce di ghiaccio blu in continuazione; come il richiamo del cupo mietitore, il boss finale della contessa non ebbe nemmeno l'occasione per cantilenare un incantesimo. Fu colpita con precisione dai dardi gelidi ed ebbe difficoltà a muoversi. Fei colse subito l'opportunità per caricare contro il mostro usando la sua nuova ascia. In un paio di colpi, la cacciatrice oscura cadde a terra.

"Cavolo, perché è stato così facile?" Fei ne fu sorpreso.

Si era reso conto che la forza di Elena era andata oltre le sue aspettative. Il livello dei suoi danni era uguale all'attacco di un arciere magico di ottavo livello, ma Fei si ricordava chiaramente che questa ranger era solo al livello 5 quando era entrato nel mondo di Diablo la scorsa volta. "Come ha fatto ad aumentare così velocemente la sua forza?"

Mentre Fei era sbalordito e pensieroso...

Numerosi fulmini bianchi esplosero dal corpo della contessa e la torre iniziò a tremare, come se ci fosse un enorme terremoto e il cielo stesse cadendo. All'improvviso, uno scrigno dorato apparì dal nulla; era circondato da una nuvola bianca. Lo scrigno sembrava una miniera, monete d'oro stavano fuoriuscendo incessantemente dalla sua apertura.

"Cavolo! Sono ricco!" Fei era sconvolto.

In un batter d'occhio, il terreno fu ricoperto da uno strato di monete d'oro brillanti. Ce n'erano così tante che il pavimento sembrava lastricato di lingotti. Il tintinnio celestiale delle monete si fermò dopo circa venti secondi e poi lo scrigno scomparve.

Fei si girò e osservò Elena. Come in precedenza; sembrava che i nativi del mondo di Diablo non potessero vedere gli oggetti e le ricompense dei mostri e dei Boss; la mercenaria non aveva visto questo spettacolo magnifico, teneva l'arco e proteggeva Fei. Dopo aver sentito lo sguardo di Fei, Elena arrossì all'istante; abbassò la testa e sembrò colta alla sprovvista.

Fei rimase sbalordito di nuovo dalla sua reazione. Voleva proprio flirtare con lei, ma prima raccolse tutti gli oggetti e le monete.

Fu un raccolto un po' deludente; non era apparso nemmeno un oggetto raro, c'erano solo un paio di oggetti magici blu, ma almeno c'erano più di 5.000 monete d'oro.

Dopo aver ripulito il campo di battaglia, Fei guardò la sua barra esperienza.

Gli mancava un 5-6% prima di arrivare al livello 13. Era già passata un'ora; come immaginava, ci sarebbe voluta più esperienza per ogni livello e di conseguenza la velocità dei suoi progressi sarebbe diminuita.

Dopo aver ucciso la contessa, Fei e la bella mercenaria si precipitarono a completare la prossima missione: il Portale del Monastero nell'Altopiano di Tamoe per soddisfare la richiesta di Charsi. Questo monastero era un luogo sacro dove i monaci servivano gli dei. Tuttavia, dopo che i mostri e i demoni avevano conquistato questo posto, era stato ridotto in un inferno. Un fatto rilevante era che anche il boss finale della mappa per i principianti, Andariel, era nascosto in questo posto.



