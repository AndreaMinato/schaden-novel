---
weight: 651
title: Capitolo 651 - Improvvisa Comparsa
pubDate: 2024-06-06T11:41:47.977Z
tags:
    - htk
---

“Cosa… cosa sono quei simboli?”

“Le stelle nel cielo possono combinarsi così? È una mucca o cosa? Una bestia demoniaca simile ad un centauro? Oh, quello è un enorme granchio?”

“Cosa sta succedendo? Perché il cielo si è rabbuiato all’improvviso? Queste stelle… chi può dirmi cosa sta accadendo? Non ho mai visto qualcosa del genere prima d’ora! Cosa sono questi simboli?”

“Gli dei stanno mostrando i loro poteri! È un miracolo!!”

“Wow, grandi dei, finalmente benedirete i vostri fedeli?”

“Queste costellazioni non sono mai apparse prima… Questo… un potere così misterioso, vasto come l’universo. Antico, eterno, profondo… Che sia davvero il potere degli dei?”

Sia persone ordinarie che potenti erano rimaste sbalordite. Era la prima volta nelle loro vite che vedevano qualcosa di così mistico.

Solo i cittadini di Chambord non erano così ansiosi e nervosi.

Avevano sperimentato qualcosa di simile quando Lampard era avanzato alla classe lunare…

<em>’Chi ci è riuscito stavolta?’</em> Pensavano.

Tutti gli abitanti di Chambord tremavano per l’entusiasmo, ma ignorarono gli stranieri che volevano fare loro domande. Avevano già imparato cosa poteva essere un’informazione confidenziale nazionale dal loro sovrano e non avrebbero mai spiegato loro cosa stava accadendo.

Proprio come avevano previsto, il fenomeno apparso in passato si era rivelato di nuovo.

Come se gli dei stessero dando ordini segreti, le stelle brillanti cominciarono ad offuscarsi una dopo l’altra. Era una scena incredibile.

<em>’Chi può avere il potere di comandare le stelle?’</em> Pensarono.

Alla fine, solo qualche centinaio di astri stavano ancora brillando, formando diverse costellazioni perfette.

Queste immagini emisero decine di migliaia di raggi giù per il continente e atterrarono tutti verso le dodici montagne sacre. Poi scie di fiamme d’energia si sollevarono dalle montagne per poi sfrecciare di nuovo verso l’alto, accendendo la volta celeste con i loro colori splendidi.

Era una scena davvero irreale e molti pensarono che solo gli dei potessero crearla.

In qualche decina di secondi, gli astri formarono sei immagini di costellazioni diverse e i raggi si condensarono in sei scie che si riversarono verso le montagne a forma di spada come cascate dorate.

Poi il cielo si riaccese e tutto tornò alla normalità.

Dopo un po’ di secondi, il cielo tornò blu e le nuvole scomparirono.

La luce era tornata e riportò calore a tutti e la brezza era confortevole. La splendida primavera si rivelò di fronte a tutti, quasi sembrava che il fenomeno di prima fosse stata solo un’allucinazione.

La gente di Chambord cominciò a mormorare tra di loro.

Tutti i gruppi degli emissari dei vari imperi e regni affiliati, compresi i mercenari, erano confusi e si stavano chiedendo cosa fosse successo.

<em>’Che potere ha causato questo fenomeno mistico?’</em> Pensarono.

In quanto guerrieri, erano sensibili alle fluttuazioni d’energia e di potere, e avevano capito subito che era apparso un tipo di potere antico e potente mai visto nel continente Azeroth.

Questo fenomeno era originato dalle montagne dietro Chambord, ma nessuno osava più entrare in quell’area letale.

Nelle ultime decine di giorni, varie fazioni avevano mandato i loro esperti lì ad indagare ignorando gli avvertimenti di Chambord, anche membri d’élite di classe lunare.

Tuttavia chi era entrato nelle montagne posteriori non era più tornato. Dopo che diversi membri d’élite di classe lunare erano scomparsi in quell’area, nessun altro aveva più voluto correre il rischio di mandarne altri.

Anche se la gente credeva che fosse stato il sovrano di Chambord ad ucciderli, non potevano fare molto. Dopotutto erano nel suo territorio e le montagne posteriori erano un’area ad accesso limitato. Erano stati loro ad infrangere le regole, così non avrebbero potuto protestare contro il re.

Perciò, le montagne dietro Chambord erano diventate un posto pericoloso che poteva fare cambiare espressione alla gente una volta menzionato.

Il fenomeno di oggi aveva fatto venire un brutto presentimento a chi stava complottando. Perciò volevano capire cos’era successo.

Anche se Chambord sembrava festosa al momento, un’enorme tempesta si stava generando nell’oscurità.

….

In un cortile tranquillo a Chambord.

Quattro mercenari del Cavallo del Vento stavano fermi ai lati della porta e sembravano piuttosto feroci. Era chiaro che fossero lì di guardia.

C’erano molte persone nel cortile.

L’uomo con la cicatrice a croce sulla guancia e la bandana rossa erano seduti al centro di una grossa scrivania di pietra e stava parlando con le persone attorno a lui.

Dato che erano mercenari esperti che avevano partecipato a guerre tra imperi, erano feroci e pieni di intento assassino.

Alcuni di loro avevano dei segni sulle guance ed erano gli stessi che erano stati minacciati da Owen questa mattina al ristorante.

“Cosa sta pensando quella ragazza del gruppo di mercenari del Sangue di Fuoco? Perché ha voluto incontrarsi lì? Se non fosse stato per questo non avremmo attirato l’attenzione della gente di Chambord!” Ringhiò un mercenario. “Comunque quella maga è attraente! Il suo fisico è perfetto e la sua pelle è così liscia. Cavolo! Morirei felice se potessi cavalcarla anche solo una volta!”

Gli altri mercenari risero spudoratamente e solo l’uomo con la cicatrice a croce sembrava preoccupato e si accigliò.

Gli occhi dell’uomo brillarono mentre guardava i quattro pali di legno nel cortile; non partecipò alle discussioni lascive. Dall’incontro al ristorante questa mattina, avevano ascoltato gli ordini dei loro superiori ed erano rimasti qui.

Tuttavia, per qualche motivo, aveva la sensazione di essere monitorato.

“Non dovremmo più rimanere qui! Ho un brutto presentimento e dobbiamo andarcene! Dì agli altri di nascondersi nel vecchio modo e facciamo la nostra mossa quando inizierà l’operazione di Caccia al Drago domani…” Disse nervosamente l’uomo con la cicatrice a croce alzandosi e battendo un pugno sul tavolo di pietra.

I mercenari che stavano discutendo ne furono sorpresi e qualcuno chiese: “Capitano, sembra tutto normale fino a questo punto. Credo che tu sia un po’ troppo in allerta.”

“Spero di stare solo esagerando.” Disse accigliato l’uomo con la cicatrice a croce, “ma…”

In quel momento chiuse la bocca all’improvviso e le sue pupille si rimpicciolirono. Mentre la sua espressione cambiava, afferrò la sua arma e guardò verso la porta.

Gli altri mercenari che erano seduti al tavolo ne furono confusi e volsero anche loro gli occhi verso la porta.

Poi sobbalzarono tutti e afferrarono le loro armi con espressioni ostili.

Non erano sicuri quando fosse arrivato, ma c’era un uomo alla porta del cortile.



