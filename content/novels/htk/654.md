---
weight: 654
title: Capitolo 654 - Annientati
pubDate: 2024-06-06T14:41:47.977Z
tags:
    - htk
---

L’uomo che era stato interrogato era il capitano Balio, il capo di una delle dieci squadre d’élite del gruppo di mercenari del Cavallo del Vento e la persona che si era incontrata con Laura al ristorante questa mattina.

<em>’È stato già catturato dagli esperti di Chambord!’</em> Pensò Laura. Dopo la sorpresa iniziata, questa splendida maga si rese conto che anche la squadra d’élite del Cavallo del Vento doveva essere stata arrestata come loro.

<em>’Ora ha tutto senso. Sono stati loro a riferire la nostra posizione e le informazioni riguardo all’Operazione Caccia al Drago. Non hanno resistito e hanno confessato tutte le informazioni chiave.’</em> Pensò.

Alla fine della sala, c’era una file di celle e più di una decina dei mercenari d’élite del Cavallo del Vento era rinchiusa lì, i loro abiti erano macchiati di sangue. Erano le persone che Laura aveva incontrato questa mattina ed erano stati tutti imprigionati qui.

In quanto grande maga, anche se la sua energia magica al picco delle cinque stelle era stata bloccata dalle catene magiche, la sua vista era ancora acuta. Con l’aiuto della luce rossa nella stanza, riuscì a scorgere rune magiche incise sulle pareti.

Alimentate dalle rune magiche, perfino normali mura di fango potevano diventare più dure dell’acciaio e incredibilmente difficili da distruggere.

La splendida maga rimase ancora più sorpresa dal fatto che non riuscì a comprendere le rune, né capire i loro percorsi magici nonostante avesse padroneggiato ogni tipo di runa. Ebbe la sensazione che quei simboli fossero simili alle leggendarie rune magiche dell’era Mitica, dove ognuna di esse sembrava avere vita propria. Tutte le rune si espandevano e si contraevano in modo unico, come se stessero respirando. Mentre si spostavano, l’antica sensazione d’energia sarebbe apparsa e scomparsa di conseguenza.

“I chambordiani sono troppo potenti e troppo pieni di risorse! Come? Questa prigione è così resistente che nemmeno un membro d’élite di classe lunare potrebbe distruggerla!” Laura fu scioccata dalla sua scoperta.

Dietro di lei, tutti i mercenari del gruppo del Sangue di Fuoco stavano tremando impalliditi.

I vari tipi di strani strumenti di tortura fecero disperare questi nuovi arrivati.

Ogni strumento era macchiato di sangue e tutti i mercenari capirono che sarebbe stato un trattamento peggiore della morte.

Inoltre questo posto era illuminato da una luce rosso sangue che lo faceva sembrare un inferno.

Prima che iniziasse l’interrogazione, alcuni dei 32 mercenari del Sangue di Fuoco erano già terrorizzati e stringevano i denti mentre tremavano.

Non potevano essere definiti dei codardi, perfino eroici guerrieri e maestri resistenti non sarebbero potuti resistere a metodi di interrogazione letali.

Al centro della sala, a parte Balio che aveva una cicatrice a croce in faccia, anche altri del loro gruppo erano stati interrogati. I loro abiti erano macchiati di sangue e defecavano incontrollabilmente mentre urlavano di dolore.

I mercenari del gruppo Sangue di Fuoco videro collassare in meno di un minuto un uomo duro, che non sembrava minimamente spaventato prima dell’interrogazione. Mentre piangeva ed implorava, riferì tutto ciò che sapeva ai chambordiani…

Era troppo terrificante!

La ragazza dai capelli rossi e quella con la coda di cavallo si spaventarono così tanto da sbiancare e quasi piansero. Non avevano mai visto scene così crudeli e strinsero con forza le braccia di Laura, sembravano pulcini sotto la protezione di mamma chioccia.

La luce cremisi permeava la sala.

L’atmosfera gelida e cupa di questo posto era ben nota alla gente. La prigione della Lista Nera era famigerata e questo era l’Inferno, le celle più orribili di Chambord.

“Se la capitana Laura fosse disposta a dirci ciò che vogliamo sapere, probabilmente potreste sfuggire alle prove di questi strumenti spaventosi.” Disse con calma Inzagi mentre guardava la splendida maga dai capelli argentei. “Ad essere sinceri, non vorrei sottoporre una persona così bella ad un processo così terrificante. Questi strumenti sono stati tutti progettati dal capo del dipartimento della giustizia di Chambord, il signor Oleg, e nemmeno un membro d’élite al picco della Luna Piena potrebbe resistere. Vi consiglierei di non provare a fare nulla di strano!”

Le sue parole fecero impallidire ancora di più questi mercenari del Sangue di Fuoco.

“Ah! Fermo! Fermo! Ve lo dirò! Vi dirò tutto! Smettetela di torturarmi! Lasciatemi morire! Lasciatemi morire in modo indolore!” Risuonò una serie di grida che ammutolirono i mercenari del Sangue di Fuoco, facendoli quasi collassare mentalmente.

Era stato Balio a gridare di dolore, un tipo famoso per la sua durezza nel gruppo del Cavallo del Vento. Si diceva che una volta fosse stato arrestato dall’impero Marse e fosse stato torturato in modo inumano. Tuttavia, nonostante tutto, non era collassato e aveva tenuto la bocca chiusa.

Alla fine, il capo gruppo del Cavallo del Vento, Mellberg il Pirata, si era recato personalmente nell’impero Marse e li aveva costretti a liberarlo.

Quando Balio era uscito, nemmeno una parte della sua pelle era rimasta intatta eccetto per quella della sua testa, e anche la cicatrice a croce sul suo volto era un segno di quelle torture.

Tuttavia, un uomo così resistente era collassato sotto le torture di Chambord ed era disposto a confessare tutto finché fosse stato ucciso in modo indolore. Questo dimostrava quanto erano terrificanti questi strumenti di tortura.

Mentre sentiva le mani tremanti delle due ragazze attorno a lei e i rumori dei denti che battevano dei suoi compagni, Laura sospirò e disse avvilita: “Parlerò.”

…..

“Operazione di Caccia al Drago?”

Mentre era seduto nel divino palazzo del re della montagna centrale, Fei lesse il rapporto che Oleg gli aveva dato e sogghignò: “Come osano due piccoli gruppi di mercenari dire qualcosa del genere? Sembra che pensino di poter fare ciò che vogliono alla nostra Chambord!”

Ora il grassone Oleg era già alto più di due metri. Non era dimagrito affatto nonostante avesse raggiunto la classe lunare, invece era diventato ancora più massiccio.

Dopo aver sentito le parole di Fei, sorrise con fare adulatorio e disse: “Sì mio onorabile re! Per favore mi permetta di condurre delle truppe nelle residenze dei due gruppi di mercenari. Sono sicuro che potrò annientare tutte queste venti squadre di caccia al drago e farò sapere loro che non è così facile provocare Chambord!”

“Vattene fuori!” Fei gli diede un calcio nel sedere e disse: “Sembra che vuoi metterti alla prova dopo essere avanzato alla classe lunare. Cosa? Non sei ancora soddisfatto dopo aver interrogato queste persone? Ricorda, non provocare conflitti a meno non arrivi l’opportunità giusta! Hai i soldi per pagare tutte le multe se danneggerai i fiori e le decorazioni in città? Non devi fare nulla al momento, rimani in allerta e attendi.”

“Va bene, va bene. Me lo ricorderò.” Anche se questo adulatore sembrava triste e pieno di amarezza, in realtà era contento.


Si sarebbe sentito rinfrescato ogni volta che il re gli dava un calcio nel sedere.

<em>’Ci sono molti ufficiali a Chambord, sua maestà è così informale solo con me! Questo significa che sua maestà riconosce la mia importanza e la mia lealtà!’</em> Pensava.

“Vai a dire ad Inzagi di fare la sua mossa, dobbiamo dare loro un regalo in cambio! Elimina tutte le squadre dell’operazione caccia al drago partendo dalle informazioni che questi Balio e Laura ci hanno dato. Ricorda, non provocare i capi di questi due gruppi; sono più potenti di Inzagi. A parte questo, fate come ritenete più opportuno.”

Mentre parlava, Fei lanciò una pergamena sigillata ad Oleg e aggiunse: “I dettagli del piano sono qui, così passala ad Inzagi. Fate come ritenete più opportuno e non tornate da me a chiedere permesso. Devo coltivare in isolamento prima del matrimonio.”

“Come desidera mio signore!” Oleg prese la pergamena e corse fuori dal palazzo.

Fei scosse la testa esasperato. Questo grassone era ancora un adulatore impenitente e non era troppo interessato ad allenarsi.

<em>’Probabilmente non potrà avanzare alla classe solare in futuro. Tuttavia, dato che è così leale, lo aiuterò quando posso.’</em> Pensò Fei.

Quando ripensò all’operazione di Caccia al Drago, la sua espressione diventò fredda.

“Questi fantasmi e pagliacci sono tutti saltati fuori nello stesso momento! Ottimo! Stavolta vi catturerò tutti! Nessuno di voi mi sfuggirà!”



