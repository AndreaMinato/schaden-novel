---
weight: 6570
title: Capitolo 657 - Cosiddetto Eroe
pubDate: 2024-06-06T17:41:47.977Z
tags:
    - htk
---

Tuttavia quella persona misteriosa non aveva intenzione di dare ulteriori spiegazioni e gli altri non erano nella posizione per insistere.

A volte un motivo ridicolo era la spiegazione più appropriata.

Ripensandoci, vista la posizione di questo individuo misterioso, non aveva più bisogno di ricchezze e tesori naturali. Aveva senso che fosse capriccioso.

“Ma… Chi è questa donna? È capace di attirare l’attenzione di questa persona misteriosa ed è disposto a fare tutto questo per ottenerla…” Tutti gli esperti nella stanza non poterono che chiedersi quale fosse l’identità di questa donna.

Anche se l’uomo misterioso era avvolto da energia argentata, proiettava comunque una luce invisibile e controllava completamente l’atmosfera della sala. Come se fossero osservati da una divinità, gli esperti nella stanza abbassarono tutti la testa istintivamente. L’individuo misterioso annuì e cominciò a descrivere l’operazione nel dettaglio dopo aver visto che non c’erano obiezioni.

…..

Mondo di Diablo.

Fei ed Elena erano al terzo piano della Fortezza della Pietra del Mondo e si trovavano di fronte all’entrata del Trono della Distruzione.

Brillanti luci rosse scintillavano nell’entrata e la facevano sembrare una pozza di sangue che faceva rabbrividire chi la vedeva. Una volta superata, sarebbero potuti accedere al Trono della Distruzione dove si stava nascondendo Baal.

Nel Trono della Distruzione, Fei ed Elena avrebbero affrontato tutti i mostri nella modalità incubo. Dovevano eliminare prima loro visto che Baal avrebbe riso e avrebbe evocato delle creature che erano mini-boss nelle loro rispettive mappe.

Sarebbe stata una battaglia feroce.

Fei guardò Elena e le disse di stare attenta, poi entrò per primo.

Non appena mise piede nel Trono della Distruzione, una puzza di sangue indescrivibile lo assalì, stordendolo.

Poi una luce malvagia di colore rosso lo illuminò, indebolendo lievemente il suo potere.

A quanto pareva il Trono della Distruzione era molto più potente nella modalità Incubo che in quella normale, ed era quasi vicino al livello di un regno divino.

Il cosiddetto Trono della Distruzione era un labirinto sanguinoso non troppo vasto.

Mostri come il Signore del Sangue che erano grandi come delle colline e Orrori Gelidi brillanti attaccarono Fei non appena apparì.

C’erano mostri ovunque ed erano tutti incredibilmente potenti.

Iniziò una sanguinosa battaglia.

Fu ardua e ci volle più di un’ora per annientarli tutti.

Poi Fei ed Elena arrivarono dietro il labirinto sanguinoso, dove si poteva vedere il portale di connessione alla stanza della Pietra del Mondo.

Tuttavia Baal era di fronte alle scale di pietra che conducevano al portale. Mentre iniziava a ridere come un pazzo, evocò numerose creature per attaccarli.

Fu un altro lungo processo sanguinoso.

Dopo più di due ore, Fei ed Elena uccisero di nuovo tutti i mostri. Anche se era stato spaventoso, non corsero molti pericoli.

Anche se ci era voluto molto tempo, ottennero molte ricompense.

La valchiria era diventata un’arciera magica di livello 96 e la sua stirpe da paladino era arrivata al livello 78. Era un enorme miglioramento! Era già paragonabile ad un guerriero al picco della Luna Piena.

Anche il barbaro di Fei aveva ricevuto moltissimi punti esperienza.

Poteva sentire chiaramente il flusso d’energia nel suo corpo; sembrava un fiume che lo riempiva. Anche se stava diventando sempre più potente, non superò il livello 99. Sembrava un processo simile a quello della modalità normale. Solo dopo aver ucciso Baal sarebbe potuto  salire di livello ed entrare nella modalità Inferno.

Baal svanì nel portale dopo che uccisero tutti i mostri che aveva evocato.

Tuttavia la coppia non lo seguì. Invece usarono un Portale Cittadino e tornarono ad Harrogath.

Dopo aver riparato i loro oggetti e ricomprato le pozioni, tornarono nel Trono della Distruzione usando il portale ed entrarono nella stanza della Pietra del mondo. Era l’ultima tappa della modalità Incubo!

Baal era al centro della sala e diversi corridoi di pietra conducevano alla fine del mondo. Oltre ai percorsi c’era uno spazio sconfinato dove si potevano vedere stelle, nebulose e cosmi.

Questo era il mondo che apparteneva a demoni e a divinità; il piano dei mortali non poteva competere con esso!

“Ahahah! Avventuriero! Ti stavo aspettando! Credi davvero di potermi sconfiggere? Il mio potere si sta risvegliando e la gloria dell’inferno sta per arrivare! Non rallegrarti così presto! Formiche! Questa non è la battaglia finale! La fine è lontana da qui, ahahah!”

La risata folle di Baal tuonò nelle orecchie di Fei, che sentì un po’ d’emozione nel tono della sua voce. In effetti sembrava perfino astuto.

Fei si accigliò; era una situazione un po’ diversa dal previsto.

Questo Baal di fronte a lui possedeva un’aura sacra e divina, non era un tipo di potere accessibile ai mortali. Era molto più potente di quello che aveva nella modalità normale, pareva quasi che Baal fosse passato da mostro a divinità. Solo l’aura opprimente che emanava diede una sensazione soffocante a Fei.

Ciò che lo preoccupò era il fatto che Baal sembrava un po’ intelligente. Al contrario di un NPC, era molto più potente, e Fei sapeva che sarebbe stata una dura battaglia.

Tutto era diverso dal gioco al computer e Fei doveva prepararsi ad ogni imprevisto.

…..

Il tempo passò velocemente e giunse il giorno del matrimonio.

Nella città di Chambord c’era un’atmosfera festosa senza precedenti, tutti i cittadini erano contenti.

Prima che il sole del mattino sorgesse, Fei salì sul picco della montagna orientale con un po’ di membri della famiglia reale, alcuni ufficiali di alto livello e le sue splendide fidanzate seguendo le tradizioni di Chambord.

Quando il primo raggio di sole illuminò la vetta, porsero i loro rispetti ai re precedenti e al Dio della Guerra venerato dal regno. Poi commemorarono i soldati morti per il paese negli ultimi trent’anni e visitarono il loro cimitero.

Era una cerimonia privata, così gli estranei come gli emissari degli altri regni e imperi non erano stati invitati.

Era un evento semplice e terminò in meno di un’ora.

Mentre Fei stava limitare del picco della montagna orientale, il vento agitò i suoi capelli e il suo abito, dandogli un’aura eroica e affascinante. Mentre guardava dall’alto la splendida città di Chambord, Angela che indossava un abito bianco, alla sua sinistra, ed Elena che portava un vestito rosso e un’armatura di cuoio, alla sua destra, sembravano così belle da mettere in ombra lo splendore della natura.

Aveva bellezze al suo fianco e il regno era sotto il suo controllo. Questo era ciò che voleva un eroe!

Oggi ci sarebbe stata una grande celebrazione a Chambord, e ogni combinaguai e pagliaccio avrebbe fatto la sua mossa.



