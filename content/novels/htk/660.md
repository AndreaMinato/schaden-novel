---
weight: 6600
title: Capitolo 660 - Rare Bellezze
pubDate: 2024-06-06T20:41:47.978Z
tags:
    - htk
---

Per la maggior parte degli stranieri, era la prima volta che vedevano questo famoso sovrano, la persona più amata e venerata di Chambord.

In quel momento la folla lo stava acclamando e sembrava straordinario!

Anche se alcune persone erano ostili al re di Chambord e avevano intenti malvagi, dovevano ammettere che era un sovrano carismatico.

Su un bel cavallo bianco, il giovane indossava un abito blu cielo che delineava perfettamente il suo fisico. I suoi muscoli erano definiti, ma non così ingombranti e il suo corpo perfetto pareva contenere una quantità sconfinata di potere ed energia.

Sulla sua testa portava una corona di ramoscelli d’ulivo dorati e i suoi lunghi capelli neri neri erano legati da nove fasce e arrivavano fino alla sua vita.

Stava sorridendo e sembrava un sole del mattino sul punto di sorgere, mostrando la sua aura impressionante e virile.

Numerosi cittadini lo stavano acclamando e stavano impazzendo di gioia per lui.

Risuonarono applausi tonanti per tutta Chambord e la passione degli abitanti nei confronti del loro sovrano eruttò come un antico vulcano.

Mentre il re procedeva per la strada, la gente di fronte gli faceva strada e le sue guardie leali lo seguivano, anche loro venivano acclamate.

In quel momento, pareva che Fei fosse al centro del mondo! Tutti stavano guardando questo giovane re!

Mentre i chambordiani esultavano, il gruppo che stava per scortare le future regine uscì dall’ex palazzo del re e si diresse verso la tenuta del capo dei ministri Bast.

…..

In lontananza.

“Questo piccoletto? È il re Alexander di Chambord? È deludente! Umpf! È un bel faccino che beve ancora il latte della mamma! Non sembra forte e probabilmente posso ucciderlo con una mano sola! Sua maestà ci ha davvero ordinato di venire qui per completare questa missione? Sua maestà deve aver sopravvalutato questo piccolo re!”

C’erano tre figure robuste avvolte da mantelli neri sul tetto di un palazzo di pietra molto lontano e la persona che aveva parlato con sdegno era una di loro. Mentre fissava il sovrano acclamato da decine di migliaia di persone, sogghignò e mostrò i suoi denti affilati come coltelli.

Un’altra persona nel gruppo scosse la testa e disse: “Un leone dovrebbe usare tutta la sua forza anche quando attacca un coniglio, non dovremmo essere troppo sicuri di noi. Dopotutto i dati forniti dalla nostra rete di informazione non sono falsi!
Il re di Chambord è almeno al picco della Mezzaluna e ha un potente martello da guerra che probabilmente è un’arma stellare di livello semi divino. Non dovrebbe essere sottovalutato.”

“Eheh, anche se è vero, che potrebbe fare anche se fosse al picco della Luna Piena? L’alleanza della Caccia al Drago è composta da più di trenta esperti di molti imperi! Senza contare alcuni vecchi mostri… Il re di Chambord è spacciato! Ho sentito che questo piccolo re ha diverse bellezze al suo seguito. Allora, eheh… Cavolo, mi entusiasmo solo a pensarci! Mi divertirò con le sue regine proprio di fronte a lui! Ahahahah!” L’ultima persona che aveva parlato sembrava feroce e malata.

…..

“Re Alexander di Chambord. Finalmente ti sei rivelato, uh? Drago malvagio. Devi uscire fuori dal tuo nascondiglio e sembra che tu sia spacciato! Perfino gli dei ti sono ostili!”

Tra la folla acclamante, c’era un vecchio canuto che indossava un abito bianco.

Le vene nel suo corpo erano taglienti e la sua pelle era piena di rughe e macchie dell’età. Teneva un bastone di legno dall’aspetto bruciato e guardava il giovane re superarlo a cavallo con un sorriso. Tuttavia il suo sguardo era pieno di emozione.

I suoi occhi erano pieni di esperienza e saggezza, ma anche di crudeltà e avidità.

Anche se il suo sguardo era un po’ velato, rifletteva un misto complesso di apprezzamento, compassione, ferocia ed entusiasmo.

“Che peccato! È davvero triste. Sei un genio impareggiabile e hai un futuro illimitato. Tuttavia hai gettato via tutto a causa delle tue decisioni. Hai osato uccidere diversi esperti del mio santuario solo per quella piccola donna di nome Angela. Non volevo che gli altri scoprissero l’esistenza di questa donna che è la reincarnazione di una dea e così non ho potuto fare rapporto alla chiesa regionale settentrionale per convocare una squadra punitiva a darti la caccia, ma ho comunque preparato una bella trappola per te, eheheh! È sufficiente ad ucciderti più di cento volte!
Fin dalla nascita dell’umanità, le bellezze hanno sempre causato tragedie. Sfortunatamente sei giovani e imprudente, e sei diventato un nemico del santuario Shiye della Sacra Chiesa. La tua morte è inevitabile!”

Dopo che il sovrano di Chambord scomparì in lontananza, il vecchio si girò e dopo un po’ di passi svanì.

C’erano decine di migliaia di persone attorno a lui, ma nessuno di loro notò la sua scomparsa.

…..

“Lo ucciderò! Farò a pezzi il suo cadavere per vendicare i nostri fratelli uccisi da lui!” Il Pirata della Guerra Mellberg e il suo consigliere leale Isaac fissavano il re di Chambord che si stava allontanando da dov’erano.

“Questo giovane è il sovrano di Chambord?” In lontananza, il capo del gruppo dei mercenari del Sangue di Fuoco pensò: <em>’Interessante. Di sicuro non mi ha deluso.’</em>

“Così giovane?” Sotto una statua di pietra alta più di dieci metri, il principe Gurkov di Bordeaux finalmente vide il re di Chambord per la prima volta e ne fu sorpreso. Dietro di lui, quattro giovani cavalieri mormoravano tra di loro e ridacchiavano impudentemente. Chi sapeva cosa stavano dicendo?

“Eheh, stasera sarà una notte di sangue! Sei la mia preda! Povero insetto! Goditi l’ultimo briciolo della tua vita entusiasmante! Eheheheheh!” Nascosto nel cielo, un nano dalle mani enormi si leccò le labbra e rise con ferocia.

“Uh? Sembra che ci siano molte questioni in sospeso in città adesso. Alexander è pronto ad affrontare tutto questo?” Il bel secondo principe Dominguez stava di fronte ad una finestra e si guardava attorno tenendo il suo cagnolino Oka tra le braccia. Poi, mentre mormorava tra sé e sé, si distese nuovamente sul divano.

Dietro di lui, la Donna Demoniaca Paris sembrava preoccupata, ma Granello il Barbarossa era impassibile.

…..

Di fronte alla tenuta del capo dei ministri Bast.

Dopo circa quindici minuti di silenzio, la gente iniziò ad acclamare più forte che poteva.

“Lunga vita al re!”

“Lunga vita alle regine!”

“Lunga vita al re Alexander!”

“Lunga vita alla regina Angela! Lunga vita alla regina Elena!”

Gli spettatori impazzirono quando videro il supremo sovrano Alexander uscire dalla tenuta tenendo per mano le due splendide regine.

Angela indossava un abito bianco floreale e portava una corona in cui erano incastonate molte perle brillanti argentee e sembrava una dea appena scesa dalla luna. La sua bellezza pareva irreale, facendo ansimare tutti gli uomini attorno.

All’altro fianco del re, Elena portava un vestito rosso senza spalline e indossava il diadema di M’Avina. Pareva una valchiria avvolta dal fuoco, la sua vita sottile, le sue splendide gambe lunghe e il suo fisico perfetto le dava un’aura valorosa particolare, dimostrando un altro tipo di bellezza che non era inferiore a quella di Angela.

Quasi ogni uomo nell’area provò invidia e gelosia!

Una vettura magica appariscente condotta dal Figlio del Vento, Fernando Torres, si fermò lentamente alle porte e il capo dei ministri Bast si avvicinò e baciò Fei sulla fronte con un sorriso. Poi, in quanto membro della generazione più vecchia, entrò nella vettura con le due future regine.

Il principe azzurro avrebbe avuto un cavallo bianco e così anche Fei. Balzò sul suo cavallo e fece strada al gruppo.

Sotto la protezione dei cavalieri dello Zodiaco, il gruppo si diresse verso piazza Tiananmen, la cerimonia sarebbe iniziata lì.

Lungo la strada, le grida diventarono più forti e la folla continuava a lanciare fiori.

Dopo averci messo il doppio del tempo, il gruppo finalmente arrivò in piazza seguita dalla folla.



