---
weight: 666
title: Capitolo 666 - Morte di Esperti
pubDate: 2024-06-07T02:41:47.979Z
tags:
    - htk
---

“Tu… tu… come osi parlarmi così?”

Il principe Sark di Maze si infuriò dopo aver sentito le parole di Drogba. Era inferiore a pochi e più potente di milioni di persone! Aveva una marea di soldati e maestri al suo comando e la sua posizione era prestigiosa! Il fatto che un guerriero di un piccolo regno gli avesse parlato in modo così scortese lo aveva fatto infuriare così tanto che non riusciva a parlare in modo appropriato e aveva perso la sua eleganza.

“Eheh, sua altezza, per favore si calmi; non ne è degno! Anche se questo insetto di Chambord è un membro d’élite di Chambord, è mezzo morto! Ho solo bisogno di colpirlo una volta per decapitarlo! Sua altezza potrebbe usare la sua testa come una palla e giocarci a calcio!” Disse con un sogghigno feroce un esperto barbuto di Maze dietro il principe Sark.

Era rimasto sbalordito dalla sete di combattimento di Drogba, ma non vedeva l’ora di intervenire ora. Aveva visto quanto era rimasto ferito dalla lotta precedente. Dopotutto il Rancoroso Dio Assassino Elm era un famigerato esperto del gruppo di mercenari del Cavallo del Vento, mentre Drogba aveva raggiunto questo livello solo di recente.

Anche se Drogba aveva sorpreso tutti e aveva ucciso il suo avversario, era rimasto gravemente ferito. Questo esperto barbuto era convinto di poter approfittarsi della situazione.

“Va bene! Non farlo morire velocemente, torturalo prima! Devi farlo piangere mentre lo dissangui!” Disse con odio il principe Sark.

“Non si preoccupi sua altezza! Farò rimpiangere di essere nato a questo insetto!” Rispose l’esperto barbuto.

Fece un po’ di passi avanti e rilasciò all’istante la sua aura. Scie di fuoco blu lo avvolsero e schizzi d’acqua risuonarono nell’area come onde dell’oceano sconfinate. Era chiaro che fosse un membro d’élite di classe lunare.

Drogba non poteva nemmeno rimanere in piedi dritto al momento. Era impossibile per lui affrontare un altro avversario.

Seduto in una delle aree VIP, un giovane di bell’aspetto dai capelli biondi sospirò lievemente. Guardò il sovrano al nono piano della piattaforma ed ebbe la sensazione che fosse il momento di intervenire. Proprio mentre si girava, sorrise alle due splendide ragazze dietro di lui e fu sul punto di alzarsi quando accadde di nuovo qualcosa.

<em>Whoosh!!!! Bam!!!!!</em>

Riecheggiò un rumore fragoroso e delle fiamme verdi caddero dal cielo come una meteora. Precipitarono a terra lasciando una scia nel cielo.

Quando il polverone si calmò, la folla rimase di nuovo sbalordita.

Dopo un momento di silenzio, tutti guardarono il Pirata della Guerra con compassione.

In quel momento Mellberg tremava e i suoi occhi stavano diventando rossi. La furia e il dolore lo stavano facendo impazzire, stava anche mostrando espressioni arrabbiate.

A quanto pareva anche l’altro membro d’élite di classe lunare del suo gruppo era morto!

La sua voce era roca e la sua espressione era cupa, anche la sua morte era stata tragica.

Una mistica freccia nera dal bagliore argentato aveva inchiodato questo mago a terra! Il dardo aveva penetrato il suo pettorale sinistro e aveva sfondato le sue costole e il suo cuore, uccidendo questo mago elementale del ghiaccio così spaventoso e facendo schiantare il suo cadavere proprio accanto al Rancoroso Dio Assassino Elm.

Esperti stavano morendo!

I due maestri del gruppo dei Cavalli del Vento, il braccio destro e quello sinistro di Mellberg, famigerati nella loro regione e che si erano macchiati le mani di sangue diverse volte…

Avevano combattuto migliaia di battaglie e ucciso molti potenti avversari! Chi si sarebbe immaginato che sarebbero caduti nel piccolo regno di Chambord, morendo prima di avere l’occasione di scappare?

C’era un silenzio tombale.

Era un enorme colpo per il gruppo di mercenari del Cavallo del Vento!

D’ora in avanti, non sarebbe stato più il numero uno nel raggio di 500.000 chilometri attorno a Zenit! Ormai aveva perso circa il 40% del suo potere combattivo.

Mentre la gente cominciava a sussultare e a mormorare, una nuvola di fiamme verdi apparì nella piazza.

Il Figlio del Vento Torres apparì accanto a Drogba. Era in condizioni molto migliori rispetto al Pugno Feroce dai Capelli Neri. Eccetto per uno strato di ghiaccio sotto le sue ginocchia, era rimasto illeso. Mentre i suoi lunghi capelli biondi svolazzavano al vento, il suo bel visto e il suo fisico snello venivano illuminati dalla luna, facendolo sembrare un elfo.

I mormorii della piazza divennero sempre più animati!

Alla fine, quasi tutti non poterono reprimere lo shock e cominciarono a chiacchierare tra di loro, ignorando le reazioni dei guerrieri come Mellberg.

Sembrava che il secondo principe Dominguez avesse già accettato la situazione. Nessuno capiva cosa stesse pensando mentre strizzava piano gli occhi. Oka il cagnolino invece si guardò attorno con fare energico e curioso.

La Donna Demoniaca Paris era così scioccata che fremeva ed era rimasta a bocca spalancata e Granello il Barbarossa si stava sfregando senza accorgersene la faccia mentre si tirava i peli della sua cara barba.

Il misterioso capo del gruppo dei mercenari del Sangue di Fuoco era ancora seduto. Dato che la maschera copriva il suo viso, nessuno poteva capire qual era stata la sua reazione. I tre guerrieri dietro di lui però erano entusiasti.

Indossavano solo pantaloni di cuoio attillati ed erano a petto nudo. Portavano asce alle spalle ed era chiaro che la ferocia dei guerrieri di Chambord avesse stimolato il loro intento combattivo.

Il principe Gurkov di Bordeaux sembrava eccitato, ma i quattro cavalieri dalle armature appariscenti dietro di lui erano spaventati. Impallidendo, spostarono gli occhi verso il basso e non osarono nemmeno guardare il giovane sovrano sulla piattaforma.

Nell’area della Sacra Chiesa, anche il sacerdote Zola e il Sacro Cavaliere Luciano sbiancarono. Stavano sudando così tanto da aver macchiato i loro abiti. Tuttavia il sacerdote dai capelli bianchi accanto a loro si era già calmato e si stava guardando attorno con un sorriso sicuro, come se si stesse godendo lo spettacolo.

La parte migliore non era ancora arrivata!

Al centro della piazza.

Il cambiamento improvviso sorprese l’esperto barbuto di Maze che si fermò.

Era sicuro di poter affrontare Drogba che era gravemente ferito, ma non Torres. Non era così feroce e si era fatto avanti solo quando aveva pensato di potersi approfittare di un momento di debolezza dell’avversario. Dato che la situazione era cambiata, aveva iniziato ad esitare.

“Bleah! Come può un codardo come te dire che può decapitarmi?” Drogba sogghignò con sdegno.

Anche se Torres era rimasto sul posto senza dire nulla, il suo sorrisetto di derisione rivelò a tutti come la pensava.

“Cosa stai aspettando?! Vai ad ucciderlo!” Il principe Sark si imbarazzò e gridò con rabbia.

Dopo che l’uomo barbuto cambiò espressione diverse volte, strinse i denti, sembrava un prigioniero sul punto di essere impiccato. Mentre guardava i due esperti di Chambord, esitò e disse: “Non è giusto combattere due contro uno. Se avete il coraggio, affrontatemi uno per uno!”

“Ahahah!” Drogba scoppiò a ridere senza nascondere affatto la sua derisione.

Torres si limitò a scuotere la testa e non poté trattenersi dal sorridere a sua volta.

“Cosa? Non ne avete il coraggio?” L’uomo barbuto era davvero talentuoso. Aveva abbandonato completamente il suo onore e la sua dignità. Li provocò: “Se non ne avete il coraggio, sparite ca**o! Non voglio combattere contro due codardi!”



