---
weight: 670
title: Capitolo 67 – La storia della Prigione di Ferro, le Segrete dell'Acqua
pubDate: 2024-05-13T03:41:47.862Z
tags:
    - htk
---

BUONE FESTE!
Capitolo sponsorizzato, ringraziamo jakub!
2 (jakub) capitoli in coda, 0/5
-Schadenfreude

Fei strinse l'ascia con entrambe le mani. Inspirò profondamente l'aria piena dell'odore del sangue e iniziò a riposarsi. Dopo che entrambi tornarono al picco delle loro condizioni, Fei diede un calcio con la gamba destra e fece saltare via la spessa porta di legno...

Tra le schegge, il covo diabolico del boss finale: Andariel, aveva finalmente sollevato il suo velo misterioso, rivelandosi a Fei.

Accompagnati da ululati incessanti, Oscuri, Uomini Ratto , Ghoul e altri mostri si precipitarono su di loro.

Allo stesso tempo, un'enorme pressione inimmaginabile li schiacciò, quasi tangibile. Perfino l'aria sembrò inspessirsi. I movimenti di Fei ed Elena rallentarono, come se fossero in una piscina d'acqua. Il suo potere malvagio superava di gran lunga le loro immaginazioni.

"Morite! Maledetti intrusi!"

Un enorme ruggito scosse l'intera camera; innumerevoli statue di pietra si frantumarono, il terreno crepitò e il fuoco iniziò a bruciare sul pavimento, come se provenisse direttamente dalle profondità dell'inferno.

Poi un demone alto quattro, cinque iarde apparì di fronte a loro.

Era un gigante donna parzialmente demoniaco. Aveva un viso splendido che avrebbe mezzo in ombra qualsiasi bellezza. Il suo volto era sicuramente quello più preferito dal dio della creazione... Tuttavia, a parte il suo viso, tutto il resto del suo corpo era stato demonizzato. Per diventare più forte, Andariel aveva accettato il potere dell'inferno. Le sue splendide mani erano diventate orribili artigli demoniaci e quattro enormi corpi di serpente si estendevano dalla sua schiena, come se fosse dottor Octopus nell'uomo ragno. Un orrore inenarrabile si diffondeva dal suo corpo, era lei a metterli sotto pressione.

"Roaaar!!"

Fei gridò e iniziò ad usare l'Ululato del barbaro.

Una forza magica si diffuse attorno e spaventò tutti i demoni di basso livello e i mostri che stavano seguendo Andariel. Sfortunatamente l'abilità non era affatto efficace sul super boss Andariel. La creatura non provò nessuna paura, invece abbassò la testa e ruggì. Dal suo corpo fuoriuscirono sei nuvole verdi dal pessimo odore.

"Elena, rimani lontana. Non toccarli; sono gas letali."

Gridò Fei. Tirò fuori una bottiglia di Pozione Curativa Normale e la aprì con i denti. Poi caricò verso le nuvole verdi e si avvicinò ad Andariel. L'enorme ascia nelle sue mani si trasformò in una serie di bagliori bianchi e colpì Andariel.

"Roaaaaaar!!"

Il demone donna provò dolore; ruggì mentre contrattaccava freneticamente.

Fei fu subito avvelenato dalla tossina e i suoi capelli diventarono verdi. L'ascia fu ricoperta da uno spesso succo dello stesso colore. Fei fu martellato un paio di volte dai contrattacchi del demone femmina; sputò molto sangue dalla bocca e i suoi punti ferita stavano diminuendo rapidamente come un palloncino che si sgonfiava.

Doveva girarsi e schivare gli attacchi. Corse via velocemente e prese un po' di distanza da Andariel, poi aprì un'altra Pozione Curativa Normale e la tracannò.

Andariel lo inseguì. Nuvole di veleno mortale volarono verso Fei e lo avvolsero.

In quel momento...

"Beng! Beng! Beng! Beng!

La corda dell'arco mieti anime tremò, l'Arco Ricurvo Boreale dorato lasciò una serie di immagini residue. Delle frecce blu e affilate sfrecciarono verso Andariel come gocce di pioggia in una tempesta e diminuivano i punti ferita del demone.

La "valchiria" Elena continuava a scagliare dardi e il suo potere magico si agitò all'impazzata nel suo corpo. Fissava Andariel freddamente e l'aveva attaccata dopo aver visto che Fei era in pericolo.

Il livello di questo attacco aggressivo attirò l'attenzione di Andariel, che ruggì con rabbia, si voltò e iniziò a dirigersi verso Elena.

"Mantieni le distanze... Non lasciare che arrivi a meno di 30 iarde da te!" Gridò Fei mentre beveva un'altra Pozione Curativa Normale. Si voltò e inseguì Andariel colpendola continuamente alla schiena con la sua ascia. Finalmente il demone tornò a concentrarsi su di lui.

Usando questo metodo, Fei ed Elena cercarono di distrarre Andariel; erano entrambi in una situazione estremamente pericolosa.

Però i punti ferita di Andariel stavano calando poco a poco...

Alla fine, dopo circa mezz'ora, Fei ottenne il risultato sperato. Accompagnato da un grido di dolore e riluttanza, il demone più spaventoso cadde in una pozza del suo stesso sangue. Fei vide una lacrima scorrere sul viso elegante e splendido di Andariel. Un senso di sollievo e fascino riempì i suoi begli occhi, che avrebbero potuto incantare perfino un dio, sembrava che stesse addio al suo amato...

Cambiò velocemente espressione; Fei pensò perfino di aver avuto le allucinazioni.

Poi Andariel iniziò a bruciare. Le fiamme coprirono il suo viso angelico e il suo orribile corpo da demone; presto fu ridotta in cenere. I suoi seguaci mostruosi di basso livello ulularono e caddero a terra, anche loro iniziarono a bruciare.

Presto non rimase nessuna creatura nell'intero piano.

Fei stava ancora pensando alla scena sbalorditiva, quando un bagliore bianco cadde dal cielo e lo circondò...

"Ahah, sono di nuovo salito di livello!!"

Fei si entusiasmò. Aprì il menu del suo personaggio, il suo barbaro era già al livello 16 dopo queste battaglie feroci, era aumentato di quattro livelli nelle ultime quattro ore, non era affatto male.

Dopo aver finito di distribuire ogni attributo e punto abilità, l'attenzione di Fei fu attirata velocemente dalle luci dorate a terra. Andariel aveva lasciato quattro oggetti dorati rari. Fei si entusiasmò e andò subito a raccoglierli. C'era un potente scudo della sfinge, un paio di stivali in cotta di maglia, un semplice elmo d'acciaio tradizionale con delle antiche incisioni e una cintura pesante gialla.

"Eh? Ahahahahah, non c'è da meravigliarsi che non abbia ottenuto nulla di buono dalla Contessa e dal Fabbro, sembra che tutti gli oggetti siano stati accumulati dal boss finale Andariel... sono fortunatissimo! Sono tutti oggetti di cui il mio barbaro ha proprio bisogno. Ahahahah!"

Fei era entusiasta.

Anche se non aveva identificato i quattro oggetti, poteva capire che erano di qualità solo guardandoli. Dopo che Fei rimase sul posto e rise per un po', esplorò il piano e prese tutti gli oggetti magici blu e le monete d'oro che i mostri e i demoni avevano fatto cadere.

Dopo aver ripulito il campo di battaglia, Fei usò un Portale Cittadino e tornò nel Campo delle Ranger con Elena.

Fei non era sicuro se fosse un'illusione, ma non appena rientrò nell'accampamento, ebbe la sensazione che fosse cambiato qualcosa.

In effetti sentì delle acclamazioni.

"Andariel è morta... non sto sognando, vero? Quel maledetto demone è morto davvero!!"

"È quel coraggioso barbaro, ha davvero ucciso Andariel... È incredibile!"

"Finalmente è tornata la luce nel continente delle Ranger... Siamo salvi!!"

"Che dio ti benedica. Andariel è morta e la strada ad est è stata riaperta! Ora possiamo andare a Lut Gholein..."

Fei ne fu sbalordito. Si girò e scoprì che la bella mercenaria stava piangendo di gioia. Elena lo fissò con ammirazione e venerazione, e disse tremando: "Signor Fei, hai ucciso l'incubo del Campo delle Ranger, Andariel. Sarai il guerriero leggendario del Campo delle Ranger. Secondo il giuramento di sangue degli antenati di 60 anni fa, diventerai il supremo guerriero e il capo del Campo delle Ranger. Inolre potrai ottenere tre leggendarie tecniche miracolose dal grande dio!"

Mentre Elena parlava, sempre più persone si avvicinarono; l'avida sacerdotessa Akara, il capo militare Kashya, il fabbro Charsi, "l'osceno" vecchio Cain, il giocatore d'azzardo Gheed e molte altre giovani e belle ranger... Tutti circondarono Fei e cantarono un'antica canzone misteriosa mentre si inginocchiavano con entusiasmo e solennità.

Fei rimase a bocca aperta.

<em>'Strano. Non mi ricordo una scena del genere nel gioco.'</em> Era proprio sorpreso. Stava per fare domande sul giuramento di sangue degli antenati e delle leggendarie tecniche divine, ma in quel momento...

"Stai per superare il limite di tempo del gioco... Partità il conto alla rovescia di dieci secondi..."

La voce misteriosa fredda e indesiderata iniziò a risuonare di nuovo nella mente di Fei.

Fei ne fu sorpreso, ma sapeva che non c'era tempo per fare domande. Convertì velocemente un paio si oggetti che desiderava nel mondo reale. Sfortunatamente non poteva farlo con il Portale Cittadino a causa delle restrizioni di livello; eccetto questo, trasportò con successo un paio di bottiglie di Pozioni del Vigore, curative e del mana...

La sensazione di assenza di gravità tornò e la visuale di Fei si oscurò.

Era tutto scomparso.

.....

Quando riaprì gli occhi, era già tornato nel mondo reale.

Il sole era ad ovest ed era passata già l'ora di pranzo. Fei non aveva idea di dove fossero andate Angela ed Emma. Chiese ad una domestica di portargli del cibo qualunque per riempirsi lo stomaco, poi andò nella prigione di ferro di Chambord con la sua guardia personale sotto la guida di Brook. Era pronto ad eseguire i suoi ordini di prima questa mattina e di ristrutturare l'intera segreta.

I sotterranei dell'acqua erano il luogo dove i re precedenti avevano imprigionato e interrogato i prigionieri. Era strettamente sorvegliato e localizzato in un'area remota. I tre camminarono lungo l'ampia strada di pietra che conduceva alle montagne nella parte posteriore di Chambord. Arrivarono a destinazione dopo circa venti minuti.

C'erano due statue di pietra di guerrieri alte trenta iarde di fronte alle porte della prigione. Davano una sensazione opprimente e sembravano prestigiose. Dietro di esse c'era una scalinata lunga un miglio lastricata di pietre bianche; seguiva il terreno lievemente inclinato e saliva per le montagne. Portava ad una piazza di medie dimensioni, che ospitava una struttura simile ad un bunker proprio al suo centro. Era la Prigione di Ferro, le Segrete dell'Acqua.

Questo carcere aveva imprigionato numerosi criminali e molti nobili, reali, eroi e ufficiali militari erano morti in questo posto. Anche numerosi civili e criminali si erano ridotti in ossa bianche qui. Si poteva dire che fosse il luogo più spaventoso a Chambord. Chiunque venisse imprigionato qui, quasi per certo non ne sarebbe più uscito vivo. Nessuno avrebbe voluto avvicinarsi ad una tomba sanguinosa, cupa e agghiacciante, anche se era un caldo giorno estivo. Ciò che sorprese Fei e Brook fu che, quando arrivarono in piazza, trovarono una folla di gente...



