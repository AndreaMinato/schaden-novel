---
weight: 672
title: Capitolo 672 - Disprezzati dalla Valchiria
pubDate: 2024-06-07T08:41:47.980Z
tags:
    - htk
---

Molti risero vedendola scoccare le tre frecce.

<em>’Regina di Chambord, come mai sei così noncurante? Stai cercando di abbattere un uccellino?’</em> Pensarono. <em>’Stai affrontando un membro d’élite della Luna Piena ad un passo dalla classe solare e ha un’arma stellare di ottavo livello! Cosa sta succedendo? Il tuo attacco spensierato è ridicolo! È come cercare di usare una spatola per spazzare via un enorme drago!’</em>

Perfino Brando lo trovò divertente. La sua energia elementale del legno era al suo picco e rimbombi che emanava assomigliavano a quelli di un fiume dalla corrente rapida.

Il suo intero corpo era avvolto da fiamme verdi, non più visibili agli altri, e la sua arma stellare brillava.

“Muori!” Gridò con rabbia Brando mentre attaccava senza pietà.

Era un attacco letale! Non c’era modo di schivare o difendersi per i suoi avversari!

Tuttavia, proprio mentre rideva con sicurezza e lanciava il suo attacco, all’improvviso ebbe la sensazione che una bestia terrificante lo stesse prendendo di mira! Fu colto da un brutto presentimento che lo scioccò! Non aveva mai provato una sensazione così spaventosa da quando aveva raggiunto il picco della Luna Piena! Gli si erano rizzati tutti i capelli!

“Cosa… cosa sta succedendo? Eh… AH!”

Brando impallidì. Prima che potesse reagire, sentì scie d’energia gelida sia alla gola che al petto.

Un momento dopo, tutto il suo potere fuoriuscì dal suo corpo come acqua durante un allagamento e fu sopraffatto da una stanchezza senza precedenti. Non poteva nemmeno stare fermo a mezz’aria e barcollò per poi cadere. La sua arma stellare di ottavo livello stava diventando sempre più pesante e quasi non poteva più tenerla.

L’energia brillante di colore verde evaporò e scomparì immediatamente.

L’erba cresciuta da poco e i rampicanti spessi appassirono velocemente. Poi si rinsecchirono per poi ridursi in puntini gialli che scomparirono nel nulla.

La piazza verde tornò al suo aspetto originale e le macchie di sangue, insieme ai cadaveri degli esperti, ricomparirono.

“Tu… tu…” Brando cadde a terra, tremava e barcollava.

Questo esperto dell’impero Leon non sembrava più elegante e forte dopo che era caduto da quei rampicanti verdi. Abbassò lentamente la testa e si rese conto che c’erano tre piccoli buchi nel suo corpo, uno nella gola e gli altri nel suo pettorale destro e sinistro.

Era chiaro che le frecce lo avessero trafitto e la loro energia mistica fosse rimasta nel suo corpo. Il ghiaccio continuava ad estendersi attorno ai fori, costruendo muri di ghiaccio blu. Tutto il suo sangue si stava congelando.

Finalmente Brando si rese conto di qualcosa.

<em>’Questa splendida regina accanto al re di Chambord è una potente esperta! Tre sue frecce mi hanno sconfitto nonostante la mia arma stellare di ottavo livello. Non so nemmeno quando sono stato trafitto… Questo… ho sopravvalutato le mie capacità e posso solo biasimare me stesso!’</em> Pensò.

Quasi in un istante, l’energia di ghiaccio si diffuse per tutto il suo corpo e lo trasformò in una scultura.

I tre dardi avevano ucciso un membro d’élite al picco della Luna Piena ad un passo dalla classe solare!

Questo cambiamento scioccante sbalordì tutti quanti!

<em>’La regina Elena… è così potente? Il re Alexander… Dove ha trovato questa regina splendida, ma potente? Può uccidere facilmente un esperto ad un passo dalla classe solare! Sembra la storia esagerata di un poeta itinerante!‘</em> Pensò la gente.

Le parole di Elena “Alexander, non mi piace questa persona. Posso ucciderlo?” stavano ancora risuonando nelle orecchie della folla. Pensavano che fosse solo permalosa, ma ora avevano capito cosa intendeva e quali sarebbero state le conseguenze nell’attirare il suo disprezzo.

Molti giovani energici a cui piaceva fantasticare ne furono terrorizzati. Dopo aver pensato a come avevano fissato la splendida regina con sufficienza quando aveva fatto quel commento…

Dopo essersi resi conto di quanto erano stati inappropriati, abbassarono le teste, temevano di attirare le ire di questa potente regina.

Nessuno avrebbe potuto sopportare le conseguenze dell’irritare la valchiria!

Fei era il solo a non essere rimasto sorpreso.

Elena era al livello 98 della modalità Incubo ed era ad un passo dall’entrare in quella infernale. Perciò anche lei stava per diventare il corrispondente di una signora di classe solare.

Elena aveva usato il grande arco della matrona della Magia di M’Avina, che era la componente di una serie di massimo livello nel mondo di Diablo. Era molto più potente dell’arma stellare di ottavo livello di Brando!

Inoltre, anche se Elena sembrava avesse lanciato un attacco noncurante, aveva usato il suo colpo più potente! Aveva sfruttato l’abilità finale dell’Antico Madawc, Doppio Lancio, e l’aveva fusa con le sue tecniche di tiro con l’arco.

Contando tutti questi fattori e l’imprudenza di Brando, era ragionevole che Elena lo avesse eliminato con tre attacchi.

Fei fece un lieve cenno e una scia di luce argentea salì al cielo e atterrò nella sua mano.

Era l’arma stellare di ottavo livello.

Questa scena ridestò tutti gli esperti. Provarono rimpianto per essere rimasti troppo sbalorditi ed essersi dimenticati di lottare per questa arma stellare di alto livello, il re di Chambord aveva potuto cogliere l’opportunità per prenderla.

Pensandoci comunque, sarebbe stato difficile ottenerla visto che c’erano così tanti esperti presenti. Inoltre era un tesoro che tecnicamente apparteneva all’impero Leon, eccetto il re di Chambord, chi altri avrebbe osato rubarla così apertamente?

Fei ispezionò con attenzione l’arma che sembrava maestosa e nobile. La batté lievemente con un dito e risuonò un tintinnio nell’aria.

Era uno spadone simmetrico, c’erano quattro solchi sanguinosi ad ogni lato dell’arma e la lama era tagliente. L’impugnatura e la guardia sembravano semplici, ma feroci, dando una sensazione di fermezza. Chi era abbastanza potente avrebbe potuto brandirlo con una sola mano.

Tuttavia, anche se era un tesoro, era un po’ inferiore al Fulmine Nero di ottavo livello di Lampard.

Mentre annuiva con soddisfazione, Fei posò due dita sulla spada e disperse la potente energia al suo interno, rimuovendo ogni connessione spirituale con i proprietari precedenti.

Dopodiché la ripose lentamente nel suo inventario.

Questa scena fece deglutire molte persone.



