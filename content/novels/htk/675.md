---
weight: 6750
title: Capitolo 675 - La Vera Forza del Sovrano di Chambord
pubDate: 2024-06-07T11:41:47.980Z
tags:
    - htk
---

Non c’era da meravigliarsi che Senxi fosse il vescovo della Sabbia Rossa, uno dei cinque santuari più prominenti nella chiesa settentrionale regionale. La forza che aveva dimostrava corrispondeva alla sua posizione e alla sua fama. La sua aura divina faceva provare disperazione e debolezza nella gente. Tutti gli ospiti nella piazza si sentirono impotenti di fronte a lui.

Tuttavia, sorprendentemente, questo non era l’asso nella manica del vescovo della Sabbia Rossa.

Non appena la formazione difensiva, lo Schermo dell’Acqua dell’Occhio Celeste, si era frantumato, erano apparse altre due figure silenziose nel cielo. Indossavano entrambi abiti neri da sacerdote e rimanevano fermi sul posto senza emanare fluttuazioni di energia.

Tuttavia era più che sufficiente per soffocare tutti gli altri. Ebbero la sensazione di aver incontrato due buchi neri terrificanti che stavano risucchiando le loro anime insieme allo spazio attorno a loro.

Questo… Altri due signori di classe solare?

Anche se non avevano mostrato la loro forza, né avevano parlato, tutti gli esperti in piazza potevano capire che erano signori di classe solare che potevano rivaleggiare con il vescovo della Sabbia Rossa. Queste due persone emanavano un’aura misteriosa.

“Re di Chambord, probabilmente sei sorpreso. Il signor Platini l’ha già previsto; sapeva che avresti potuto rifiutare di ascoltare il suo ordine. Perciò, ha già mandato il diacono di sinistra e di destra del santuario Shiye con me. Il signor Dior e il signor Lemorz porteranno via la sacerdotessa stasera!
Stavo cercando di essere gentile e darti un’opportunità, ma non mi aspettavo che saresti stato così malvagio da sfidare la volontà degli dei. Sembra che l’intero regno di Chambord sia spacciato. Dato che sei determinato a resistere, allora annienterò Chambord e esorcizzerò questo male insieme ai due Anziani!”

Mentre il vescovo Senxi parlava, il suo corpo si sollevò lentamente e si mise fianco a fianco con gli altri due signori di classe solare. La sua voce riecheggiava come una campana fragorosa e le onde sonore stordivano la folla.

Era un enorme ribaltamento degli eventi che la gente non si aspettava!

Chi si sarebbe immaginato che il matrimonio di un piccolo sovrano avrebbe attirato tre signori di classe solare di cui parlavano solo le leggende?

Dato che si erano mostrati in questa piccola città remota, era chiaro che il re di Chambord e il suo paese fossero spacciati. Nessuno credeva che potesse competere con questi potenti nemici.

“Ahahahah! Re di Chambord! Sei morto! Spacciato!” Il principe Simon di Marse si rilassò e rise fragorosamente; finalmente non aveva più il cuore in gola.

“Giusto! Vediamo come potrà ribaltare la situazione stavolta! Ahahah! Il regno di Chambord verrà annientato stasera!” Anche il principe Sark di Maze rise spudoratamente. Non dovevano più preoccuparsi di subìre la vendetta del re di Chambord per ciò che avevano fatto!

Chambord era spacciata! La comparsa di tre signori di classe solare aveva già determinato il risultato.

“Giusto! Non preoccupatevi! Uccidiamo ogni chambordiano! Altrimenti dovremo affrontare ritorsioni in futuro!” Ricordò agli altri un membro d’élite di classe lunare che aveva il viso coperto da un velo nero.

Per non venire riconosciuti dagli altri, la maggior parte dei membri d’élite di classe lunare dell’Alleanza della Caccia al Drago si erano mascherati per nascondere la loro identità, Tuttavia non potevano celare le loro aure particolari agli altri.

Il potere che Chambord aveva dimostrato li aveva resi ancora più determinati ad annientarla. Dato che si erano già uniti all’Alleanza di Caccia al Drago, avrebbero ucciso ogni chambordiano, non che fossero bambini o anziani, dovevano annientare ogni potenziale minaccia.

Con tre signori di classe solare, potevano bloccare facilmente il re di Chambord e la regina Elena e così sarebbero stati in netto vantaggio numerico! C’erano molti più membri d’élite di classe lunare dalla loro parte e avrebbero potuto uccidere facilmente i cittadini di Chambord.

“Re di Chambord, smettila di resistere! Se ti arrendi adesso, posso prometterti che i chambordiani innocenti non verranno uccisi! Il tuo regno potrà continuare a sopravvivere!” Disse il vescovo Senxi mentre guardava dall’alto Fei. Ora sembrava emanare un’aura maestosa e nobile.

Gli altri due Anziani del Santuario Shiye non dissero nulla. Si limitarono a rilasciare la loro energia e avvolsero l’intero regno di Chambord, mettendo sotto pressione ogni esperto dalla parte di Fei.

Il collasso di Chambord sembrava imminente.

Sarebbe stato un massacro assoluto!

Tuttavia il re di Chambord inaspettatamente non sembrava spaventato, invece sorrise con tranquillità.

Il sorriso era così sincero che tutti gli ospiti pensarono che avesse perso la testa a causa della pressione.

“Che sorridi? Muori!” Il vescovo Senxi era davvero irritato, aveva sentito un brutto presentimento vedendo quel sorriso.

Arrabbiato, scagliò un colpo di palmo e un bagliore argenteo si abbatté su Fei come un fulmine. Il potere di questo attacco era devastante.

<em>Boom!</em>

“È difficile dire chi sopravviverà e chi morirà davvero!” Fei tirò un pugno verso l’alto.

Un raggio dorato sfrecciò dalla sua mano e si scontrò con il raggio d’argento.

<em>Boom!!!!!!!!!!!!!!!!!!</em>

Un’onda sonica terrificante si espanse attorno e scioccò il cielo e la terra.

Stranamente il re di Chambord non era stato ridotto in cenere dal vescovo della Sabbia Rossa. Al contrario, la luce dorata era stata distrutta dal raggio argenteo e stava ancora sfrecciando verso l’alto senza fermarsi.

Senxi era sbalordito.

Il raggio dorato portava con sé un’aura fredda e mortale.

Durante questo momento critico, poté solo schivare. Fu un teletrasporto brusco e scomposto.

<em>Whoosh!</em>

La luce dorata lo mancò a stento mentre Senxi si fondeva con lo spazio attorno. Sotto il cielo notturno, il potere terrificante ridusse in cenere parte della manica nera del vescovo.

“Tu…” Il vescovo Senxi della Sabbia Rossa si spaventò e si arrabbiò mentre la sua schiena si ricopriva di sudore. Incredulo gridò: “Sei avanzato alla classe solare? Quanti anni hai? Come ci sei riuscito? Com’è possibile? Non può essere! Tu… come?”

Membri d’élite di classe lunare non potevano affrontare signori di classe solare! Era risaputo!

Il re di Chambord aveva scagliato solo un pugno, ma aveva distrutto all’istante il colpo del vescovo di Senxi e l’aveva perfino danneggiato un po’. Questo era sufficiente a dimostrare che era almeno un signore di classe solare e non un membro d’élite al picco della Luna Piena come tutti avevano pensato.

“Cosa? Sei sorpreso?” Anche Fei volò lentamente nel cielo.

Ora tutti i membri d’élite di classe lunare dell’Alleanza della Caccia al Drago rimasero sbalorditi; guardarono Fei e rimpiansero la loro decisione. Se fossero potuti tornare indietro, avrebbero preferito entrare in uno dei dieci luoghi proibiti del continente di Azeroth piuttosto che partecipare a questa operazione che un tempo pensavano sarebbe stata un gioco da ragazzi.

Il re di Chambord stravolgeva completamente ogni punto fermo di questo mondo.

<em>’Come può un giovane sulla ventina diventare un signore di classe solare?’</em> Pensò la gente. <em>’Che sia la reincarnazione di un dio?’</em>

“Tuttavia abbiamo comunque tre signori di classe solare dalla nostra parte e la situazione non è così male. Finché potremo uccidere il sovrano di Chambord, sarà l’Alleanza della Caccia al Drago a vincere!”



