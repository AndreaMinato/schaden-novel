---
weight: 68
title: Capitolo 68 – Scoperta Scioccante
pubDate: 2024-05-13T04:41:47.862Z
tags:
    - htk
---

BUONE FESTE!
Capitolo sponsorizzato, ringraziamo jakub!
1 (jakub) capitoli in coda, 0/5
-Schadenfreude

Fei entrò in piazza e si guardò attorno con attenzione. Scoprì che la maggior parte delle persone qui erano pallide e magre, e portavano degli abiti laceri. Erano i cittadini più poveri a Chambord. Si erano radunati tutti qui per qualche motivo; quando videro arrivare Fei, lo acclamarono e si inginocchiarono a terra.

"Guardate, sua maestà è venuta davvero..."

"Sua maestà, per favore faccia giustizia per tutti noi!"

"Vogliamo denunciare gli ufficiali della prigione. Hanno abusato del loro potere e arrestato degli innocenti..."

"Re Alexander, mio figlio è stato arrestato e gettato nella Prigione di Ferro solo perché ha offeso accidentalmente il figlio dell'ex capo dei ministri Gill. Sua maestà, per favore faccia qualcosa..."

Fei si girò e guardò Brook, che scosse la testa e disse: "Sua maestà, non ho detto loro di radunarsi qui; non ho nemmeno riferito loro che sarebbe venuto qui questo pomeriggio. Strano... Devo mandarli via?"

Fei sorrise e scosse la testa: "Non importa. Non sono qui per ristrutturare la Prigione di Ferro? È perfetto; posso ottenere ancora più informazioni su ogni prigioniero. Manda un soldato a prendere tavoli e sedie in piazza e ordina al guardiano Oleg di portare tutti i documenti. Risistemerò la prigione di fronte a tutti i cittadini."

Brook annuì e andò ad eseguire il comando di Fei.

Presto i cittadini in piazza furono separati dai soldati. Fu costruito un capanno in piazza in cui furono sistemati tavoli e sedie. Pile di documenti scritti sulla sete e pelli di animali in cui era descritto il processo e l'esito di ogni causa degli ultimi dieci anni furono trasferiti nel capanno. Su alcuni documenti cresceva della muffa; forse erano stati lasciati nello stesso posto per troppo tempo. Quando Fei li esaminò, un odore di stantio riempì le sue narici.

"Grande e onorabile re Alexander, questi sono i documenti degli ultimi dieci anni. Ho ordinato ai miei sottoposti di spostarli tutti qui e non ne manca nemmeno uno mio re. Da quando sono diventato il guardiano di Chambord, non osato affatto battere la fiacca." L'adulatore Oleg era accanto a Fei e sorrideva supplichevolmente. Stava ondeggiando un ventaglio dalle piume bianche per fare vento a Fei.

Il re annuì piano.

Oleg uscì dal capanno con entusiasmo come un pollo che era stato incoraggiato dal suo proprietario durante un combattimento di galli. Annunciò: "Il grande re Alexander è arrivato nella Prigione di Ferro per esporre e correggere tutti i crimini che il cospiratore Bazzer ha commesso contro Chambord. Ringraziatelo, la giustizia e l'imparzialità sono arrivate nelle segrete dell'acqua. Se qualcuno di voi è stato trattato ingiustamente ed è stato perseguitato da quel maledetto Bazzer, potrà sporgere reclamo al re in tutta sicurezza. Il nostro re è saggio, giusto, imparziale e gentile... Riserverà il giusto trattamento a tutti gli innocenti."

Oleg aveva usato almeno dodici aggettivi per lodare Fei. Dopo aver schizzato saliva ovunque, alla fine ordinò ai soldati di separare con cautela i cittadini dal capanno e creò una piccola entrata; i sudditi potevano entrare e lamentarsi con Fei uno per uno.

Il re approvò questo approccio.

Anche se Oleg era timido, avido e pauroso, ed era un grandissimo adulatore, aveva i suoi punti di forza. In confronto agli ufficiali militari come Brook, era molto più attento. Aveva una buona capacità di gestire situazioni del genere. Persone del genere sarebbero stati grandi assistenti se fossero state utilizzate appropriatamente.

"Onorabile re Alexander, per favore faccia giustizia..."

Un vecchio dai vestiti laceri entrò per primo e si inginocchiò. Suo figlio era un servo nella tenuta dell'ex capo dei ministri. Suo figlio una volta aveva infranto per sbaglio la ciotola del cane di Gill e gli era stato chiesto di pagare dieci monete d'oro. Visto che la sua famiglia non aveva una quantità di soldi del genere, suo figlio era stato imprigionato nella Prigione di Ferro; erano passati tre mesi ormai e il vecchio non sapeva nemmeno se suo figlio fosse ancora vivo.

Presto un carceriere passò a Fei dei documenti riguardo al figlio del vecchio. Fei lo esaminò, le note riportavano più o meno ciò che era stato detto dall'anziano. Accarezzò la penna e pose fine al caso. Il figlio del vecchio fu liberato all'istante e Fei prese dieci monete d'oro dalle proprietà confiscate di Bazzer e le diede alla famiglia come compensazione. Il figlio dell'anziano era stato torturato, ma in generale era in salute. Padre e figlio si riunirono e piansero, e poi si inginocchiarono per ringraziare Fei per la sua pietà...

Dopo aver visto questa scena, tutti i cittadini attorno si entusiasmarono.

La gente entrò nel capanno e pianse mentre si lamentava continuamente. La maggior parte delle persone erano state coinvolte in piccoli incidenti insignificanti, ma visto che riguardavano Bazzer e altri nobili nel regno, i cittadini erano maltrattati e imprigionati dai loro superiori, finendo torturati nelle segrete dell'acqua...

In soli trenta minuti, Fei aveva liberato più di quaranta persone dalla Prigione di Ferro. Tutti gli innocenti non solo avevano recuperato la loro libertà, ma avevano ricevuto un compenso; una moneta d'oro corrispondeva all'incirca all'introito annuale di una famiglia povera. Tutte le persone in piazza provarono gratitudine e si inginocchiarono mentre esultavano "Lunga vita al re"...

Fei si era goduto il brivido di essere un giudice.

Ma mentre la ristrutturazione continuava, la gente che aveva solo intenzione di rimanere a guardare non poté trattenersi dall'alzarsi e di lamentarsi delle ingiustizie che avevano subìto. Alcune persone erano state derubate dai nobili e avevano finito con il diventare senzatetto, mentre altri erano stati imbrogliati da grossi mercanti ed erano stati privati di loro cimeli di famiglia. Le tenute dei nobili avevano anche rapito alcune delle loro figlie, di cui non avevano più sentito notizie...

I cittadini in piazza iniziarono ad adirarsi e la situazione stava sfuggendo un po' al controllo di Fei.

Non appena Fei si rese conto che stavano arrivando sempre più persone, iniziò a sudare e interruppe la "ristrutturazione". Ordinò ad un segretario di registrare tutte le lamentele e le diede al nuovo capo dei ministri Bast. Fei era sicuro che il suo cognato avrebbe gestito appropriatamente questi casi.

Fei invece esaminò tutti i documenti. La maggior parte dei casi non era difficile da risolvere. Dopo due ore, il 60-70% dei prigionieri fu liberato. Sinceramente, in un regno remoto come Chambord, la maggior parte della gente era gentile e amichevole; non ci sarebbero stati dei crimini enormi o scioccanti. La maggior dei casi erano dovuti a nobili e ricchi mercanti che tiranneggiavano i civili poveri, mentre alcune erano dispute tra vicini. Per Fei, che era una persona istruita che proveniva dalla terra, avrebbe risolto velocemente tutti questi problemi finché avesse seguito i princìpi di uguaglianza.

Dopo che finì di esaminare tutti i documenti, i cittadini si inginocchiarono con entusiasmo e lo acclamarono. Accompagnati da cori di "lunga vita al re Alexander", Fei, Brook e Oleg entrarono nella Prigione di Ferro.

Quando entrarono nel bunker di pietra, Fei si rese conto che il nome della prigioniera era proprio accurato. La costruzione in piazza era solo il luogo dove vivevano gli ufficiali della prigione; il vero carcere era sottoterra. Qualcuno aveva scavato un corridoio nelle profondità della montagna rocciosa.

Il passaggio era alto tre iarde e ampio due, e si inoltrava nelle profondità della terra attraverso numerose scalinate di pietra.

La luce si offuscò velocemente. Dopo una discesa di circa tre-quattrocento iarde di profondità, il corridoio diventò piano; si estendeva orizzontalmente anziché verticalmente. Ad entrambi i lati del corridoio c'erano delle griglie di pietra artificiali dalle dimensioni irregolari che reggevano delle torce a carbone. Le fiamme tremolavano e illuminavano l'intero corridoio, ma l'oscurità alla fine del corridoio creava un'atmosfera spaventosa.

Fei divenne sempre più sorpreso mentre si inoltrava nelle profondità della prigione.

Rimase scioccato nello scoprire che l'interno della montagna dietro Chambord era stata svuotata completamente. L'intera prigione non conteneva un solo mattone o piastrella; era stata scavata dall'interno della montagna e sembrava un labirinto sotterraneo. Dopo più di due terzi di miglia di cammino e dopo aver superato più di due decine di porte di ferro, Fei sentì il gorgoglio dell'acqua mentre il passaggio si apriva. Molte stanze di pietra erano state scavate ad entrambi i lati del corridoio e sigillati da recinti d'acciaio. Queste stanze erano coperte da paglia bagnata e contenevano alcuni semplici letti e sedie di pietra; erano le camere dov'erano rinchiusi i prigionieri.

Dopo la scarcerazione di numerosi cittadini innocenti e la ristrutturazione della prigione di Fei, la maggior parte delle stanze di pietra adesso era vuota. Solo poche di esse rinchiudevano i prigionieri che avevano commesso furti, aggressioni e altri crimini. Dopo aver visto i nuovi arrivati, alcuni prigionieri non reagirono minimamente, alcuni si precipitarono dalle sbarre a gridare che erano innocenti e altri si limitarono a ridere con sdegno di fronte al re...

Più Fei camminava, più il corridoio diventava ampio; si era trasformato in una grande sala.

Il gorgoglio dell'acqua divenne sempre più rumoroso.

Alla fine, dopo aver proceduto per altre 500 iarde, vide un fiume sotterraneo ad un lato del corridoio. Alcune delle stanze erano scavate sotto la superficie dell'acqua, così il pavimento di queste camere era allagato; il solo modo per evitare di gelarsi era rimanere sui letti di pietra. Queste erano le cosiddette "segrete dell'acqua".

La scala della Prigione di Ferro andava oltre la sua immaginazione. Anche quando gli strumenti e i metodi dell'architettura del ventunesimo secolo, ci sarebbero voluti anni, risorse, lavoro e un'enorme somma di soldi per scavare un labirinto così magnifico nella montagna... Era troppo scioccante. Era difficile immaginare chi aveva scavato una caverna così vasta.

Come se avesse capito che Fei era confuso, Oleg lo seguì e spiegò con umiltà: "Sua maestà, questa prigione non è stata costruita da Chambord... Secondo la letteratura reale, cento anni fa, un cittadino stava cacciando nella montagna posteriore e h scoperto per caso questa caverna sotterranea. Dopo che il re lo ha saputo, ha ordinato di bloccare questo posto. Dopo generazioni di esplorazioni e graduali migliorie, questo luogo è diventato una prigione impenetrabile. Negli ultimi sessant'anni non è riuscito a scappare nemmeno un prigioniero. Si dice che suo padre, il vecchio re Alexander, abbia imprigionato un guerriero terrificante e che, fino alla morte, nemmeno quell'uomo è riuscito a scappare da qui..."

"Allora è così."

Dopo aver sentito la spiegazione del guardiano Oleg, Fei capì.

Solo così poteva avere senso. Questa enorme caverna sotterranea non poteva essere opera di Chambord. Anche se la città fosse stata un regno affiliato di quarto livello lievemente potente, per scavare una caverna così magnifica nella montagna ci sarebbero voluti più di cento anni.

"Allora sai chi ha creato questa caverna sotterranea?" Chiese Fei.

"Nessuno sa chi ha creato questo posto. Non ci sono indizi, né tracce. Eccetto per queste semplici stanze di pietra e questo corridoio, non ci sono statue, né murali. Quando la famiglia reale è entrata qui per la prima volta, non ha trovato nessun documento, né materiale, né provviste. Sembra che questo posto sia stato abbandonato per qualche misterioso motivo. Alcuni sospettano perfino che sia opera di dio."

"Opera di dio?"

"Sì, gli esseri umani avrebbero difficoltà a scavare in queste rocce dure e creare una caverna così enorme dentro una montagna... naturalmente altri dicono che questa grotta potrebbe essere il capolavoro di un nano delle caverne, ma i nani sono scomparsi per più di quattro o cinquecento anni..."

Mentre Oleg stava parlando, il campo visivo di Fei si allargò. Era arrivato in un atrio alto qualche centinaio di iarde. Numerose torce illuminavano le pareti e il soffitto. Sembravano delle stelle brillanti nella notte cupa, radiose e splendide.

Le scalinate erano state scavate nel muro e conducevano in un'altra area. Le pareti alte centinaia di iarde erano divise in dieci piani, piene di numerose stanze di pietra. Fei ebbe la sensazione di essere trasmigrato di nuovo e di essersi ritrovato in un grattacielo della terra.

Era davvero scioccante, era rimasto senza parole.

"Sua maestà, questo è il luogo dove sono rinchiusi i criminali importanti. Il mago con il mantello nero e il cadavere dell'uomo con la maschera argentata sono rinchiusi qui. C'è anche l'ex primo comandante delle guardie del re Peter Cech che è stato accusato di tradimento."

Spiegò con attenzione Oleg.

Fei annuì e disse: "Eh, bene. Oleg, manda qualcuno con il signor Brook per portarmi Cech. Voglio incontrarlo."

Oleg chiamò velocemente due carcerieri e ordinò loro di condurre Brook su per le scale di pietra. Scomparirono velocemente nel corridoio nella parete di pietra. Cech era un criminale, così era stato imprigionato nel settimo piano; ci sarebbe voluto un po' di tempo per portarlo giù.

Nel frattempo, Fei diede un'occhiata attenta a questo enorme atrio. Più la osservava e più rimaneva scioccato. Anche se proveniva dal ventunesimo secolo della terra, iniziò a credere anche lui che questa costruzione fosse opera di un dio. Era semplicemente sbalorditivo; decine di grotte di Mogao non potevano reggere il confronto con questa caverna.

All'improvviso Fei adocchiò un'enorme porta d'acciaio alta venti iarde in lontananza.

"A cosa serve quella porta?" Chiese Fei.



