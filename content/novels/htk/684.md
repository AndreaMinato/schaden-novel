---
weight: 6840
title: Capitolo 684 - Drastico Cambiamento
pubDate: 2024-06-07T20:41:47.982Z
tags:
    - htk
---

Questo nano era apparso all’improvviso vicino ad Angela e la regina non conosceva nessuna tecnica di combattimento, né di arti marziali. In effetti lei non riuscì nemmeno a cambiare la sua espressione in tempo…

“Maledizione! Fermo! AHHHHH!!!” Elena volò verso Nerino con terrore, non era mai stata così ansiosa prima. Sembrava che non avesse abbastanza tempo per fermarlo.

Incoccò velocemente l’arco della Grande Matrona - la Magia di M’Avina e lanciò così tanti dardi che la corda vibrò al punto da essere difficile da vedere ad occhio nudo.

Le frecce lasciarono una scia di immagini residue e l’energia al loro interno era terrificante…

Tuttavia i dardi erano un po’ più lenti del necessario.

Il pugnale nelle mani del nano era già troppo vicino e la luce gelida della lama si stava già riflettendo sul collo di Angela…

Anomalia Solare, terra proibita degli dei.

In questo spazio rosso saettavano molti lampi cremisi, come se gli dei fossero arrabbiati.

C’era un uomo che stava cambiando continuamente posizione a terra e la sua figura era un po’ sfocata per via dell’alta velocità. Anche se stava anche contrattaccando, non sembrava in vantaggio.

“Ahahahah! Re di Chambord, arrenditi! La tua sconfitta è diventata inevitabile non appena sei entrato nella mia Anomalia Solare! Anche se provi a reagire, sarebbe uno spreco di energia! Perché sprecare tempo?” Disse con un’espressione orgogliosa il vescovo Senxi che galleggiava a mezz’aria.

Era in alto nel cielo e si sentiva come un dio che controllava ogni cosa. Aveva la sensazione di stare guardando uno spettacolo da circo mentre osservava la persona che correva in giro come una bestia in un’enorme gabbia.

Silenzio!

Anche se il sovrano stava schivando saette ogni secondo, non rispose. In effetti non guardò nemmeno Senxi.

“Ahahahah! Va bene! Aspetterò e vedremo per quanto tempo potrai resistere senza poter recuperare le energie! Ahahah! Fulmine Celeste! Saette dal Bagliore Rosso!!!!”

Mentre il vescovo Senxi della Sabbia Rossa ruggiva al cielo, ondeggiò il bastone del Corallo Nero.

All’istante, i fulmini che piovevano dal cielo aumentarono di numero e di intensità.

Mentre il bombardamento diventava più intenso, cominciò perfino a distruggere il terreno. I granelli di sabbia rossi si sciolsero, riducendosi ad un denso liquido rosso, il deserto si stava trasformando in un mare cremisi!

<em>Boom!</em>

Alla fine una saetta spessa più di un metro colpì Fei alla testa.

Come se il fulmine avesse intorpidito i suoi muscoli, la velocità del sovrano diminuì drasticamente, perdendo il suo tempismo e il suo controllo eccellente.

Poi fu colpito all’istante da diverse altre saette e fu avvolto dal mare rosso.

“Ahahah! Sei morto!”

Questa scena fece rilassare il vescovo Senxi della Sabbia Rossa, che prima aveva il cuore in gola.

Era rimasto spaventato più volte dagli assi della manica del re di Chambord. Perciò, anche se lo aveva già trascinato nella sua Anomalia Solare, non si era ancora sentito rassicurato; aveva temuto che Fei avrebbe di nuovo stravolto le sue aspettative e ribaltato la situazione.

Ora si stava rilassando perché sapeva quanto erano terrificanti questi fulmini rossi. Dopotutto erano stati lanciati usando l’arma stellare di livello semi divino, il bastone del corallo nero; era sufficiente ad intorpidire un signore di classe solare inesperto per più di dieci secondi.

Tuttavia, anche se sembrava che il re di Chambord fosse spacciato, il vescovo Senxi della Sabbia Rossa non osava sottovalutare il suo avversario.

Usando il bastone del corallo nero, continuò ad ordinare agli elementi nella sua Anomalia Solare di colpire Fei con altre saette.

I fulmini continuarono a bersagliare Fei come se gli dei lo stessero punendo e una nuvola rossa avvolse il suo corpo. Era difficile distinguere il suo sangue dall’energia rossa.

Presto l’impatto creò un’enorme fossa e Fei scomparì dalla sua vista perché era finito nel fondo.

I fulmini rossi continuavano a piovere.

Il vescovo Senxi della Sabbia Rossa fermò i suoi attacchi solo dopo più di dieci minuti. Ormai la voragine aveva già un diametro superiore ai cento metri e non ne si poteva nemmeno vedere il fondo.

Mentre fumo nero si sollevava al cielo, sembrava che non fosse rimasto nulla nella fossa. Non c’erano rumori, né luci.

<em>’Uh? Niente? Che i fulmini abbiano ucciso il re di Chambord?’</em> Pensò il vescovo Senxi mentre atterrava accanto alla voragine e si avvicinò tenendo il bastone del corallo nero di fronte a sé per proteggersi.

Poi piegò la schiena con attenzione e guardò giù con attenzione il fondo della voragine.

In quel momento una luce dorata brillò all’improvviso nell’oscurità, in questo abisso, sembrava splendida come un granello d’oro nel letto di un fiume nero.

Tuttavia Senxi rimase scioccato e cercò di arretrare immediatamente.

Sfortunatamente per lui, era troppo tardi.

Il raggio dorato sfrecciò dal fondo della voragine e colpì Senxi dritto al petto.

Senxi non aveva abbassato la guardia e aveva tenuto il bastone del corallo nero di fronte al petto. Quest’arma stellare di livello semi-divino aveva un suo spirito ed emanava un denso strato di potere sacro argenteo che individuava pericoli automaticamente, e così bloccò questo colpo prima che Senxi avesse il tempo di reagire.

Anche così, il vescovo fu scaraventato all’indietro come un sacco di patate.

“Tu… non sei ancora morto! Com’è possibile?” Perdendo sangue dalla bocca, Senxi sussultò ad occhi spalancati. “Come? Il tuo potere non si è indebolito minimamente anche dopo che sei rimasto nella terra proibita degli dei per così tanto tempo?”

Senxi era scioccato e atterrò impotente dopo che era stato costretto a volare all’indietro per diverse centinaia di metri.

Non poteva credere che il re di Chambord fosse ancora così potente dopo essere stato colpito da tutti quei fulmini.

Non appena atterrò il vescovo si rese conto che c’era qualcosa di strano.

Dopo una breve pausa, si guardò attorno lentamente con fare rigido, come se fosse stato lui ad essere rimasto folgorato dai fulmini. Poi, come se avesse scoperto qualcosa di terrificante e incredibile, perse la compostezza e gridò come un maiale al macello.

A quanto pareva l’ambiente attorno a lui era cambiato!

Il vescovo Senxi della Sabbia Rossa si era reso conto di trovarsi in un posto diverso! Non era più nella terra proibita degli dei, era in una caverna cupa piena di energia gelida e malvagia.

“Cosa sta succedendo?” Senxi era senza parole e non capiva cos’era successo.

Era difficile che perdesse la compostezza in questo modo visto che era il vescovo esperto di un santuario della Sacra Chiesa e conosceva molti segreti.

Tuttavia non aveva mai sentito parlare di un fenomeno del genere!



