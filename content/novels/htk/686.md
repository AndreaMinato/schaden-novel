---
weight: 6860
title: Capitolo 686 - L’Anomalia Solare del re di Chambord
pubDate: 2024-06-07T22:41:47.983Z
tags:
    - htk
---

Dopo che il vescovo Senxi attraversò i corridoi labirintici e uccise più di venti mostri, arrivò in una sala più spaziosa.

C’erano cinque-sei zombie qui, camminavano lentamente.

Il vescovo Senxi fissò uno dei mostri dalla pelle verde particolare e le sue pupille si contrassero.

Era molto più forte dei suoi compagni ed era circa al settimo-ottavo livello del Sole del Mattino. Senxi ne percepì la pericolosità.

Se Senxi non avesse avuto il bastone del Corallo Nero, che era un’arma stellare di livello semi-divino, anche se avesse potuto sconfiggerlo, avrebbe sprecato tempo ed energia.

Preoccupato, usò a tutta forza il bastone del Corallo Nero e uccise questo mostro verde dopo venti minuti di dura battaglia.

Non appena lo zombie verde morì, brillò luce dal soffitto della caverna, dissipando l’oscurità. Allo stesso tempo, anche l’energia malvagia fu distrutta.

“Questo…” Il vescovo Senxi si rilassò un po’.

<em>’Dato che sono apparse le luci, sembra che la situazione stia migliorando. Forse presto apparirà un’uscita.’</em> Pensò sospirando.

Mentre si guardava attorno, scorse qualcosa e si irrigidì.

Non era sicuro di quando fosse successo, ma era apparso qualcuno con un’armatura maestosa e mistica di fronte a lui.

Era una persona alta e i suoi lunghi capelli neri ricadevano sulla sua schiena come una cascata. Stava mostrando la schiena a Senxi.

Era familiare per il vescovo. L’armatura nera sembrava antica, ma barbarica. Mentre aveva un’aura violenta e assassina, pareva anche misteriosa e maestosa come un sovrano.

…..

Nel cielo a mezz’aria.

“Ahahahah! Re di Chambord! Hai osato ferirmi gravemente, così ucciderò la tua donna! Te la farò pagare!” L’assassino nano sogghignò mentre brillava una luce assassina nei suoi occhi.

Anche se sapeva che questa donna di nome Angela era una pedina importante desiderata dalla Sacra Chiesa e che sia il santuario Shiye che il vescovo Platini della chiesa della regione settentrionale volevano rapirla, ormai era frenetico. Ignorò ogni conseguenza e cercò di sfogare la sua furia.

Il pugnale nella sua mano brillò e la lama era già molto vicina al collo liscio della donna di fronte a lui.

Questo assassino aveva già la sensazione di poterne assaporare il sangue!

Uccidere! In particolare uccidere una donna così bella di fronte al suo nemico gli avrebbe portato grande piacere.

<em>Whoosh! Whoosh! Whoosh! Whoosh!</em>

Riecheggiarono dei suoni taglienti dietro di lui.

L’espressione di questo assassino nano cambiò, ma non era troppo preoccupato. Aggiustò lievemente la sua posizione e alcune parti del suo corpo si gonfiarono o si incavarono in modo strano. Alla fine schivò facilmente tutte le frecce di Elena e solo i suoi abiti furono danneggiati.

Anche se era successo, la sua mano stranamente larga continuò ad avanzare. Il pugnale freddo stava ancora per tagliare la gola di Angela.

In quel momento, i guerrieri dalla parte di Chambord ebbero la sensazione che il tempo si fosse fermato. I cuori di guerrieri come Elena e Lampard, che erano a terra o a mezz’aria, si fermarono per un secondo, e Nerino ruggì e cercò di sbattere velocemente le ali per allontanarsi dal nemico. Le altre bestie demoniache provarono ad aiutarla, ma era troppo tardi.

“NO!!!!!” Tutti i guerrieri dalla parte di Chambord gridarono e ruggirono.

“Ahahah!” L’assassino rise ferocemente.

Accadde tutto in un attimo di secondo.

Proprio mentre la folla stava per disperarsi, una luce argentea misteriosa apparì all’improvviso.

Si espanse con un potere tirannico che assomigliava a ira divina e accese la città di Chambord come se fosse giorno.

L’assassino gridò come se avesse visto la cosa più terrificante al mondo e fu colpito dal potere tirannico. Risuonò una serie di crepitii e il sangue schizzò dal suo corpo. Non riuscì più a rimanere a mezz’aria e cominciò a cadere debolmente.

“Ottima opportunità! Uccidiamolo!”

Gridò la valchiria Elena mentre i suoi lunghi capelli rossi svolazzavano al vento come una nuvola di fiamme danzanti, la corda dell’arco della Grande Matrona vibrò velocemente, riducendo l’assassino in un enorme istrice.

“AHHHHH… No!” La vitalità di questo assassino nano era incredibile! Era ancora vivo e si dimenò cercando di nascondersi di nuovo.

“Roar!!!!!”

Le grida arrabbiate delle bestie demoniache risuonarono attorno a lui.

Con l’ultimo briciolo di lucidità che aveva, l’assassino vide le enormi ombre che volavano verso di lui.

Denti taglienti e artigli lo infilzarono e iniziò a cadere una pioggia di sangue. Il suo corpo era stato fatto a pezzi dalle bestie demoniache arrabbiate!

Era stato divorato!

Non aveva capito cos’era successo fino alla sua morte!

<em>’Quando il mio pugnale stava per tagliare la gola a quella donna, il trono d’argento su cui era seduta ha emanato un’energia potente che sembrava dotata di vita propria! Ha bloccato ogni mio attacco e ha rilasciato una potente energia che ha distrutto il mio corpo e la mia energia vitale…’</em> Questo fu l’ultimo pensiero dell’assassino nano.

Elena raggiunse finalmente Nerino e chiese con ansia: “Angela, stai bene?” Temeva che fosse ferita.

…..

“Re di Chambord, sei… davvero tu?”

Non fu difficile per Senxi riconoscerlo.

“Ahahah! Naturalmente sono io!” Fei rise mentre si girava.

Anche se la serie del Re Immortale non era ancora completa, il suo equipaggiamento stava già mostrando l’aura di Bul-Kathos. Questa energia si era fusa con la stirpe del barbaro nel corpo di Fei e lo faceva sembrare una reincarnazione del grande re dei barbari. Pareva così potente da poter guardare dall’alto ogni esperto di questo mondo.

“Umpf! Il tuo spettacolo è stato inutile! Credi di potermi sconfiggere usando quei mostri deboli? Ridicolo! Dimmi, dove siamo?!” Chiese Senxi scatenando il suo potere sacro e attivando il bastone del Corallo Nero. Era sempre più sicuro di sé dato che aveva visto Fei e possedeva un’arma di livello semi divino. Non temeva affatto un confronto diretto.

“Ahahah! Sei stato qui per un po’ di tempo, ancora non capisci? Questa è la mia Anomalia Solare!” Fei guardò Senxi con un sorriso pieno di derisione. “Guarda quanta energia ti rimane.”



