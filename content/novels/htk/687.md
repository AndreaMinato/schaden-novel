---
weight: 6870
title: Capitolo 687 - Potere dello Spaccapietre
pubDate: 2024-06-07T23:41:47.983Z
tags:
    - htk
---

Non appena Fei finì di parlare, l’espressione del vescovo Senxi cambiò.

Cercò istintivamente di percepire la quantità di potere sacro che gli rimaneva e impallidì.

Dopo aver combattuto contro quei mostri usando la sua arma di livello semi-divino, il bastone del Corallo Nero, gli restavano meno di due terzi delle sue energie.

L’aspetto ancora peggiore era che non poteva nemmeno recuperare il suo potere sacro! Quando cercò di assorbirlo dagli elementi nell’aria, non trovò alcuna risposta!

Questo fenomeno poteva essere spiegato solo se fosse stato nell’Anomalia Solare di qualcun altro!

<em>’È proprio l’Anomalia Solare del re di Chambord.’</em> Alla fine il vescovo Senxi se ne rese conto.

Tuttavia il potere e la stranezza di questa Anomalia Solare superavano ogni sua aspettativa più pessimistica. Solo i leggendari signori al picco del Sole Bruciante potevano comprendere ogni legge naturale e creare forme di vita così realistiche.

Con una forza del genere, i potenti esperti avrebbero potuto regnare sulle leggi della natura e comportarsi come delle divinità!

<em>’Che il re di Chambord abbia nascosto la sua forza per tutto questo tempo?</em>’ Il vescovo Senxi della Sabbia Rossa cercò di mantenere la calma. Mentre scatenava il suo potere sacro e stringeva il bastone del Corallo Nero, entrò in allerta e iniziò a pensare a dei modi per scappare.

Dato che sapeva che non avrebbe potuto sconfiggere il re di Chambord, non voleva più combattere e voleva solo fuggire.

“Cos’è questa Anomalia Solare? Dato che è così malvagia, devi essere diventato un mago dei nonmorti! Ti consiglio di lasciarmi andare! Se lo farai, ignorerò cos’è successo e non lo dirò ad altri. Non cercheremo più nemmeno la regina Angela.” Disse impotente Senxi con le labbra frementi.

Ammettere la sconfitta contro Fei era un’enorme umiliazione per lui.

Tuttavia l’attuale situazione non era a suo favore ed era in grave pericolo. Perciò doveva abbandonare la sua dignità da vescovo di un santuario e implorare.

Dopo una breve pausa, aggiunse: “Sono il vescovo di uno dei cinque santuari della chiesa della Regione Settentrionale più prominenti e ho una posizione prestigiosa. Se mi ucciderai, farai sicuramente infuriare la Sacra Chiesa. Re di Chambord, anche se sei potente, non potrai sopportarne le conseguenze. Allora faranno guerra a Chambord e verseranno sangue al punto da formare laghi. Sono sicuro che non è il tuo obiettivo, vero, sua maestà?”

Fei iniziò a ridere.

Era intelligente, come poteva non capire che Senxi era in difficoltà?


“Dato che hai iniziato tu, perché chiedi perdono? Non ti lascerò andare. Tuttavia, dato che stai ammettendo la sconfitta, ti darò un’opportunità. Dato che stanno ancora combattendo fuori, determineremo questa battaglia in un solo colpo! Se sarai ancora vivo dopo che ci scambieremo un attacco ciascuno, allora ti lascerò uscire dalla mia Anomalia Solar, Abisso del Male. In caso contrario, saranno stati gli dei a lasciarti morire qui!”

Non appena disse queste parole, Fei fece un cenno e un enorme martello da guerro che assomigliava all’arma di un gigante apparì nelle sue mani. Il martello possedeva un’aura terrificante simile a quella di un’antica bestia ed era di colore rosso scuro; nessuno sapeva quanto sangue di potenti esperti avesse bevuto.

I motivi che lo ricoprivano erano complicati e l’arma dava l’impressione di poter risucchiare e distruggere perfino l’anima.

Questo era lo Spaccapietre del Re Immortale.

Le pupille di Senxi si contrassero. Data la sua esperienza, poteva capire quanto era impressionante questo martello da guerra.

L’aura del giovane sovrano era aumentata di diverse volte impugnandolo e la pressione scioccante che emanava lasciava un po’ senza respiro Senxi. Solo il vento che sollevava lo stava soffocando.

Dato che Senxi sapeva che non poteva fuggire, scatenò tutto il suo potere e ruggì: “Va bene! Affronterò il tuo attacco! Spero che manterrai la parola data!”

Senxi era sicuro di poter affrontare questo colpo usando l’arma stellare di livello semi-divino.

“Sono un re, non rinnegherei mai una mia promessa! Smettila di sprecare fiato e beccati questo!” Gridò Fei mentre scatenava tutto il suo potere del barbaro della modalità Inferno.

In un attimo di secondo, scattò di fronte a Senxi come se si fosse teletrasportato e il martello si abbatté contro Senxi.

Grazie al potere vasto e indescrivibile, Fei e lo Spaccapietre del Re Immortale divennero un’entità sola.

Avvolto da fiamme dorate, la testa del martello tracciò un arco a mezz’aria. Si formò un drago dorato a circa tre metri attorno al martello, spalancò le fauci e ruggì, intensificando l’aura che proveniva da Fei.

Era una delle abilità più potenti del Barbaro, Attacco Volante! Dopo aver sconfitto l’Antico Korlic nella modalità Incubo, Fei aveva ottenuto la sua eredità e questa abilità era aumentata ulteriormente di livello.

Il potere dell’Attacco Volante che era stato attivato usando lo Spaccapietre del Re Immortale e la forza della modalità infernale del barbaro superavano ogni immaginazione di Senxi! Era scioccato!

Vide chiaramente lo spazio tra il re di Chambord e lui piegarsi come un pezzo di carta nera stropicciato sotto questo attacco. Sembrava sul punto di lacerarsi da un momento all’altro!

Senxi ebbe la sensazione che stesse per abbattersi l’apocalisse su di lui!

“Dei nel cielo, per favore proteggete il vostro servo più leale… scudo del re degli dei! Sacro Scudo! Scudo Brillante! Scudo Purificante! Protezione degli Dei!!!!!”

I lunghi capelli di Senxi svolazzarono e l’abito bianco sbatté mentre riversava tutto il suo potere sacro nel bastone del Corallo Nero, che assomigliava ad un brutto bastone bruciato; sapeva che questo attacco avrebbe determinato il suo fato!

All’istante, statue argentee di dei apparirono al suo fianco una dopo l’altra mentre il bastone del Corallo Nero iniziava a volare dalle sue mani e a brillare. Sembrò rinascere e la sua crosta nera cadde per terra, rivelando la sua vera forma.

Era un bastone cristallino di colore argento lungo 1,5 metri e dello spessore del braccio di un bambino. Su di esso erano raffigurate ogni tipo di immagini di leggende della Sacra Chiesa e molte rune scorrevano sulla sua superficie come piccoli draghi. Sopra il bastone c’era una statua alta venti centimetri, una divinità sconosciuta che indossava un abito sacro, brandiva un bastone a sua volta e aveva gli occhi spalancati, sembrava inviolabile.

Poi strati di energia argentea apparirono di fronte al vescovo Senxi uno dopo l’altro, come se fossero enormi scudi sacri.

Erano le cinque tecniche difensive più potenti della Sacra Chiesa, lo Scudo del Re degli Dei, il Sacro Scudo, lo Scudo Brillante, lo Scudo Purificante e la Protezione degli Dei.

In un batter d’occhio, il martello impattò con forza contro queste protezioni.

<em>Crack! Crack! Crack!!!</em> Riecheggiò una serie di crepitii.

Sotto l’assalto del martello enorme, queste formidabili tecniche difensive cedettero una dopo l’altra come se fossero fatte di vetro.

Lo scudo del Re degli Dei si frantumò!

Lo Scudo Sacro si frantumò!

Lo Scudo Purificante si frantumò!

La Protezione degli Dei si frantumò!

In pochi secondi, si spaccarono tutti e cinque.

Senxi era terrorizzato e poté solo sollevare il bastone del Corallo Nero per bloccarlo! Sembrava che il martello contenesse il potere del cupo mietitore!

<em>Bam!!!!!</em>

Un potere tirannico investì il bastone del Corallo Nero e si trasmise al corpo di Senxi.

<em>Puff!</em> Mentre sputava una boccata di sangue, le ossa delle braccia di Senxi furono ridotte in polvere e il bastone del Corallo Nero volò fuori dalla sua presa.

Poi fu scaraventato all’indietro come un bastoncino sotto una raffica impetuosa e impattò contro le pareti della caverna.

<em>Crack! Crack! Crack!</em> Risuonarono ancora più rumori di ossa che si spezzavano.



