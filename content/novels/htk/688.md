---
weight: 688
title: Capitolo 688 - Anomalia Solare Sconfinata
pubDate: 2024-06-08T00:41:47.983Z
tags:
    - htk
---

Tutto nella caverna tornò al suo normale silenzio.

Era stato versato del sangue che aveva tinto parte delle pareti. Mentre scorreva seguendo le forme della pietra, macchiò sia il muro che il terreno.

Il vescovo Senxi della Sabbia Rossa scivolò lentamente per il muro con impotenza e il suo corpo lasciò una terrificante scia cremisi sulle pareti.

Il colpo di Fei aveva quasi distrutto tutte le ossa nel suo corpo e si erano formate fessure perfino nella sua pelle. Non era in buone condizioni. Inoltre adesso si era formato un incavo profondo a forma di essere umano ed era scioccante.

Tuttavia la vitalità di un signore di classe solare era impressionante.

Anche se era così ferito, il vescovo Senxi della Sabbia Rossa non morì subito. Era ancora cosciente e sembrava stanco, eppure rilassato. Dato che non era perito dopo aver ricevuto quel colpo, sarebbe sopravvissuto. Anche se era ferito gravemente il sacro potere della chiesa era la più efficace nel campo della guarigione, sarebbe sopravvissuto.

“Puff… Eh! Re di Chambord… questo martello da guerra… la tua forza… maledizione, hai vinto!”

Anche se il vescovo Senxi sembrava riluttante, strinse i denti e ammise ufficialmente la sconfitta.

Aveva tutte le ossa rotte e aveva esaurito il suo potere sacro. Adesso giaceva a terra come un animale morente. Mentre cercava di fare del suo meglio per guardarsi attorno, chiese debolmente: “Perdere contro un genio talentuoso come te non è vergognoso, ma avrei una domanda a cui spero che sua maestà possa rispondere.”

Fei mise da parte lo Spaccapietre del Re Immortale e guardò il vecchio.

“Chiedi pure.” Il re annuì.

“Cos’è… la tua Anomalia Solare? Come mai ci sono creature viventi qui? E come mai sono potenti quasi quanto noi? Inoltre hai perfino usato la tua Anomalia Solare nella mia Terra Proibita degli Dei… Come ci sei riuscito?” Forse perché era troppo curioso, ma Senxi in qualche modo riuscì a parlare e il suo viso pallido si arrossò lievemente.

Fei sogghignò e disse lentamente: “La mia Anomalia Solare si chiama Abisso del Male e non so perché ci sono creature qui. È la prima volta che l’ho usata da quando sono avanzato alla classe solare. Ecco tutto. Pensavo che tutti avessero un’Anomalia Solare del genere. Per quanto riguarda la tua ultima domanda… Ahahah! Credi che te lo dirò? È un segreto!”

Il vescovo Senxi della Sabbia Rossa ne fu un po’ sbalordito. Anche se sembrava imbarazzato e arrabbiato, non poteva fare nulla.

In effetti era piuttosto confuso e non sapeva come reagire.

<em>’Il re di Chambord ha già stravolto diverse leggi ferree della coltivazione nel continente Azeroth. Che sia davvero un genio superiore agli altri talenti? O la reincarnazione di un dio? Io e il vescovo Platini lo abbiamo sottovalutato. Con un vescovo così talentuoso, il santuario della Tela Nera probabilmente recupererà la gloria perduta!’</em> Pensò.

Tuttavia non poteva immaginarsi che il potere dei Fei proveniva dal Mondo di Diablo, né che Fei non aveva detto la verità.

L’Anomalia di Fei era l’Abisso del Male, uno dei luoghi delle Lande Insanguinate nella prima mappa del mondo di Diablo, il Campo delle Ranger.

Dopo che Fei aveva ricevuto la prima missione della modalità Inferno e aveva ucciso ogni mostro dell’Abisso del Male, la voce fredda e misteriosa che non era apparsa da molto tempo era risuonata nelle orecchie di Fei e l’aveva ricompensato con questo spazio virtuale.

In un certo senso, Fei poteva evocare l’Abisso del Male in battaglia. Era molto simile alle Anomalie Solari degli altri guerrieri e Fei poteva controllare ogni legge naturale al suo interno.

Nell’Abisso del Male, poteva ripristinare tutto il suo potere quando voleva, mentre gli avversari non avrebbero potuto recuperare le forze. In effetti, Fei poteva perfino usare un Portale Cittadino e tornare nel Campo delle Ranger per fare scorta di pozioni e cambiare equipaggiamento.

L’aspetto più sorprendente era che i suoi avversari sarebbero diventati simili ai boss del mondo di Diablo. Se fossero stati uccisi qui, avrebbero potuto fare cadere gli oggetti che portavano con loro.

Non importava chi fosse, a meno che non avesse raggiunto il picco del Sole Bruciante, sarebbe rimasto rinchiuso per sempre nell’Abisso del Male. Avrebbe potuto solo combattere contro mostri che sarebbero rinati e non se ne sarebbe potuto andare via tramite dei portali senza il permesso di Fei.

L’Abisso del Male era simile alle Anomalie Solari, ma era molto più formidabile.

Dato che il potere di Fei proveniva dal mondo di Diablo, praticava un tipo di coltivazione diverso in confronto agli esperti del mondo reale. Anche se non poteva usare le leggi della natura per costruire le sue Anomalie Solari, poteva evocare l’Abisso del Male e infrangere ogni regola. Ad esempio, aveva evocato l’Abisso del Male nella Terra Proibita degli Dei di Senxi, e aveva ribaltato velocemente la situazione.

Chiunque altro al suo posto sarebbe morto sicuramente nell’Anomalia Solare di Senxi.

C’erano dei motivi per cui Fei non aveva usato i suoi assi nella manica subito dopo che era stato trasportato nella Terra Proibita del vescovo della Sabbia Rossa. Aveva solo cercato di schivare e aveva perfino lasciato che i fulmini rossi pieni di potere sacro lo colpissero un po’ di volte per lasciare che sciogliesse l’ultimo briciolo di energia dorata che proveniva dagli Antichi della modalità Incubo.
Lo aveva usato anche per dissolvere il veleno dell’assassino nano visto che non aveva un antidoto a sua disposizione.

La battaglia era finita.

Tuttavia Fei sapeva di non poter ancora uccidere l’uomo di fronte a lui.

Data la sua posizione importante, poteva uccidere un po’ di membri d’élite di classe lunare della Sacra Chiesa. Tuttavia, uccidere il vescovo di uno dei cinque santuari più prominenti nella chiesa della Regione Settentrionale sarebbe stata un’enorme provocazione. Fei non era stato ancora canonizzato da Platini e non era ufficialmente il vescovo del santuario della Tela Nera. Chambord sarebbe finita nei guai se avesse ucciso Senxi adesso.

Fei fece un cenno e trasse a sé il bastone del Corallo Nero, che era a terra in lontananza.

Senza il supporto di una vasta quantità di potere sacro, l’arma stellare di livello semi-divino era tornata al suo stato originale. Era ricurva e piena di rigonfiamenti, sembrava un bastone di legno usato come attizzatoio.

Quando cadde nelle mani di Fei, il bastone sembrò prendere vita e cercò di dimenarsi.

Con un sogghigno freddo, Fei lo sfregò con un dito. Una forza potente cancellò l’intelligenza ribelle del bastone.

Con un gemito triste, l’arma stellare si calmò.

“Lo terremo nel santuario della Tela Nera per ora. Il santuario della Sabbia Rossa non ha più i requisiti per tenere un oggetto del genere. Quando il vostro santuario otterrà un nuovo vescovo coraggioso e intelligente, che rispetta il Codice degli Dei e non si comporta più come il cagnolino del santuario Shiye, potrà presentarsi alla montagna celeste delle cinque spade per recuperare quest’arma stellare di livello semi-divino!”

Dopo aver detto questo, Fei ripose il bastone del Corallo Nero nel suo inventario.

Il vescovo Senxi aprì subito la bocca e sputò un’altra boccata di sangue mentre la sua espressione cambiava. Fei lo aveva ferito di nuovo cancellando l’energia spirituale che aveva riposto nel bastone, ma non imprecò, né reagì. Sapeva che era inutile per ora e poteva solo tentare di escogitare un altro piano dopo essersi ripreso.

<em>’Posso usare altri luoghi del mondo di Diablo come mie Anomalie Solari? Dopotutto l’Abisso del Male è un po’ piccolo. Posti come il Santuario Arcano, il Fiume di Fiamme, il Monte Arreat, il Santuario della Pietra del Mondo e il Trono della Distruzione sono molto più grandi e misteriosi. Sarebbe grandioso se potessi evocare quei posti in futuro!’</em> Fei non vedeva l’ora.

Poi fece un cenno e la sconfinata caverna nera scomparì velocemente come se fosse un’illusione.

Sotto la brezza notturna, Fei e Senxi riapparirono nel cielo sopra a Chambord.

Gravemente ferito, il vescovo Senxi non poteva più volare e iniziò a cadere urlando.

Se fosse caduto, probabilmente sarebbe stato ridotto a pezzi.

Ora le battaglie in piazza erano già finite.

I vincitori stavano tutti guardando verso l’alto e stavano aspettando con ansia.

In quel momento, soffiò una raffica di vento e una persona prese al volo il vescovo Senxi della Sabbia Rossa.



