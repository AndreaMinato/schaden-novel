---
weight: 689
title: Capitolo 689 - L’Ascesa di un Regno
pubDate: 2024-06-08T01:41:47.983Z
tags:
    - htk
---

Era una persona muscolosa che indossava un mantello nero.

Adesso il sangue scorreva dalle sue labbra e si vedeva un buco nella sua vita. Era un foro della circonferenza di un braccio e ci si poteva vedere attraverso; era terrificante.

Persone ordinarie sarebbero morte una volta ferite così gravemente, ma quest’uomo poteva ancora muoversi e volare.

Era Lemorz, uno dei due Anziani del santuario Shiye che erano venuti qui.

Prese al volo il vescovo Senxi della Sabbia Rossa e si ritirò velocemente.

Poi un’altra figura arrivò accanto a lui.

Anche questa persona era in cattive condizioni. Il suo mantello nero non c’era più e indossava un abito che aveva trovato da qualche altra parte. Era troppo piccolo per lui e rivelava parte dei suoi polpacci. Gli colava sangue dalla bocca e dal naso, e sembrava infuriato. Era l’altro Anziano del santuario Shiye, Dior.

Fei fu un po’ sorpreso di vederli, ma si calmò quando vide quanto erano terribili le loro condizioni.

A quanto pareva non avevano avuto la meglio contro il Diacono della Destra del Santuario della Tela Nera, Batistuta, e il mago dei nonmorti.

Fei si guardò attorno e vide i due signori di classe solare a terra tra la folla. Batistuta aveva consumato molto potere sacro, ma non aveva molte ferite. Invece Hazel Bank pareva completamente illeso. Non sembrava nemmeno che avesse partecipato ad una battaglia a giudicare dalla sua aura.

Avevano vinto.

Le battaglie avevano anche confrontato indirettamente i due signori di classe solare che erano al comando del re Alexander. Dior e Lemorz erano allo stesso livello, ma Hazel Bank non aveva usato tutto il suo potere per vincere in confronto a Batistuta che si era dovuto impegnare molto. Era chiaro chi fosse più forte.

Le battaglie nella piazza Tiananmen terminarono circa quattro minuti dopo che l’assassino morì divorato dalle bestie demoniache.

Visto che Angela era quasi morta assassinata, la valchiria Elena, a bordo di Nerino, stava ancora riversando la sua furia sugli esperti dell’Alleanza della Caccia al Drago.

La corda del suo arco vibrò velocemente e piovve una cascata di frecce. I dardi erano letali e colpirono tutti i membri d’élite di classe lunare che stavano cercando di reagire, squarciando l’oscurità. Sembravano meteore dalle code lunghe e inchiodarono i maestri a terra, congelando i loro arti con energia magica del ghiaccio. Anche se quei guerrieri volevano contrattaccare, non potevano competere con lei.

La rabbia della valchiria era scioccante. Era solo ad un passo dalla classe solare e stava rivelando tutta la sua forza.

Vedendo questo, gli emissari e gli ospiti degli altri regni e imperi rimasero sbalorditi e istintivamente tremarono. Anche se non facevano parte dell’Alleanza della Caccia al Drago, temevano comunque una persona così formidabile.

Guardando la splendida e invincibile valchiria con la sua armatura appariscente e le bestie demoniache feroci in formazione sotto il comando di Angela, la gente era rimasta scioccata.

I combattimenti spettacolari e le aure potenti e selvagge diedero loro la sensazione di stare sognando.

“Le due splendide regine di Chambord non sono inferiori al sovrano di Chambord! D’ora in avanti, chi altri nel raggio di 500.000 chilometri potrà rivaleggiare con Chambord?” Pensarono. “D’ora in avanti, chi potrà fermare quei tre?”

Il Pugno Dominatore del Cielo e le bellezze rosse e bianche, re e regine di Chambord!

Tutti gli ospiti stavano pensando: <em>’Dobbiamo cogliere questa opportunità per rafforzare la nostra amicizia con Chambord! Sono inarrestabili! Nessuno può fermarli ormai!’</em>

…

In quel momento risuonò una serie di ruggiti.

Due persone sfrecciarono giù dal cielo come meteore, erano i due Anziani del santuario Shiye. Uno di loro era rimasto gravemente ferito, mentre l’altro era stato quasi tagliato a metà dalla vita e il suo mantello nero era stato distrutto. Erano inseguiti da due figure avvolte da fiamme bianche e nere.

Quando le due figure si avvicinarono, la gente vide che erano i due membri d’élite di classe solare convocati dal re di Chambord.

La situazione era chiara; i due Anziani di Shiye avevano perso.

Batistuta ed Hazel Bank erano stati avvertiti da Fei in anticipo, così non avevano ucciso i loro avversari. Dopo essere scesi, erano rimasti in allerta a mezz’aria, a proteggere la gente a terra. I due Anziani di Shiye avevano solo potuto sopportare la vergogna e fare del loro meglio per guarire usando potere sacro.

Nel frattempo si erano guardati attorno ed erano rimasti infuriati e scioccati da come anche il resto dell’Alleanza della Caccia al Drago avesse perso.

Così tutti avevano aspettato di vedere il risultato dello scontro tra il re di Chambord e il vescovo Senxi della Sabbia Rossa.

La gente dell’Alleanza della Caccia al Drago e i due Anziani di Shiye avevano riposto ogni loro speranza in Senxi. Dopotutto il vescovo della Sabbia Rossa era già un signore di classe solare esperto, e possedeva il bastone del Corallo Nero, che era un’arma stellare di livello semi-divino. Potevano ancora ribaltare la situazione se avesse sconfitto il re di Chambord.

Avevano scoperto il risultato in meno di dieci minuti.

Erano risuonati dei crepitii e sangue aveva iniziato a colare dallo spazio. Erano apparse due figure e una aveva iniziato a cadere dal cielo urlando. Dior le aveva guardate bene e si era accorto che quell’uomo era Senxi. Era evidente che il sovrano di Chambord l’avesse surclassato visto che non poteva nemmeno volare.

Dopo aver guardato Senxi, i due Anziani di Shiye si scambiarono un’occhiata scioccata. Si erano accorti che era ancora più ferito di loro, ma il re di Chambord era rimasto illeso.

All’improvviso i maestri, gli studenti e i soldati dalla parte di Chambord si resero conto di cos’era successo e iniziarono ad esultare con forza senza poter trattenere l’entusiasmo; il loro coro sembrava uno tsunami e sovrastò ogni altro rumore!

Vedendo la figura invincibile alta, di bell’aspetto e dai lunghi capelli neri, i chambordiani sentirono ribollire il sangue e lo spirito.

Se non fosse stato per il re di Chambord, stasera sarebbe finita in modo drasticamente differente.

Se fosse successo in qualche grande impero, i sovrani avrebbero tollerato la vergogna e avrebbero consegnato le loro regine alla Sacra Chiesa, diventando gli zimbelli del continente e aumentando il prestigio della Sacra Chiesa.

Chi altri avrebbe osato resistere a parte Chambord?

Il rumore era assordante.

Piazza Tiananmen sembrò diventare un vulcano in eruzione e Chambord sembrava un drago dormiente che si era appena ridestato, facendo tremare l’intero continente.

“Re di Chambord! Sei così crudele! Come osi ferire a tal punto il vescovo Senxi? Aspetta e vedrai! Sarai punito!” Gridò con vergogna Lemorz. “La pagherai per questo. Il santuario Shiye e il vescovo Platini non ti perdoneranno!”

“Non credere di aver vinto solo dopo questo scontro. Non la lascerò passare liscia a nessun chambordiano!” Anche Dior lo minacciò ferocemente.

“Toglietevi dal ca**o!” Fei mostrò uno sguardo assassino e sogghignò: “Siete solo due vecchi cani idioti! Probabilmente siete impazziti dopo essere rimasti nei vostri palazzi per così tanto tempo. Non tutti temono il santuario Shiye e non credete che non vi ucciderò! Toglietevi dai co***oni!”

Riecheggiarono rimbombi e due marchi di pugni dorati li respinsero indietro per centinaia di metri. La vaga immagine di un re barbaro alto più di cento metri apparì dietro Fei, e l’aura barbarica e assassina terrorizzò i due Anziani di Shiye. Finalmente si resero conto di quanto era straordinaria la persona che stavano fronteggiando.

Poi i tre esperti della Sacra Chiesa urlarono e scapparono via velocemente senza voltarsi nonostante la risata di Fei stesse riecheggiando nel cielo.




