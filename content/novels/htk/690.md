---
weight: 690
title: Capitolo 690 - Gestire i Prigionieri
pubDate: 2024-06-08T02:41:47.983Z
tags:
    - htk
---

Fei mostrò un’espressione feroce mentre guardava i tre esperti della Sacra Chiesa che scappavano disperati. Tuttavia sorrise e non li inseguì.

“Vi ringrazio!” Fei atterrò lentamente ed espresse subito la sua gratitudine a Batistuta e ad Hazel Bank.

Se non fosse stato per i due signori di classe solare, sarebbe stato difficile per Chambord ribaltare la situazione.

“È un onore per me servirla, sua maestà!” Hazel Bank annuì. Non era apparso molto a Chambord e Fei non l’aveva presentato ufficialmente ai suoi ufficiali e ai suoi guerrieri. Perciò la maggior parte della gente non lo conosceva e lo osservò con curiosità.

Il mago dei nonmorti non disse molto altro. Si trasformò in una scia di luce nera e scomparì tra le montagne posteriori di Chambord.

Vedendo quanto era calmo il mago dei nonmorti, Fei si rilassò ulteriormente. A quanto pareva, anche se il suo avversario era uno dei potenti Anziani del santuario Shiye, Hazel Bank lo aveva sconfitto senza rivelare la sua vera identità.

Coinvolgerlo in questa battaglia era stato un rischio che Fei aveva dovuto correre.

Anche se il santuario della Tela Nera aveva ancora delle risorse e anche il diacono della sinistra Lexberg era un signore di classe solare, non era riuscito ad arrivare a Chambord in tempo. Perciò Hazel Bank aveva dovuto prendere il suo posto.

“Ahahahah! La battaglia di stasera è stata entusiasmante! Vedere quei tre cani di Platini scappare via con la coda tra le gambe di sicuro mi ha fatto sfogare la frustrazione che ho accumulato durante questi anni! Ahahah!” Batistuta rise. Il santuario della Tela Nera era stata messa sotto pressione per tutto questo tempo e non aveva mai reagito in modo così diretto.

Aggiunse: “Sua maestà, dato che la situazione qui è stata risolta, tornerò a supervisionare la costruzione del santuario!”

Batistuta sfrecciò via lasciando una scia bianca dietro di sé e scomparì verso la montagna celeste delle cinque spade.

Dopo che i due signori di classe solare se ne andarono, la gente nella piazza provò sollievo e finalmente poterono tornare a respirare normalmente.

Anche se Hazel Bank e Batistuta avevano cercato di contenere le loro aure, la gente ordinaria provava comunque soggezione. Dopotutto la scala gerarchica del continente Azeroth era rigida e i guerrieri più deboli non potevano che sentirsi sotto pressione.

“Alexander!” Vedendo che Fei era tornato, Angela ed Elena accorsero da lui con ansia, ma anche con gioia.

Ora le due regine non sembravano più minacciose e potenti! Erano splendide e gentili, sorprendendo la gente attorno. Tutti gli ospiti ora provavano invidia per la fortuna di Fei.

Angela congedò la legione di bestie demoniache, e Nerino e i tre draghi guidarono le creature di livello sovrano nelle foreste sconfinate e nelle montagne dietro Chambord.

Anche se piazza Tiananmen era nel caos, non influenzò la gioia e la felicità dei chambordiani.

“Porgiamo i nostri saluti a sua maestà e alle sue altezze!”

I maestri di Chambord si inginocchiarono velocemente e li acclamarono.

Poi, eccetto quei membri dell’Alleanza della Caccia al Drago e il gruppo di emissari di Zenit guidato dal secondo principe Dominguez, tutti gli altri ospiti si inginocchiarono ed esclamarono: “Lunga vita al re!”

Dopo aver assistito a questa enorme battaglia, erano quasi tutti terrorizzati.

Anche se molti di loro erano riluttanti ad ammetterlo, sapevano che Chambord stava ascendendo e che nessuno poteva fermarla.

Ormai erano certi che Chambord sarebbe diventata un impero! La piccola Zenit non sarebbe più stata in grado di gestire un regno affiliato dalla forza così terrificante. Molti credevano che il re di Chambord sarebbe stato in grado di detronizzare l’impero Zenit e diventare il nuovo imperatore!

Tra la folla, il secondo principe Dominguez strizzò lievemente gli occhi, nessuno sapeva cosa stesse pensando.

Accanto a lui, la donna demoniaca Paris era un po’ emozionata.

Circa un anno fa, il re di Chambord era ancora un piccolo sovrano insignificante. Per sopravvivere al caos, aveva dovuto fingere di essere morto sul picco della montagna orientale durante la sua cerimonia di canonizzazione. Era riuscito ad ingannare sia lei che la principessa, permettendogli di ottenere una triste vittoria.

Ma ora il re di Chambord era diventato un gigante che aveva messo in ombra quasi tutti gli altri a Zenit. Avrebbe potuto cambiare drasticamente il fato di molti imperi ed esperti.

Barbarossa Granello fece del suo meglio per non sembrare scioccato, ma aveva già perso momentaneamente la capacità di parlare.

Circa sei mesi fa, il re di Chambord poteva essere solo considerato un sovrano talentuoso della nuova generazione. Durante la notte in cui il gruppo di mercenari della Lama di Sangue era stato eliminato, Granello aveva rappresentato il secondo principe Dominguez e aveva incontrato gli uomini di Chambord. Quando aveva visto il re di Chambord quella notte, anche se Fei era stato un po’ tirannico, non aveva potuto rivaleggiare con i principi e l’impero. Ora…

Granello iniziò a pensare: <em>’Chi ne uscirebbe vincitore se scoppiasse un conflitto tra il regno di Chambord e l’impero Zenit?’</em>

La risposta lo scioccò ancora di più.

I chambordiani di sicuro erano veloci ed efficienti.

In meno di mezz’ora, piazza Tiananmen fu ricostruita velocemente. Tutte le fosse e i buchi furono riempiti dalla legione dei lavoratori, e il sangue e la carne per il pavimento furono ripuliti velocemente.

Le lanterne magiche si riaccesero, le luci brillavano nella piazza sotto il cielo notturno.

Gli emissari e gli ospiti si risedettero ai loro posti e i poliziotti portarono i prigionieri nella parte settentrionale della piazza. Erano i membri d’élite della classe lunare dell’alleanza della Caccia al Drago che erano sopravvissuti alla grande battaglia.

Il cavaliere dello Zodiaco del Cigno si chinò su un ginocchio e guardò il re con grande ammirazione.

“Mio signore, cosa dovremmo fare di questi prigionieri?” Chiese ulteriori istruzioni.

Fei gettò un’occhiata verso questi esperti.

C’erano circa 30 membri d’élite di classe lunare dalla parte dell’Alleanza della Caccia al Drago, ma erano sopravvissuti poco meno della metà. Le loro maschere e i loro mantelli erano stati tutti portati via, rivelando i loro volti. Fei non conosceva la maggior parte di loro, ma dovevano essere esperti di vari potenti imperi nella regione.

Tra di loro, Disov e le altre due persone che indossavano abiti da chiesa erano i più appariscenti.

“Alexander, dovresti lasciarci andare! Umpf! Il vescovo Platini non te la farà passare liscia!” Quando si accorse dello sguardo di Fei, Disov non capì in che situazione si trovava e lo minacciò.

“Re di Chambord, Chambord non potrà sopportare le conseguenze dell’uccidere esperti della Sacra Chiesa!” Disse Rakanic con un freddo sogghigno. Proprio come i suoi due compagni, non credeva che i chambordiani avrebbero osato eliminarli, così non erano spaventati.



