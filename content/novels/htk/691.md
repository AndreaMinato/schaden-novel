---
weight: 691
title: Capitolo 691 - L’Arrivo di un Messaggero
pubDate: 2024-06-08T03:41:47.983Z
tags:
    - htk
---

Gli esperti di Chambord nell’area erano tutti arrabbiati.

Inoltre gli emissari e gli ospiti degli altri paesi volevano sapere come Chambord avrebbe gestito questi prigionieri.

In effetti c’erano così tanti membri d’élite di classe lunare da essere davvero strano. Se Chambord avesse potuto portarli dalla sua parte, sarebbe diventata ancora più terrificante.

Fei sogghignò e fece un cenno, un fendente dorato uscì dalle sue dita e sfrecciò avanti.

<em>Whoosh!</em>

Tre teste volarono nell’aria.

Disov e i suoi due compagni non potevano crederci! Finché l’energia della spada non li uccise, non avrebbero mai pensato che il sovrano di Chambord avrebbe osato toccarli senza nemmeno dare una giustificazione. Dopotutto erano sacri cavalieri famosi nella chiesa della Regione Settentrionale!

Mentre il sangue schizzava nell’aria, i tre cadaveri collassarono a terra.

“Un massacro!” Gli emissari e gli ospiti seduti nell’area VIP tremarono di paura e impallidirono.

Dato che il re di Chambord aveva perfino eliminare sacri cavalieri della classe lunare, chi non avrebbe osato uccidere? Sarebbe stato troppo terrificante offendere una persona come questo sovrano!

Gli altri membri d’élite di classe lunare dell’Alleanza della Caccia del Drago rabbrividirono e si sentirono gelare il sangue.

Immediatamente iniziarono ad inginocchiarsi e ad implorare pietà: “Onorabile Lord! Supremo re Alexander di Chambord! Per favore mi perdoni! Sono stato ingannato da loro e sono venuto qui senza sapere cosa avevano intenzione di fare! Sono disposto a servire Chambord e lottare per sua maestà! Per favore mostrate pietà!”

Fei scosse la testa e disse: “Giustiziateli!”

Poi il canuto Pierce si fece avanti e alzò un braccio. Excalibur calò sui prigionieri e una testa rotolò a terra.

La gente dell’Alleanza della Caccia al Drago vide questa scena e alcuni reagirono in un altro modo. Uno di loro si alzò e gridò:” Re di Chambord! Uccidimi se vuoi! Sono un membro d’élite di classe lunare e ho la mia dignità! Non mi inginocchierò mai, né mi arrenderò ai miei nemici! Ahahah! Per un guerriero, perdere significa morire! Oggi, anche se morirò, non rimpiangerò di morire per mano di veri esperti!”

Le sue parole erano onorabili e dignitose. Molti attorno ne furono sorpresi e alcuni ne ricevettero un’impressione migliore.

<em>’Questa è la vera presenza e dignità di un membro d’élite di classe lunare!’</em> Pensarono.

Solo quando tutti pensarono che il re di Chambord avrebbe perdonato questa persona e l’avrebbe reclutata per via del suo onore, Fei sogghignò e scosse la testa: “Giustiziatelo!”

Pierce alzò il braccio ed Excalibur apparì di nuovo. All’improvviso il membro d’élite di classe lunare mostrò un’espressione terrorizzata. Prima che potesse implorare perdono, era stato già ucciso senza pietà.

Poi Fei gettò un’occhiata verso gli altri membri d’élite di classe lunare ancora vivi.

Il suo sguardo non era tagliente, ma non era indeciso o in difficoltà.

Dopo una breve pausa, Fei disse con calma: “Dato che siete venuti a Chambord con l’intento di uccidere e derubare, non credo che avreste lasciato andare i miei cittadini se avessimo perso stasera. Ogni azione ha le sue conseguenze e avreste dovuto pensarci prima. La gente muore per la sua avidità. Così non dovrete biasimarmi se sarò crudele e inumano. Oggi userò le vostre teste per fare capire a quei banditi che stanno ancora guardando Chambord cosa succede se ci provocheranno!”

I membri d’élite di classe lunare capirono che non sarebbero potuti sopravvivere. Alcuni lo insultarono, altri rivelarono le loro identità e lo minacciarono, alcuni sbiancarono, altri implorarono e tremarono, mentre certi guerrieri cercarono di liberarsi…

Fu tutto inutile.

“Giustiziateli!”

Mentre Fei dava l’ordine senza esitazione, Pierce e gli altri cavalieri dello Zodiaco sfoderarono le loro lame. Le teste rotolavano a terra come angurie e più di una decina di membri d’élite di classe lunare furono uccisi senza risparmiare nessuno.

Assistendo a questa scena, gli estranei seduti nelle aree a sud, est ed ovest in piazza tremarono ancora di più. Il modo in cui guardavano il re e i chambordiani cambiò, avevano paura. Si ripromisero di non provare mai a provocarli.

<em>’Questi selvaggi del nord sono troppo violenti, troppo feroci e terrificanti!’</em> Pensarono.

Presto i chambordiani portarono via i cadaveri e i maghi usarono incantesimi dell’elemento acqua per ripulire l’area.

Fei sospirò lievemente.

Un anno fa, quando era stato canonizzato sul picco della montagna orientale di Chambord, c’era stata una battaglia sanguinosa e la sua carona si era macchiata di sangue.

Oggi c’era stato un altro massacro durante il suo matrimonio…

Questo era un continente dove vigeva la legge della giungla, la sopravvivenza del più adatto. Essere gentili e compassionevoli in questo continente sarebbe stato ridicolo. Se uno fosse stato debole, sarebbe stato dominato dagli altri, non importava quanto sarebbe stato amichevole.

Per un momento, l’atmosfera in piazza rimase tranquilla.

All’improvviso risuonò una serie di rumori di zoccoli che ruppero il silenzio.

La gente si girò e vide un uomo con un abito giallo attillato percorrere la strada su un cavallo. Lo stava spronando con energia mostrando un’espressione ansiosa.

Ora, l’esterno e l’interno della città di Chambord erano ben sorvegliati. Quest’uomo non era potente, ma era riuscito ad entrare senza problemi e a raggiungere piazza Tiananmen. La sola spiegazione di questo era che fosse un membro di Chambord.

A giudicare dalla sua espressione ansiosa, era evidente che fosse successo qualcosa di importante.

<em>’Chambord ha appena ottenuto questa vittoria storica e leggendaria! Cosa può essere accaduto?’</em> Pensò la gente.

Tutti divennero curiosi.

Dopo che quest’uomo vestito di giallo entrò in piazza, non mostrò segno di rallentare, stava per caricare dritto nel luogo della cerimonia! I poliziotti di guardia stavano per fermarlo, ma l’uomo alzò la mano e mostrò un gettone delle dimensioni di un palmo su cui era raffigurato un cane a due teste, un’ascia e una spada. Emanava un bagliore rosso ed era il gettone del sovrano.

Vedendo questo, tutti i poliziotti si fecero da parte.

L’uomo vestito di giallo non fu ostacolato e arrivò al trono nell’area settentrionale della piazza.

“Sua maestà… la capitale… è successo qualcosa di grosso nella capitale!”

L’uomo vestito di giallo saltò giù da cavallo e stava ansimando pesantemente. Barcollò e la gente alla fine notò che le sue cosce e il suo posteriore erano macchiati di sangue; era chiaro che non avesse riposato e avesse viaggiato a cavallo direttamente da San Petersburg fino a Chambord; era per questo che era rimasto ferito.

Prima che potesse finire di parlare, estrasse una lettera e svenne.

Solo dopo risuonò un lieve gemito triste. Il cavallo giallo collassò a terra schiumando dalla bocca. Anche se le formazioni dell’elemento vento stavano ancora brillando sulle sue zampe, il suo corpo fremette e sembrava non potercela fare più.

Tutti rimasero sbalorditi.

Un cavallo alimentato da formazioni dell’elemento vento era morto da quanto aveva corso e un cavaliere esperto era svenuto per la stanchezza. Cosa stava succedendo? Cosa c’era di così urgente?



