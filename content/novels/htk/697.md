---
weight: 6970
title: Capitolo 697 - Battaglia Leggendaria (1)
pubDate: 2024-06-08T09:41:47.985Z
tags:
    - htk
---

“Ahahah! Ridicolo! Solo tu? Solo tu da solo?”

Una Spada si infuriò sentendo le derisioni di Fei. Quest’uomo irritabile spalancò i suoi occhi arrossati, sembrava un demone.

<em>Whoosh!</em>

La spada argentea sulla sua schiena gridò e saltò nelle sue mani da sola, la lama era così liscia da essere riflettente. Era avvolta da luce e sembrava avere uno spirito proprio. Era un’arma stellare di alto livello.

“Oggi ti taglierò la testa! Farò vedere a tutti gli sporchi nativi di Zenit che sei solo una debole formica! Non riuscirai mai a sconfiggermi! Incontrarmi è stato il più grande errore che tu abbia fatto!”

Mentre Una Spada gridava, la sua energia sfrecciò in avanti. Come raggi brillanti, formavano un’enorme rete che volava verso Fei.

Il re rimase calmo.

Stavolta non arretrò e caricò contro la rete fatta d’energia.

Lo Spaccapietre del Re Immortale rilasciò una serie di ululati come un sovrano selvaggio arrabbiato e le rune mistiche sul martello brillarono come se si fossero attivate. Come se avessero vita propria, i bagliori uscirono dall’arma e si trasformarono in draghi dorati. Era un fenomeno terrificante causato da una delle abilità più potenti del barbaro, Turbine.

<em>Boom! Boom! Boom! Boom!</em>

I draghi dorati e i fendenti si scontrarono, l’energia dorata e argentata scoppiò in ogni direzione, squarciando il cielo e aprendo fenditure nel vuoto. Apparì un tornado dopo l’altro e perfino lo spazio si destabilizzò, sembrava un pezzo di carta sul punto di strapparsi da un momento all’altro.

In quel momento, Fei era già sfrecciato attraverso le onde d’energie e apparì di fronte ad Una Spada.

<em>Tink! Tink! Tink! Tink!</em>

Riecheggiò una serie di clangori che sollevarono scintille.

In un attimo di secondo, Fei ed Una Spada si erano già attaccati molte volte e lo Spaccapietra del Re Immortale e lo spadone si scontrarono. I loro movimenti erano così rapidi che gli altri non li potevano nemmeno distinguere.

Fei aveva già deciso di affrontare Una Spada in modo ravvicinato così che l’avversario non potesse sparare fendenti d’energia.

Tra le sette classi nel mondo di Diablo, i barbari erano i più abili nel combattere in modo ravvicinato. Le loro armi, mani, gomiti, ginocchia… potevano usare quasi tutto per attaccare i loro avversari.

In questa battaglia, Fei lo aveva dimostrato appieno.

Il martello da guerra lungo circa tre metri non era un peso, invece era molto utile in questo combattimento ravvicinato e scatenò un potere che nemmeno Fei aveva previsto. Ogni attacco era un colpo letale.

“Ahahah! Ottimo! Re di Chambord, credi di essere il solo bravo a combattere in modo ravvicinato? Vuoi morire!”

Una Spada rise come un pazzo mentre stringeva lo spadone argenteo. Anche lui era abile nelle tecniche da combattimento ravvicinato!

Le tecniche di Una Spada erano completamente diverse da quelle che erano popolari nel continente. Fei aveva la sensazione che provenissero dall’Era Mitica. Invece che essere raffinate e appariscenti, quelle di Una Spada erano semplici; non erano veloci, feroci, né complicate. Tuttavia erano efficaci e quando si connettevano dimostravano un potere sbalorditivo.

Mentre la battaglia si intensificava, scie di energia rosso cupo apparirono su Una Spada e quel potere proibito lo avvolse.

<em>Tink! Tink! Tink! Tink! Tink!</em>

Il martello e la spada continuarono a scontrarsi. Ogni colpo causava forti clangori e rimbombi, come l’impatto di una meteora.

Sulla Xuan’ge, molti guerrieri stellari dell’impero Ormond non riuscirono nemmeno a resistere alle onde soniche. Sangue colava dai loro occhi e dalle loro orecchie, e alcuni caddero dalla Xuan’ge barcollando. Poi le loro grida riecheggiarono nell’aria.

Con il passare del tempo, la battaglia raggiunse il suo culmine.

Ormai Una Spada si era trasformato completamente.

I suoi muscoli si erano gonfiati, duri come il ferro, e la sua pelle era diventata rossa. I suoi lunghi capelli castani si erano tinti di cremisi e anche i suoi occhi si erano arrossati.

Rilasciò una serie di ruggiti rochi e sembrava aver perso la testa.

Fei sembrò aver capito qualcosa.

Una Spada non aveva il privilegio di poter usare le abilità del Mondo di Diablo, ma era passato dal picco delle sei stelle alla classe solare. Era chiaro che avesse usato un qualche tipo di tecnica proibita per farlo.

Sembrava che un potente demone si fosse impossessato del suo corpo e un’altra anima vivesse in lui. Prendendo in prestito il suo potere, Una Spada era riuscito ad aumentare di livello velocemente.

Tuttavia, mentre la battaglia aumentava di intensità, Una Spada gradualmente non stava più riuscendo a sopprimere questo demone dentro di lui.

In quel momento stava combattendo usando l’istinto demoniaco che la sua coscienza.

Mentre Fei ondeggiava il suo martello da guerra, fece apparire ondate d’energia dorata e poteva affrontare Una Spada direttamente. In effetti era un po’ in vantaggio.

“Cosa c’è dentro Una Spada? Cos’è questo demone? Perché ho la sensazione di aver visto questo potere da qualche parte prima?” Fei si accigliò.

“È inaspettato! Questo nativo è così potente!”

Sulla Xuan’ge, c’era un giovane magro e basso seduto su una sedia dorata appariscente nel centro di comando sotto l’albero maestro. Era pallido per via dell’eccessivo consumo di alcol e della sua lussuria, e aveva un aspetto un po’ osceno. In quel momento era circondato da potenti guerrieri e si stava godendo questa battaglia leggendaria con un sorriso pieno di derisione, come se stesse guardando uno spettacolo al colosseo.

“Ahahah! Ottimo! Bel combattimento! Vedete? Quel miserabile Una Spada è stato fortunato ed è diventato il comandante di una legione, ma è potente. Eh, anche questo nativo moro è forte. Ahahah! Catturatelo per me dopo! Potremo rimandarlo nell’impero e diventerà un gladiatore di massimo livello nel colosseo! Ahahah!” Rise con arroganza.

Questo giovane era il secondo principe di Ormond, Xanchua.

“Ottima idea sua altezza! Questi nativi sono nati per essere schiavi! Dovrebbero sacrificare le loro vite per noi come formiche!”

“Questo nativo di sicuro è potente! Ahah! Anche lui è un re, vero? Farà molti soldi per sua altezza!”

“Questi nativi sono forti. Dopo aver conquistato questa piccola città, otterremo tutti i loro tesori e donne prima di uccidere tutti. Eheh, abbiamo sentito che sono ricchi e che le loro donne sono le migliori! Ahah, i nostri soldati possono catturare tutte le donne e sceglieremo le migliori per sua altezza. Sono sicuro che sua altezza potrà divertirsi!”

C’era un gruppo di giovani attorno a Xanchua e anche loro indossavano vestiti appariscenti e avevano un colorito pallido e malato. Sembravano deboli, ma erano eccellenti nel lusingare. In effetti, avrebbero potuto sorprendere perfino Oleg.

Vedendo l’espressione contenta del principe Xanchua, lo adularono ancora di più.

“State zitti insetti! Non sapete fare altro che lusingare!”

Gridò con rabbia  e sdegno un uomo biondo e muscoloso, barbuto e coperto da un’armatura.



