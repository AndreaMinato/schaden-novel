---
weight: 7
title: Capitolo 7 – La Linea Difensiva sta crollando
pubDate: 2023-05-14T13:54:16.359Z
tags:
    - htk
---


Capitolo regolare,
0 capitoli in coda, 0/5
-Schadenfreude

Castello di Chambord.

Risuonavano urla di dolore e grida di battaglia.

Sia gli assalitori che i difensori stavano lottando con tutte le loro forze. Era uno scontro all'ultimo sangue.

Ondate di nemici che indossavano armature leggere di colore nero stavano caricando verso il castello come uno tsunami cupo. Le tre enormi scale da assedio sembravano dei mostri da guerra; i barbigli erano agganciati sui parapetti, mandando costantemente altri nemici a combattere contro i difensori delle mura. Gli uncini impedivano di sbarazzarsi facilmente delle scale d'assedio e una squadra di circa tenta nemici stava combattendo con ferocia per proteggere le scale.

Con il passare del tempo, sempre più nemici erano saliti sulle mura del castello.

Si metteva male per il castello; c'era un numero di nemici dieci volte superiore a quello dei soldati di Chambord.

"Pierce? Pierce... dove sei? Figlio di put***a!" Un uomo enorme alto sei piedi dai capelli neri che portava una maglia metallica si girò e gridò mentre menava un fendente contro un nemico: "Pierce! Porta con te un po' di tipi robusti e sbarazzati di quelle fottute scale. Presto!"

"Sì signore!"

Non troppo lontano, Pierce, un uomo dai capelli bianchi, era ricoperto di sangue. Era già difficile determinare quale fosse il suo e quale appartenesse ai nemici che aveva ucciso. Quando sentì l'ordine, fece un cenno ad un paio di soldati vicini a lui: "Avanti ragazzi, andiamo! Dobbiamo uccidere quei figli di putt**a e distruggere quelle scale!"

Pierce era conosciuto a Chambord per la sua forza brutale.

Mentre le vene sulle sue braccia sporgevano, iniziò a colpire con il suo enorme martello di ferro delle dimensioni di due palle da basket. Come un leggendario guerriero, spazzò via i nemici lungo la sua strada come se fossero delle mosche. Nessuno poteva fermarlo.

Si stava avvicinando velocemente alle scale d'assedio, lasciando dietro di lui una scia di morte e sangue. Altri venti soldati circa lo seguirono. Erano decisi a completare la missione.

I nemici che stavano difendendo le scale avevano erano stati allertati.

"Attenzione! Avanti! Formazione a semi arco!"

Il capo della squadra nemica gridò!

Kata, kata, kata, kata!

La trentina di nemici si mise in formazione accanto al muro e protesse le tre scale d'assedio. Con le loro lame dentate da cui stava ancora colando sangue, sembravano dei ricci metallici, in attesa che i nemici facessero un errore per approfittarsene e ucciderli.

Questi avversari sicuramente si erano allenati di più rispetto ai soldati di Chambord.

Dieci metri...

Sei metri...

Tre metri...

Un metro...

La distanza tra i soldati guidati da Pierce e i nemici si stava accorciando in pochi secondi.

Alla fine...

"Hoooo! Andate all'inferno!"

Gridò all'improvviso Pierce. Lanciò il martello come se fosse un giavellotto, scagliandolo verso la formazione nemica.

Il gigantesco martello insanguinato  tracciò uno splendido arco mortale nell'aria e impattò sulla formazione difensiva con una forza devastante.

"Thump!"

Causò enormi danni ai nemici. Versò sangue, spezzo delle lame e degli arti schizzarono via.

Il nemico sicuramente non si aspettava un tipo di manovra simile. Il martello volante aveva creato un'apertura sanguinosa al centro della formazione.

I nemici non avrebbero avuto modo di entrare nel castello di Chambord se le tre scale d'assedio fossero state distrutte. Dopo aver ucciso i nemici che erano saliti sul muro difensivo, i difensori avrebbero potuto avere il tempo di riposare al sicuro. Sennò, il castello sarebbe stato assediato e tutti i loro amici e le loro famiglie sarebbero diventati schiavi di guerra, senza nessuna speranza di tornare liberi per generazioni.

Così tutti i soldati erano motivati a sconfiggere il nemico, il loro morale era così alto che il loro sangue stava quasi ribollendo nei loro corpi.

Non potevano permettere che il nemico assediasse il castello. Non si sarebbero ritirati nemmeno a costo di morire.

"Carica!!"

"Carica!!!!!!"

I soldati seguirono Pierce, caricando con furia contro i nemici.

Pierce si precipitò in avanti, raccogliendo il martello che aveva lanciato prima che i nemici potessero reagire, e iniziò a seminare distruzione. I suoi potenti colpi respinsero tutti i nemici attorno e il più vicino non ebbe nemmeno il tempo di reagire prima che Pierce lo decapitasse. Nessuno di loro poteva fermarlo.

"Smash! Crush!"

"Bang!"

"Clank!"

Armi, armature e nocche nude si stavano scontrando.

Il sangue che schizzava e gli arti mutilati davano la sensazione di essere in un inferno.

"Boom!"

Pierce scagliò via il nemico armato di spada dalle mura del castello. Alzò lo sguardo e vide la scala proprio di fronte a lui. Menò il martello ancora una volta per respingere i nemici in avvicinamento.

"Dang! Dang! Dang!"

Fece uno scatto in avanti e spaccò tutti i ganci della scala.

"Fuori dai cog***ni!"

Pierce diede un forte calcio alla scala. Sentì molte urla. I nemici che erano ancora sulla scala caddero a terra come sacchi di patate. Furono ridotti in poltiglia all'istante dalla pesante scala.

"Grande!"

Gridò il comandante dai capelli neri che aveva visto cosa aveva fatto.

"Pierce! Ottimo lavoro! Altre due! Distruggile tutte e ti offrirò la birra migliore stasera! Potete bere tutti!" Stava duellando con un nemico magro, ma alto mentre urlava. Questo avversario era molto capace. Anche se era il comandante, stavano lottando da dieci secondi e nessuno dei due era entrato in vantaggio.

"Ahah! Brook, Bossman! Offrite voi la birra stasera!"

Rispose con entusiasmo Pierce. Nonostante stesse parlando, non rallentò l'attacco. Il suo martello era veloce come un fulmine; si avvicinò alla seconda scala.

"Dang! Dang! Dang!

Spaccò tutti gli agganci della seconda scala e quando fu sul punto di spingerla via dalle mura.

All'improvviso...

"Muori verme!"

Un'ombra nera volò su per il muro difensivo. Lo stocco che stava usando questo nemico puntò dritto alla testa di Pierce. Stava cercando di ucciderlo all'istante.

Pierce non ebbe molto tempo per reagire. Poté solo proteggere la testa con il martello.

"Ding! Ding! Ding!

Gli attacchi colpirono il centro del martello e fecero schizzare alcune scintille.

Una forza inarrestabile trapassò il martello e scioccò Pierce.

Anche se Pierce era dotato di una forza sovrumana fin dalla nascita, non riuscì a resistere. L'impatto lo spinse indietro di quattro passi. Gli ruppe anche un paio di dita e quasi non riuscì più a tenere il martello.

"Me**a! Un esperto!" Pierce ne fu sorpreso.

Tuttavia questo nemico smise di attaccarlo. Quando sollevò di nuovo lo stocco, Pierce sentì innumerevoli urla. Il nemico si stava muovendo così velocemente che ridiventò un'ombra nera. Gli altri soldati che erano venuti con Pierce caddero tutti a terra. Quando l'uomo li osservò meglio, vide che avevano tutti dei buchi nelle loro teste. Liquidi bianchi e rossi stavano scorrendo dalle loro ferite, erano i loro cervelli.

"Bender! Bond! Tony! ...I miei fratelli!!!" Urlò Pierce.

Non riuscì a sopportare ciò che aveva visto, quasi svenne per lo shock.

I suoi migliori amici con cui si era divertito la scorsa notte al bar e per cui provava affetto erano stati uccisi proprio di fronte a lui. Era sconvolto.

"Muori demone!"

Gridò Pierce. Si dimenticò delle ferite sul suo corpo. Fissò il nemico, non badò a difendersi e caricò in avanti. Questo avversario gli aveva inferto brutte ferite ed era praticamente intoccabile per lui, ma a Pierce non importava, continuò a menare il martello.

"Ahah, è inutile!" Il nemico rise. Sembrava un corvo.

Lo stocco era troppo rapido e il nemico troppo forte.

L'ombra nera si spostò di nuovo, puntò di nuovo la lama verso la testa di Pierce.

Pierce si spostò di scatto, come se stesse cercando di schivare il colpo, ma lo stocco trapassò facilmente la sua spalla destra. Il nemico sorrise con sdegno, aveva intenzione di tirare via la lama e uccidere Pierce.

Ma...

Fu sorpreso nello scoprire che non riusciva più a tirare via lo stocco?!

Il sangue schizzò dalla bocca di Pierce.

Ma quest'uomo dai capelli bianchi iniziò a ridere.

Stava ridendo contento!

Il nemico non capiva cosa stava succedendo, ma ebbe la sensazione di aver sottovalutato il nemico.

Ma non ebbe più tempo di reagire.

Pierce afferrò con forza la lama a mani nude; come se non sentisse nessun dolore, si avventò sul nemico. Questo colse di sorpresa l'esperto, che dovette iniziare ad arretrare.

Ci erano voluti solo tre secondi per raggiungere l'orlo delle mura difensive.

Se questo nemico fosse arretrato ulteriormente, sarebbe caduto da questo muro alto duecento piedi. Anche se era potente, non sarebbe riuscito a sopravvivere se fosse caduto da un'altezza del genere.

"Ca**o!"

Il nemico era furioso, ma non ebbe altra scelta che lasciare la presa sullo stocco.

Si vergognò per essere costretto ad abbandonare la sua arma preferita da un misero soldato. Era un prestigioso guerriero ad una stella.

Dopo aver lasciato lo stocco, iniziarono ad apparire delle fiamme rosse attorno al suo corpo. Pugni così bollenti da poter sciogliere il ferro atterrarono sulla schiena di Pierce. Avrebbe divorato vivo quest'uomo dai capelli bianchi se avesse potuto.

"Pu... Ahahah. Ho vinto questo giro, figlio di put***a!"

Pierce vomitò una boccata di sangue, ma stava ridendo orgogliosamente.

Pierce lasciò andare lo stocco e caricò verso la seconda scala. Visto che aveva già distrutto gli agganci, la spinse via dal muro caricando con la spalla sinistra. Anche tutti i nemici su questa scala caddero a terra e furono ridotti in poltiglia.

"Me**a! Spregevole schiavo! Giuro che ucciderò tutte le persone in questo castello!"

Il nemico si infuriò. Ora aveva capito che fin dall'inizio l'intento di quest'uomo non era stato di spingerlo via dal muro, ma di distruggere la seconda scala; ed era riuscito ad ingannarlo!

Il nemico colpì con tutte le sue forze Pierce usando lo stocco. Pierce era svenuto a causa delle ferite e di tutto il sangue che aveva perso.

"Me**a! Attento!"

Gridò con ansia il comandante, Brook. Non poteva intervenire, stava ancora combattendo contro l'altro esperto nemico.

Questa battaglia d'assedio durava da quasi un intero giorno. A Chambord c'erano alcuni potenti individui, ma erano concentrati sul comandante nemico. Anche il guerriero a tre stelle Larmbard era impegnato ad affrontare un esperto nemico.

In quel momento non c'era nessuno che potesse salvare la vita a Pierce!

Lo stocco ricoperto di fiamme era ad un solo pollice di distanza dal collo di Pierce!



