---
weight: 703
title: Capitolo 703 - Dentro la Xuan’ge
pubDate: 2024-06-08T15:43:07.721Z
tags:
    - htk
---

Fei assistette alla scena senza sapere come reagire.

Era troppo simile a cos’era successo sul picco della montagna del grande guerriero, anche Krasic si era ridotto in cenere che poi si era sparsa per il territorio di Zenit.

Anche se Una Spada aveva commesso un errore e aveva portato nemici nel suo paese, l’era del caos era già iniziata; era una questione di tempo prima che scoppiasse una guerra a Zenit.

Una Spada era stato solo sfortunato e aveva giocato un ruolo tragico in questa storia.

In realtà Fei provava un po’ di compassione per lui. Era stato un genio dalla fine tragica.

Durante l’era del caos, le vite umane non sarebbero valse nulla, e molti eroi e talenti sarebbero morti.

In effetti Fei era sorpreso da questo principe Xanchua di Ormond e lo ammirava perfino per la determinazione che aveva mostrato durante una situazione disperata.

Il continente era splendido come un dipinto e aveva fatto nascere molti eroi e geni.

Il sovrano sfrecciò in avanti e mosse le dita. L’energia della spada dorata squarciò all’istante la sfera verde della Xuan’ge.

Dopo che atterrò sul ponte, fece un cenno e chiamò il Trono del Caos.

“Ripuliamola dai soldati rimasti e otteniamo il controllo di questa Xuan’ge.”

Guidati dal vecchio Aryang, Fei e Robbin sistemarono velocemente il resto dei nemici sul ponte.

Poi si diressero verso il centro di comando localizzato nell’albero maestro ed entrarono nella cabina interna.

L’interno della Xuan’ge era davvero spazioso ed era tutto ben organizzato. Le mura nere fatte da legno di ferro sembravano metalliche ed erano paragonabili alle potenti portaerei che Fei aveva visto nella sua vita precedente. La sola differenza principale stava nella civilizzazione magica che aveva creato questa Xuan’ge.

Fei e Robbin eliminarono il resto dei soldati mentre camminavano per il percorso principale.

C’era ogni sorta di formazione offensiva e difensiva dentro, ed era chiaro che fossero opera di maestri.

Su di esse c’erano molti meccanismi, spesse porte di ferro e trappole, progettate per rallentare invasioni nemiche.

Era chiaro che quando era stata progettata, avevano considerato la possibilità che degli intrusi potessero entrare nella nave.

Grazie ai meccanismi, sarebbe stato molto più facile per i soldati e gli operatori dell'imbarcazione sconfiggere i nemici in questo spazio chiuso.

Sfortunatamente per loro, stavano affrontando un mostro.

Fei aveva un’ottima comprensione delle formazioni magiche. Mentre espandeva la sua energia spirituale, poteva capire velocemente le teorie magiche e i percorsi delle formazioni. Dato che poteva solidifcare la sua energia spirituale e renderla tangibile, Fei aveva solo bisogno di distruggere i nuclei delle formazioni per disattivarle in pochi secondi.

Inoltre aveva anche la forza bruta per distruggere qualsiasi cosa al di sotto della classe solare.

Visto che Una Spada aveva tradito Ormond, il principe Xanchua aveva fatto un’errore di valutazione ed era morto per via dell’attacco di Una Spada e il generale Peith era rimasto gravemente ferito ed era stato teletrasportato, i soldati avevano perso tutti i comandanti di livello più alto ed erano caduti nel caos. Non potevano organizzarsi appropriatamente e difendersi, permettendo a Fei di entrare facilmente nella stazione di controllo.

“Uh?” Fei rimase sorpreso da ciò che vide e si fermò.

Vicino alle porte della stazione di controllo, c’erano circa cento uomini forzuti. Indossavano cenci, avevano cicatrici sui loro volti e i loro polsi e le loro caviglie erano incatenati. Tuttavia sembravano feroci e assassini.

Accanto a loro c’erano i cadaveri di alcuni soldati di Ormond. Era chiaro che li avessero appena uccisi visto che le loro ferite erano ancora fresche e il sangue stava scorrendo sul pavimento.

<em>’Chi sono? Come mai hanno ucciso i soldati di Ormond e si sono radunati qui?’</em> Pensò Fei.

Mentre Fei era confuso, il vecchio Aryang si diede una pacca sulla fronte.

Si avvicinò al re e sussurrò: “Sono gli schiavi della Xuan’ge. La maggior parte di loro sono guerrieri feroci che hanno commesso crimini, prigionieri di guerra e gladiatori sopravvissuti al colosseo. Vengono rinchiusi nel fondo della Xuan’ge e devono occuparsi di mansioni sporche e pericolose. Vedono raramente il sole. Dato che alcuni di loro sono assetati di sangue, hanno colto l’occasione e ucciso i carcerieri, ottenendo il controllo della stazione di controllo.”

“Schiavi delle navi?” Fei annuì.

Queste persone emanavano aure indescrivibilmente selvagge e sembravano bestie anziché esseri umani. Le loro pupille parevano emanare strane luci, forse perché non avevano visto il sole da molto tempo. I loro occhi assomigliavano a quelli di un gatto.

Gli schiavi erano di varie costituzioni e non sembravano affatto amichevoli. Il solo aspetto positivo nell’essere rimasti nel fondo della Xuan’ge per così tanto tempo era che la loro pelle era diventata liscia e bianca.

Queste persone non erano forti, la maggior parte di loro era guerrieri ad una o due stelle, il più potente tra di loro era al quinto livello. Sembrava che fosse il capo del gruppetto.

Il vecchio Aryang sussurrò altro nell’orecchio di Fei e il re cambiò espressione. Si diresse verso la stazione di controllo.

Vedendo questo, gli schiavi della nave ruggirono come bestie arrabbiate e circondarono i tre mostrando sguardi feroci. Avevano intenzione di fermarli.

“State indietro!” Fei ruggì e le onde soniche della sua voce colpirono gli schiavi più vicini, facendoli vomitare sangue e barcollare.

Il resto del gruppetto non poté fare un altro passo avanti. Si misero in disparte con espressioni terrorizzate.

Un po’ di loro cercarono di fare i duri e reagire, ma l’enorme pressione che proveniva da Fei era grande quanto quella di una montagna. Sembrava che questi schiavi portassero enormi montagne sulla schiena e le loro ossa crepitarono.

Alla fine collassarono tutti a terra e non poterono nemmeno alzare le teste, figuriamoci contrattaccare.

La porta della stazione di controllo era serrata ed era coperta da scie di fiamme verdi.

Robbin la colpì diverse volte e non riuscì ad aprirla.

Fei si fece avanti e posò il palmo sulla porta.

<em>Crack!</em>

Energia dorata brillò e questa porta robusta fatta da legno di ferro si aprì all’istante.

Risuonò una serie di sussulti dalla stazione di controllo.

L’energia di un coltello volò verso il viso di Fei prima ancora che potesse entrare.

Qualcuno aveva colto questa opportunità per lanciargli un agguato.

Temendo che la battaglia avrebbe danneggiato i sistemi di controllo delicati, Fei scatenò tutta la sua forza. I nemici ruggirono e urlarono.

Dato che la differenza di forza era troppo netta, i sei-sette ufficiali di Ormond e la decina di schiavi che stavano affrontando furono schiacciati dai colpi di dita di Fei.



