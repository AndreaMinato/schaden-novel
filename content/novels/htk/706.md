---
weight: 7060
title: Capitolo 706 - Odio
pubDate: 2024-06-08T18:43:07.722Z
tags:
    - htk
---

La situazione era davvero pericolosa e tutti gli schiavi erano terrorizzati, stavano cercando di fare del loro meglio per tornare liberi.

Ormai Fei aveva già confermato che i due capi gruppo, Sparrow e Barbossa, erano astuti e sleali.

Anche se sembrava che la Xuan’ge stesse per precipitare, non sembrava preoccupato.

Dato che era a corto di tempo, non poteva più aspettare che gli giurassero lealtà e invece li aveva costretti.

La sua energia spirituale fuoriuscì dal suo corpo e sfrecciò nei loro corpi.

Poi Fei batté le mani e rise: “Non sarei riuscito a reprimere il mio intento omicida se non assomigliavate a due miei vecchi amici. Se non avessi voluto reclutarvi, voi… so che siete mele marce, ma vi consiglierei di non ricorrere a trucchetti. Ho già piantato sigilli spirituali nei vostri corpi. Anche se scappaste dall’altra parte del continente, potrei comunque trovarvi facilmente. Uccidere due guerrieri a sei stelle non è diverso da schiacciare due formiche per me. Questa è la vostra ultima opportunità, non mettete alla prova la mia pazienza.”

Dopo aver detto questo, fiamme dorate brillarono e Fei scomparì dalla stazione di controllo.

Sia Sparrow che Barbossa si accigliarono, ma non osarono fare nulla.

Anche se erano astuti e feroci, erano rimasti spaventati dalle tattiche di Fei. Per un momento, non osarono fare nulla di strano.

Un secondo dopo, sentirono forti grida provenire dagli altri schiavi che stavano fissando lo schermo magico.

Lo osservarono e videro il giovane sovrano moro apparire sotto la Xuan’ge.

Sporse una mano e la premette contro il fondo della Xuan’ge. Anche se sembrava non usare troppa forza, questa enorme Xuan’ge che pesava più di centinaia di tonnellate rallentò la sua caduta e gradualmente si fermò.

“Hiss!” Risuonò una serie di sussulti dall’interno della stazione di controllo.

Gli schiavi della nave rimasero tutti sbalorditi.

Robbin e il vecchio Aryang sapevano che il sovrano era coraggioso e potente, così non erano così sorpresi.

Tuttavia, Sparrow e Barbossa rimasero scioccati da questa scena e quasi si abbracciarono urlando.

Anche se l’impero Ormond era stato fondato da potenti esperti e non mancavano di talenti, non avevano visto qualcuno di così potente come questo giovane dai capelli neri.

Erano rimasti in questa nave per più di dieci anni e chiaramente sapevano che pesava centinaia di migliaia di tonnellate nonostante fosse fatta da legno di ferro estremamente leggero.

“È a mezz’aria, non può essersi fatto leva su qualcosa. Sta usando la sua forza fisica per portare questa Xuan’ge. Lo fa sembrare così facile come se stesse afferrando una piuma… Questo potere…” La forza di Fei andava oltre ogni loro immaginazione.

<em>’Chi è questo giovane?’</em> Pensarono Sparrow e Barbossa. <em>’Perché una figura così potente ed eroica è qui in una regione così remota?’</em>

Dopo aver visto questo, i due tipi astuti rinunciarono ad ogni loro piano malvagio.

Anche se erano feroci, non erano così forti, né avevano il supporto di potenti imperi. Per loro non era negativo servire un maestro così formidabile.

Tutta la gente nell’area assistette a questo miracolo. Gli schiavi nella Xuan’ge gridarono con entusiasmo per il sollievo e gli abitanti di Chambord protetti dalla sfera d’energia si emozionarono vedendo il loro sovrano dimostrare il suo potere ed esultarono.

Fei adesso controllava la Xuan’ge e non aveva fretta di farla atterrare.

Dopo essersi guardato attorno, ebbe un’idea e volò verso le montagne posteriori di Chambord sorreggendo la nave.

Arrivò velocemente dalle montagne celesti delle cinque spade e trovò una vetta accanto non troppo ripida.

Fece un cenno con l’altra mano con cui non stava sorreggendo la Xuan’ge e una spada d’energia dorata volò dal suo palmo, tagliando la montagna e creando una superficie piatta larga circa venti ettari.

Questa scena scioccò di nuovo gli schiavi della nave.

Poi Fei discese lentamente e appoggiò la Xuan’ge su questa pianura.

Tutti nella stazione di controllo lo videro chiaramente, e Sparrow e Barbossa, i più esperti del gruppo, rimasero sconvolti; non avevano mai visto qualcuno di così potente!

“Può letteralmente distruggere montagne e spostare mari! Questo re è così giovane e il suo futuro sarà brillante! Chi può prevedere quanto diventerà potente in futuro?”

Gli schiavi erano rimasti imprigionati nella Xuan’ge per molti anni e non avevano visto la luce del sole per molto tempo.

Dato che erano tutti individui ribelli e desideravano la libertà, avevano giurato a loro stessi di essere disposti a morire per poter respirare aria fresca e sentire il calore della luce del sole.

Desideravano la libertà e non volevano essere vincolati.

Avevano lottato per ottenerla per tutti questi anni.

Sotto l’attenta organizzazione di Sparrow e Barbossa, gli schiavi avevano trascorso diversi anni ad imparare di nascosto come controllare la Xuan’ge.

Avevano aspettato l’occasione perfetta per rubare la Xuan’ge e sfuggire dal controllo degli ormondiani.

Questo era il motivo per cui si erano ribellati all’improvviso mentre Fei stava lottando contro gli ormondiani e avevano ucciso tutti gli operatori per occupare la stazione di controllo. Pensavano di aver eseguito il loro piano alla perfezione, ma poi avevano incontrato Fei, il vecchio Aryang e Robbin.

All’inizio gli schiavi erano ancora riluttanti, ma Sparrow e Barbossa avevano capito meglio la situazione.

Il loro piano originale era di scappare dopo aver ottenuto la Xuan’ge, pensavano di poter creare un gruppo di mercenari e rimanere liberi.

Tuttavia, si erano resi conto che non sarebbe stato così facile. Senza abbastanza forza, non sarebbero potuti sfuggire all’impero Ormond che avrebbe dato loro la caccia e anche altre organizzazioni li avrebbero presi di mira. Dopotutto un membro d’élite di classe lunare sarebbe stato sufficiente a metterli in pericolo.

Se avessero però ottenuto il supporto e la protezione di questo giovane re, sarebbe stato molto più facile creare un gruppo di mercenari che poteva dominare i cieli.

Lavorare per Fei sarebbe stato molto più sicuro ed efficace in confronto a fare tutto da soli.

Sia Sparrow che Barbossa ci avevano pensato e uno lesse nel pensiero dell’altro dopo un’occhiata.

Ora erano un po’ preoccupati, temevano che il loro comportamento imprudente di prima potesse aver irritato il giovane re.

Era la natura umana.

A volte un semplice pensiero avrebbe cambiato completamente le convinzioni di una persona, facendole apprezzare ciò che prima avevano sdegnato.

Sotto la sorveglianza del vecchio Aryang e di Robbin, più di cento schiavi uscirono dalla Xuan’ge.

Non appena passarono dall’ingresso dalla nave, si inginocchiarono sul ponte, ridendo e piangendo come se fossero impazziti. Provarono a respirare più aria fresca possibile e fissarono le stelle nel cielo con le lacrime agli occhi. Sembravano un branco di pazzi.

Anche se Sparrow e Barbossa cercarono di mantenere il controllo, lacrime rigarono le loro guance. Dopotutto non avevano visto il mondo esterno per più di dieci anni.

Gli altri schiavi non erano calcolatori come Sparrow e Barbossa.

Dopo aver visto quanto Fei era potente, avevano cambiato idea.

Si erano resi conto che, se non fosse stato per lui, forse non sarebbero mai usciti dai sotterranei della Xuan’ge, né avrebbero potuto vedere il cielo e respirare aria fresca.

Forse sarebbero morti nella Xuan’ge come gli altri e i loro corpi sarebbero stati gettati via.

Provavano tutti gratitudine per Fei.

Perciò, quando il sovrano riapparì sul ponte, si inginocchiarono e lo ringraziarono.

Fei non voleva sprecare altro tempo qui. Spaventò di nuovo Sparrow e Barbossa, e ordinò a Robbin di prendere il comando della Xuan’ge. Poi tornò a Chambord insieme al vecchio Aryang.

Era stato già fatto il rapporto sulle perdite.

Quando la Xuan’ge aveva attaccato Chambord, il suo primo assalto aveva ucciso 36 poliziotti e sette cavalieri dello Zodiaco di basso livello. Inoltre erano state distrutte due balestre Ammazzadraghi, sei case, statue e palazzi erano stati distrutti, e la rete magica elettrica, il sistema di distribuzione dell’acqua e le fogne della regione occidentale della città erano state tutte danneggiate. La perdita monetaria sarebbe stata di circa 60.000 monete d’oro.

Fei sembrava davvero serio.

Solo contando le perdite di denaro, Chambord ci aveva guadagnato. Una Xuan’ge di queste dimensioni valeva almeno qualche milione di monete d’oro e l’impero Ormond nemmeno le vendeva.

Tuttavia la perdita di 43 guerrieri rendeva difficile provare sollievo per la gente.

Chambord aveva combattuto molte battaglie da quando Fei era arrivato. Il regno però non aveva quasi mai avuto perdite e aveva vinto ogni conflitto. Questa era la prima volta che Chambord perdeva così tante persone.

I genitori, le mogli e i figli dei 43 guerrieri stavano piangendo accanto ai loro corpi e tutti erano addolorati. Allo stesso tempo, l’odio nei confronti dell’impero Ormond cresceva.

Un bambino che sembrava avere quattro anni corse da Fei e disse: “Sua maestà! Voglio vendicare mio padre!”

Nei suoi occhi grandi e ingenui c’erano rabbia e odio.

Fei lo abbracciò e gli baciò la fronte.

Sotto gli sguardi di tutti, annunciò: “Tutti i guerrieri morti per il regno verranno considerati eroi e la famiglia reale si prenderà cura dei loro cari. I loro figli riceveranno la migliore istruzione e seguiranno le loro orme, e ci prenderemo cura dei loro genitori. In quanto re, prometto che i loro cari non verranno trascurati, né maltrattati!”

Le leggi e il regolamento del regno di Chambord erano completi, e Fei aveva già stabilito un sistema per onorare i guerrieri che avevano sacrificato la vita per il paese.

Oggi era la prima volta che Chambord usava quel sistema e onorava eroi.

I membri della famiglia di questi guerrieri periti si inginocchiarono e ringraziarono il sovrano, e gli altri esperti di Chambord guardarono Fei con ammirazione.

Questo sistema inorgogliva ogni guerriero di Chambord ed era ben apprezzato. In questo modo avrebbero potuto combattere per il regno senza doversi preoccupare di cosa sarebbe successo ai loro cari se fossero morti.

Anche se al sovrano piaceva essere ammirato, non poteva essere contento in questo momento.

Dopo essere stato in questo mondo per più di un anno, Fei si era adattato gradualmente alla legge della giungla e anche le sue convinzioni erano cambiate un po’.

Non gli importava di uccidere nemici, ma non poteva accettare la morte della sua gente.

Le morti dei 43 guerrieri di Chambord aveva causato un profondo odio tra loro e l’impero Ormond.

Questa ostilità probabilmente era reciproca.

L’impero Ormond probabilmente non avrebbe potuto accettare il fatto che uno dei suoi principi fosse morto in questo posto remoto.

Chambord si era fatto un grosso nemico, ma era inevitabile.

Era così la guerra.

Vedendo il sole del mattino rosso come il sangue all’orizzonte, Fei ebbe la sensazione di poter vedere che tipo di battaglia stava accadendo a San Petersburg.

Le truppe degli imperi Ormond e Leon avevano circondato la capitale, e si dovevano essere accumulate pile di cadaveri sia fuori che dentro le mura difensive.

Durante le guerre, le vite dei soldati diventavano insignificanti.

“Per quanto tempo potrà resistere San Petersburg? Non importa quanto è calcolatore l’imperatore Yassin, questa è un’enorme prova per Zenit. Se l’impero crollerà, sarà difficile per Chambord sconfiggere da sola due imperi. Sembra che dovrò andare nella capitale.”

Fei si decise e volò verso le montagne celesti delle cinque spade.

Questa era la notte del suo matrimonio ed era un momento cruciale per lui, non aveva ancora avuto l’occasione di trascorrere tempo con le sue due regine.



