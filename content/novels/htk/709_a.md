---
weight: 709
title: Capitolo 709 - Rafforzare l’Impero (prima parte)
pubDate: 2024-06-08T21:43:07.723Z
tags:
    - htk
---

Dopo un giro per la città, Fei divenne piuttosto soddisfatto.

Poi si diresse verso il centro amministrativo, convocò tutti gli ufficiali di alto livello e sentì il rapporto riguardo ai lavori sulle difese. Riferì anche le sue idee e piani per il futuro, assicurandosi che sapessero a cosa dare priorità.

Fei rifletté per un po’ ed ebbe la sensazione di non essersi perso nulla. Poi lasciò Chambord e andò nella montagna su cui era stata posata la Xuan’ge.

Anche se la vetta non era troppo ripida, Fei aveva tagliato la sua cima usando energia di spada, facendola sembrare molto più scoscesa rispetto a prima.

Ora i dirupi erano alti diverse centinaia di metri ed erano scivolosi. I guerrieri che non avevano raggiunto le sei stelle e i maghi al di sotto delle quattro stelle non sarebbero riusciti a scappare da qui da soli. Così la Xuan’ge e gli schiavi della nave erano stati tenuti temporaneamente qui.

Quando Fei arrivò, la stazione di teletrasporto più elementare ideata da Cain e Akara era stata già preparata. Era il prodotto più recente del laboratorio dei due scienziati pazzi ed era facile da trasportare e usare. Perfino i soldati ordinari che avevano qualche conoscenza riguardo alla magia avrebbero potuto montarla.

Questa stazione in particolare era alimentata da cristalli magici e sembrava una piccola piattaforma circolare fatta da sei settori circolari. Era ampia circa metri ed emanava una fiamma magica alta circa tre metri. Poteva ospitare quattro persone alla volta.

C’erano sei schiavi a terra vicino, erano feriti ed erano stati legati con delle corde.

“Cos’è successo?” Chiese accigliato Fei.

Prima che Robbin potesse parlare, Sparrow e Barbossa accorsero e cercarono di giustificarsi. Sparrow disse con un brillante sorriso: “Sua maestà, così è il famoso re di Chambord! Ahah, ne siamo onorati! Deve sapere che ho già sentito di parlare di lei quando ero nell’impero Ormond. Perfino i feroci ormondiani hanno parlato del suo potere e della sua gloria! Ahah, siamo…”

“Non sprecare il mio tempo, rispondimi direttamente.” Fei aggrottò le sopracciglia con impazienza e la sua aura tirannica si espanse attorno.

Sparrow aprì la bocca, ma esitò.

Barbossa intervenne con un sorriso e disse: “Non è niente di importante. Hanno un cattivo temperamento e c’è stato qualche conflitto con i soldati di Chambord. Questo è il motivo per cui sono stati legati. Non si preoccupi sua maestà. Finché io e Jack li disciplineremo e li puniremo, capiranno come comportarsi…”

Fei scosse la testa e non ascoltò le fesserie di Barbossa. Invece guardò Robbin.

Robbin era sempre conciso e diretto, e spiegò: “Questi schiavi ci hanno attaccato all’improvviso e hanno cercato di sottrarci la stazione di teletrasporto, rapendo i soldati venuti qui a portare cibo e acqua, per cercare di scappare. Li ho sconfitti e ho aspettato l’arrivo di sua maestà.”

Questi schiavi erano feroci e non tutti erano facili da domare. Anche se li aveva sbalorditi con il suo potere ed era stato tollerante nei loro confronti, alcuni avevano mostrato intenti malvagi. Anche se i poliziotti non erano deboli, erano stati attaccati a sorpresa. Uno dei poliziotti era rimasto gravemente ferito ed era stata una fortuna che fosse stato salvato in tempo e non fosse morto.

Dopo aver sentito cos’era successo, Fei si preoccupò; ebbe la sensazione di aver commesso un enorme errore.

Chambord avrebbe dovuto affrontare molte sfide e i potenti ormondiani potevano attaccarli da un momento all’altro.

Nonostante questo aveva deciso di tenere questi feroci schiavi solo perché i loro capi assomigliavano a Jack Sparrow e a Hector Barbossa.

Fei si era reso conto che questi schiavi erano una fonte di instabilità e che avrebbero potuto causare grossi guai durante momenti critici, rischiando di fare perdere la guerra a Chambord.

In quanto sovrano, Fei doveva considerare il quadro generale e non poteva fare più decisioni seguendo le sue preferenze in questa era caotica.



