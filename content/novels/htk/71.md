---
weight: 710
title: Capitolo 71 – Per quale motivo?
pubDate: 2024-05-13T07:41:47.862Z
tags:
    - htk
---

BUONE FESTE!
Capitolo regolare,
0 capitoli in coda, 0/5
-Schadenfreude

La pozione Hulk consisteva solo in 50 mm ed era in una provetta di vetro. Fei aveva dato  circa un terzo della pozione all'ultimo mercenario. Aveva un posto perfetto dove tenerla: il suo inventario nella cintura del barbaro.

Si accovacciò e premette la mano destra sul petto del mercenario ora muscoloso e alto e usò Trova Pozione. Sfortunatamente non ne ottenne nulla a parte una pozza di sangue denso. Non poteva fare altro. Dato che Trova Pozione al momento era un'abilità di livello 1, le probabilità di ottenere pozioni erano molto basse.

Aveva usato tutti e quattro i cadaveri nella stanza nascosta e la sola bottiglietta della Pozione Hulk era stata una sorpresa inaspettata, ma Fei non aveva ottenuto le informazioni che desiderava di più.

Come mai era apparsa questa potente pozione magica che non esisteva nemmeno nel mondo di Diablo? Se avesse cercato un motivo ragionevole, pensava che forse la sua abilità poteva essere mutata dopo essere stata trasferita nel mondo reale. Così la pozione Hulk molto probabilmente era stato il risultato di questo cambiamento. Una mutazione del genere era fuori dal controllo di Fei. Non aveva messo alla prova le possibilità di ottenere una Pozione Hulk, né sapeva se c'erano effetti collaterali. Alla fine non era sicuro se chiunque avrebbe potuto bere questa pozione e ottenere una forza mostruosa come il mercenario.

Prima di poter usare questa pozione per aumentare la forza dei suoi sottoposti, Fei doveva rispondere a tutte queste domande. Anche nella terra, le enormi case farmaceutiche avrebbero dovuto condurre centinaia di esperimenti prima di mettere un prodotto sul mercato.

Dopo aver pensato a tutti questi punti chiave, Fei sospirò lievemente.

Concentrò la sua attenzione sul mago a quattro stelle dal mantello nero che giaceva a terra come un cane morte. I suoi "arti" fremevano mentre schiumava sangue dalla bocca. Questo mago probabilmente era il più sfortunato nella storia del continente Azeroth. In termini di potere, avrebbe potuto conquistare facilmente da solo un regno remoto come Chambord; tuttavia aveva incontrato Fei. Era stato picchiato a sangue da un selvaggio nonostante fosse circondato da migliaia di alleati. Ora questo povero mago era mezzo morto. Sotto le istruzioni di Fei, ogni volta che il mago mostrava segni di risvegliarsi, i carcerieri l'avrebbero colpito duramente e si sarebbero assicurati che svenisse di nuovo. Eccetto per un paio di costole ancora intatte, tutte le altre ossa erano rotte. Se non fosse stato un mago a quattro stelle con una forte vitalità, sarebbe già morto.

Fei si avvicinò al mago con un sorriso malizioso.

Prese una bottiglietta di Pozione Curativa dalla cintura e la aprì. Fece colare un paio di gocce sugli arti spezzati del mago. All'istante una forza magica li circondò e iniziarono a guarire...

Dopo quattro o cinque secondi.

Nonostante il mago sembrasse in condizioni orribili e mostrasse ancora frammenti d'osso e carne marca, almeno sembrava avere degli arti umani ora. Fei non voleva che il mago si riprendesse completamente. Se un mago a quattro stelle fosse impazzito, il potere di un barbaro di livello 16 non sarebbe stato sufficiente a gestirlo.

Durante il processo, Fei scoprì qualcosa di interessante...

La Pozione Curativa aveva effetti diversi a seconda della persona. Era più efficace sugli uomini più deboli, mentre lo erano meno con le persone più potenti. La stessa quantità di pozione era sufficiente per resuscitare Pierce che era sul punto di morire, ma poteva solo guarire qualche ferita esterna di un mago a quattro stelle.

"Splash!"

Fei versò una secchiata d'acqua fredda mista a sale.

"Ah..." Il mago si svegliò emettendo un lungo gemito roco. Aprì i suoi occhi serpentini e si guardò attorno. Il suo sguardo si posò su un volto che non avrebbe mai dimenticato per il resto della sua vita. Iniziò a tremare all'istante come una ragazza che aveva visto il diavolo che si era preso la sua verginità. Non poté trattenersi dal gridare: "Sei... tu?"

"Ah, hai una buona memoria. Sono io, eheheh!" Fei rise con arroganza. Non poté che provare orgoglio. Catturare un mago a quattro stelle nonostante avesse una forza inferiore a quella di un guerriero a tre stelle... questo record poteva finire tra i primati di tutti i re di Chambord.

"Sei finito! AHAHAHAH, sei morto... Idiota ignorante, stupido maiale, buffo cane. Stai ancora ridendo? Sai cos'hai fatto?" Il mago scheletrico iniziò a gridare scioccato dopo aver visto il cadavere del cavaliere con la maschera argentata. Iniziò a tremare come se avesse ricevuto una scarica elettrica. "L'intero regno di Chambord diventerà un inferno! Hai ucciso il principe Mateja-Kezman dell'impero Eindhoven. L'intero impero Zenit verrà fatto a pezzi!"

"Maledizione! Vuoi essere torturato di più, put****lla? Anche se sei un prigioniero, sei così arrogante."

Dopo aver visto questo mago gridare con arroganza anziché implorare pietà, Fei si arrabbiò. Si precipitò su di lui e pestò entrambe le sue cosce. "Crack! Crack!" Risuonò lo scricchiolio di ossa. I femori guariti sotto l'effetto della pozione curativa si ridussero di nuovo in frammenti e le sue cosce diventarono di nuovo poltiglia. Il povero mago vomitò ancora più schiuma di sangue e svenne di nuovo.

Fei versò di nuovo un paio di gocce di Pozione Curativa sulle sue gambe.

Dopo un po' di secondi, il mago si ridestò lentamente. Dopo aver visto Fei, iniziò ad urlare di nuovo: "Tu... maledetto maiale! Stupido, t-t-tu..."

"Crack! Crack!"

Le gambe guarite furono di nuovo pestate con forza.

Fei si chinò di nuvo e versò un po' di Pozione Curativa sulle sue gambe.

Stavolta il mago sembrò capire la situazione in cui era. Fu molto più tranquillo stavolta. Sudò e parlò con tono ansante: "Tu stupido. Se vuoi vivere, allora inizia a scappare... tu... tu... hai fatto un enorme errore."

"Se fossi in te, mi preoccuperei prima della tua vita. Onorabile signor mago, dimmi il tuo nome e da dove provieni... E, il nome di questo bas**rdo è Mateja-Kezman?" Fei indicò il cadavere del cavaliere con la maschera argentata e chiese freddamente: "Farai meglio a dirmi tutto ciò che sai. Altrimenti... Hum!" Fei rivelò un'espressione assassina.

"La mia vita?" Il mago strinse i denti con rabbia: "Sono ferito fino a questo punto. Credi che abbia una possibilità di sopravvivere? Eheh, ma tu, giovane re... Trema! Trascorrerai il resto della tua vita nel terrore. Ti daranno la caccia e assisterai alla morte dei tuoi cari, i loro crani saranno usati come coppe di vino. Le loro anime saranno maledette e i loro arti verranno tagliati..."

"Pia! Pia! Pia!"

Fei prese il mago per il colletto nero e lo schiaffeggiò diverse volte; un paio di denti cosparsi di sangue volarono via e caddero a terra: "Frocio impudente, come osi maledirmi? Sto esaurendo la pazienza. Se dirai stupidaggini un'altra volta, sarà il tuo cranio a diventare una coppa di vino!"

"Puh! Hai ucciso il principe Mateja-Kezman dell'impero Eindhoven di livello 4. Ahahah, una volta che l'impero Eindhoven lo saprà, non solo il tuo piccolo regno di Chambord, ma anche il tuo impero genitore Zenit sarà fatto a pezzi..." Il mago sputò una boccata di sangue a terra. Sotto le minacce di Fei, rispose sinceramente alle domande di Fei. Mostrò uno sguardo malvagio e sorrise gongolante quando disse le parole "impero Eindhoven". Stava aspettando che il piccolo re si disperasse, perché un territorio remoto come il suo non poteva competere un impero di livello 4.

Ma rimase deluso.

"Questo tipo è un principe di un impero di livello 4?" Dopo un breve momento di sorpresa, rise indicando il cadavere del cavaliere. "Così ho ucciso un principe di un impero di livello 4? Ahahah, dopo avertelo sentito dire, mi sento proprio rinfrescato. La sensazione di uccidere un principe è proprio speciale... Ehi, quel maledetto impero Eindhoven ha mica altri principi?"

"Tu..." Il mago ne fu scioccato. Le sue labbra che si erano gonfiate dopo i potenti schiaffi di Fei rimasero aperte. Non riuscì a parlare con chiarezza a causa dei denti che gli mancavano. Inoltre non sapeva cosa dire. Quello stupido maiale di fronte a lui non sapeva quali conseguenze ci sarebbero state irritando un impero di livello 4?

Fei disse lentamente: "Eheh, dopo che sei svenuto, i tuoi soldati sono stati uccisi dai soldati di Zenit. Non ne è scappato nemmeno uno. Eheheh, immagino che le tue truppe si siano intrufolate a Chambord. Ora che tutti gli altri sono morti, sei l'unico sopravvissuto e sei nella Prigione di Ferro da cui nemmeno i maestri dello stadio lunare possono fuggire. Come farà l'impero Eindhoven a sapere che il loro principe è morto qui?"

"Tu..." Il mago spalancò gli occhi. Disse senza riflettere, sconvolto: "Come lo sapevi?"

"Non era facile scoprirlo? Fin dall'inizio, mi sono chiesto perché i miei nemici non avevano nessuno stendardo, né bandiere. Se foste stati dei banditi, le vostre truppe non sarebbero state così organizzate e ben addestrate. I nemici dall'armatura nera avevano una marea di guerrieri stellari e diverse macchine d'assedio. Chiunque avrebbe capito che facevate parte di un esercito d'élite... Perciò c'era una sola spiegazione possibile, l'avete fatto apposta per nascondere la vostra provenienza... perché? È perché stavate facendo un'operazione militare segreta e molto probabilmente era un'operazione così segreta che gli estranei non potevano saperlo, né la tua gente... Eheheh!"

Fei in realtà stava dicendo str****te; il suo discorso stava diventando sempre più spedito e la sua storia aveva sempre più senso mentre continuava a dire caz***e.

Ma dopo aver visto l'espressione scontenta del mago, Fei si entusiasmò senza darlo a vedere. Sapeva che le sue stro****e stavano andando a segno. Forse aveva detto qualcosa di vero. Sorrise con fare malvagio e si avvicinò al mago. Mostrò all'improvviso un'espressione fredda e minacciò: "Vecchio, eheheh, arrenditi. Se non vuoi essere torturato, dimmi perché vi siete intrufolati nel regno di Chambord!"



