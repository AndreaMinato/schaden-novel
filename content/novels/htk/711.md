---
weight: 711
title: Capitolo 711 - Salvataggio
pubDate: 2024-06-08T23:43:07.724Z
tags:
    - htk
---

“Il signor Granello ha ragione! Sua altezza, la capitale è stata già circondata dagli ormondiani e dai leoniani. Non possiamo superare le difese nemiche! È meglio se ci ritiriamo! Sua altezza, può radunare tutte le truppe dei regni affiliati lungo la strada per aiutare San Petersburg, è l’unico modo per uscire da questa situazione!” Suggerì Paris mentre attaccava un esperto nemico che stava caricando contro di loro.

<em>Bam!</em> Il sangue schizzò, ma Paris barcollò lievemente.

L’espressione di Dominguez si rabbuiò.

Vedendo i molti soldati di Ormond e San Petersburg in lontananza, alla fine sospirò e disse: “È colpa mia. Non saremmo finiti in questa situazione se non fosse stato per i miei ordini. So che avete ragione, ma nella capitale, sua maestà… Eh, ritiriamoci! Ritiriamoci per ora! Se potremo uscire da questa situazione, seguiremo il piano di Paris! Dopo che radunerò un enorme esercito, avrò ancora l’opportunità di vedere mio padre…”

<em>’Se quel barbarico Alexander fosse qui, la situazione cambierebbe completamente, vero? Non accetterebbe mai una sconfitta…’</em> Per qualche motivo, Dominguez pensò a Fei.

Vedendo che finalmente aveva persuaso Dominguez, Paris balzò su un’enorme roccia e si guardò attorno, cercando di osservare il terreno e lo schieramento dei nemici in modo da decidere in che direzione caricare.

All’improvviso riecheggiò un suono assordante e acuto.

Una scia di luce verde sfrecciò dal profondo delle formazioni nemiche e puntò verso il cuore di Paris.

Era apparsa di nuovo!

Tutti impallidirono.

Erano questo tipo di frecce che avevano colpito il talentuoso secondo principe tre volte, facendogli perdere le sue capacità combattive.

C’era un arciere terrificante nascosto tra i nemici, in attesa dell’opportunità perfetta per colpire, come un cupo mietitore.

Questo assassino si era mosso di nuovo e il suo obiettivo era la Donna Demoniaca Paris.

Quasi tutti qui erano sul punto di collassare, e Dominguez e Granello non riuscirono ad intervenire in tempo.

Le tecniche dell’arciere nemico erano terrificanti. Come un fantasma, il dardo era apparso di fronte a Paris in un lampo, così velocemente che lei non riuscì a reagire in tempo.

Paris ebbe solo il tempo di girarsi e non aveva l’energia per schivare. Il suo corpo si irrigidì, poté solo spalancare gli occhi e attendere la morte.

<em>’Non credevo che sarei morta in un posto del genere. Sembra che non avrò mai l’occasione di dire addio a quel ragazzo arrogante e tirannico…’</em> Pensò all’improvviso durante questo momento critico. Il suo sorriso era brillante e chiuse gli occhi mentre aspettava la morte.

<em>Whoosh!</em> Proprio mentre questo splendido fiore di Zenit stava per appassire, un fendente dorato calò dal cielo. Era apparso dopo, ma era molto più rapido della freccia.

Quando i due attacchi si scontrarono, il dardo fu ridotto in cenere nera e scomparì completamente.

“Alexander?!”

La Donna Demoniaca Paris era la più vicina a questo fendente dorato e capì subito a chi apparteneva quest’aura. Anche se di solito era calma e composta, non poté trattenersi dal sussultare in quel momento.

Sollevata dall’essere stata salvata quando era ad un passo dalla morte, rivelò un’espressione sorpresa e contenta. Allo stesso tempo, un’emozione indescrivibile brillò nei suoi occhi.

“Se fossi arrivato tardi, temo che non avrei più potuto vedere il tuo splendido viso.” Una voce molto familiare risuonò nelle orecchie di Paris.

Fei era arrivato appena in tempo.

I soldati di Zenit sopravvissuti esultarono.

Perfino il secondo principe Dominguez e Barbarossa Granello si sfregarono gli occhi increduli, si sentivano davvero sollevati, come se un grosso peso fosse stato sollevato dalle loro spalle.

Sapevano tutti quanto era forte il re di Chambord. Con un signore di classe solare qui, sarebbero rimasti sani e salvi anche affrontando truppe nemiche dieci volte più numerose.

“Perché sei qui? La tua Chambord…”

Per qualche motivo, Paris ebbe la sensazione di stare sognando ad occhi aperti. Il suo cuore batteva all’impazzata percependo l’aura familiare e sembrava davvero vulnerabile.

Tuttavia, prima che potesse finire di parlare, provò terrore; vide tre scie d’energia verdi puntare verso la schiena di Fei.

Le frecce erano molto più veloci ed erano silenziose, erano veri dardi assassini!

“Attento!” Paris impallidì.

Si inorridì vedendo che Fei sembrava non aver notato le frecce.

Paris saltò in avanti cercando di bloccare i tre proiettili con il suo corpo.

Tuttavia, prima che potessero arrivare entro dieci metri da Fei, le tre frecce si fermarono a mezz’aria come se fossero sprofondate nel fango. I dardi coperti da feroci uncini neri brillanti non potevano avanzare ulteriormente.

Di fronte ad una barricata e il centro di comando, un arciere di mezz’età dal sorriso malvagio vide questa scena. Rimase sbalordito e mostrò un’espressione impaurita: “Un esperto! Un potente esperto…”

Prima che potesse reagire, accadde qualcosa di terrificante.

I tre dardi immobilizzati a mezz’aria tornarono indietro ancora più velocemente rispetto a prima e assalirono l’arciere. Le frecce color oro verde superarono la barricata ed esplodere come dinamite. Una nuvola a fungo si sollevò dal centro di comando a più di dieci metri d’altezza. Lo scoppio uccise ogni soldato nemico nel raggio di cento metri.

Questa scena terrificante sbalordì le decine di migliaia di soldati di Ormond e si dimenticarono temporaneamente di attaccare.

Fei guardò Paris con un’espressione strana. Si chiese: <em>’Da quando questa splendida donna è diventata così altruista? Ha cercato perfino di bloccare le frecce per me. Dovrebbe sapere che non sono una minaccia per me. Intendeva davvero sacrificarsi o sta recitando?</em>’

Fei era perplesso da questa donna troppo intelligente.

“Sua altezza Dominguez, la capitale è circondata. Ho osservato tutto dal cielo e le truppe nemiche hanno già ottenuto il controllo dell’area entro cento chilometri di San Petersburg. Ora stanno cercando di annientare tutte le truppe dei regni affiliati che vogliono aiutare Zenit.
Invece che dirigersi verso la capitale, è meglio se raduniamo queste truppe all’esterno. Dopo che il suo esercito diventerà abbastanza forte, potremo attaccare il nemico dalle retrovie. Sarebbe molto più utile.” Disse Fei. Aveva avuto questa idea mentre stava viaggiando. In quanto membro di stirpe reale, Dominguez era il candidato perfetto per eseguire questo piano.

Dominguez, Paris e Granello ne furono sorpresi; avevano avuto la stessa idea!

Dominguez era preoccupato per l’imperatore Yassin e voleva che Fei lo portasse a San Petersburg, tuttavia dopo aver discusso, accettò le raccomandazioni degli altri e decise di radunare truppe all’esterno. Non avrebbe permesso che la forza militare di Zenit si indebolisse così tanto.

Tuttavia la Donna Demoniaca Paris avrebbe seguito Fei a San Petersburg.



