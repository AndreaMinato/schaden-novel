---
weight: 7131
title: Capitolo 713 - Il Piano di Paris (prima parte)
pubDate: 2024-06-09T01:43:07.724Z
tags:
    - htk
---

“Non c’è bisogno di avere fretta; lasciami osservare per un po’.” Rispose la Donna Demoniaca Paris.

Il suo vestito bianco macchiato di sangue era più appariscente di una rosa, e aveva un fascino unico. Il suo sorriso era attraente e la sua bellezza era innegabile.

Mentre stava sul Trono del Caos completamente nascosto nel cielo, osservò con attenzione la situazione a terra.

Paris divenne molto seria durante le sue riflessioni ed emanò una rara aura sacra. Le terrificanti fiamme d’energia che stavano esplodendo nel campo di battaglia illuminavano il suo viso perfetto. Quando Fei la guardò a fianco, ebbe la sensazione di stare osservando la statua di una dea.

Dopo un po’ di minuti, Paris mostrò un sorriso orgoglioso; significava che aveva già un piano.

“L’impero è già in difficoltà e il morale è davvero basso. Se i soldati ordinari non vedono speranze di vittoria, perderemo sicuramente questa guerra.” Disse Paris con tono sicuro. “In termini di numeri e di forza degli esperti, l’impero è inferiore in confronto alle truppe unite e Zenit è sotto una grande pressione. Questa guerra sta avvenendo proprio di fronte alla nostra capitale, i soldati stanno perdendo le speranze e le forze. È un momento pericoloso. L’impero ha bisogno di una piccola vittoria per rianimare i soldati e ribaltare la situazione.”

Fei dovette ammettere che questa donna intelligente aveva capito subito il problema principale.

La Donna Demoniaca si sistemò i capelli spostandosi delle ciocche dietro le sue orecchie delicate e continuò: “Anche se disprezzo il principe ereditario, devo ammettere che è molto talentuoso in campo militare. Devi averlo visto anche tu. Dato che la capitale è circondata, si possono guadagnare piccole battaglie solite tramite scontri tra esperti e non tra legioni.”

Mentre analizzava la situazione, Paris sembrava sicura e sbalorditiva, mostrando il temperamento e l’intelligenza di una delle due più potenti donne a San Petersburg. C’era un motivo per cui poteva rivaleggiare con la principessa conosciuta come la Dea dell’Intelligenza di Zenit e diventare uno dei membri principali del gruppo del secondo principe Dominguez. In poco tempo aveva compreso la situazione e aveva trovato una soluzione.

“Ora, se un potente esperto di Zenit potesse apparire e uccidere un gruppo di maestri nemici, i soldati si rianimerebbero e le sorti della battaglia si potrebbero ribaltare temporaneamente. L’Imperatore Yassin è già… Il principe ereditario è intelligente, ma non ha un maestro che può sbaragliare i nemici. Perciò, anche se probabilmente ha capito la soluzione, non ha potuto attuarla.” Paris osservò Fei con uno sguardo espressivo e brillante mentre sorrideva con fare astuto.

“Ho capito cosa intendi dire.” Fei iniziò a fare scrocchiare le sue nocche. Rise fingendo di essere feroce: “Così mi stai dicendo di uccidere un bel po’ di nemici? Eheh, sono molto bravo in questo campo!”

Paris si coprì la bocca e ridacchiò: “Il Pugno Dominatore del Cielo. Eheh, oggi è la tua occasione migliore per farti un nome! D’ora in avanti, l’intero continente ammirerà il tuo potere e molti poeti itineranti racconteranno la tua storia…”

“Ehi, smettila per favore. Perché sembra che mi dai per morto?” Fei la fermò velocemente.

“Ahah, stavo solo cercando di motivarti.” Paris ridacchiò mentre guardava il campo di battaglia. Dopo un po’ di secondi, chiese con fare noncurante, ma sincero: “Ehi, quanto sei bravo a scappare? Se causassi un grande trambusto, gli esperti nemici potrebbero provare ad ucciderti. Puoi scappare? È molto probabile che Ormond abbia signori di classe solare dalla sua parte.”



