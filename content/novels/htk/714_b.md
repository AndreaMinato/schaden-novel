---
weight: 714
title: Capitolo 714 - Come Falene verso le Fiamme (seconda parte)
pubDate: 2024-06-09T02:43:07.725Z
tags:
    - htk
---

Nelle ultime trenta ore si erano affrontati molte volte. In grave svantaggio, Zenit aveva schierato tutti i membri d’élite di classe lunare del senato imperiale. Gli esperti di Leon erano stati respinti a stento con l’aiuto delle balestre magiche sulle mura difensive, due di loro erano rimasti feriti mentre altri due erano morti in battaglia.

Chris Sutton sapeva bene che a Zenit non rimanevano membri d’élite di classe lunare capaci di combattere. Due erano rimasti gravemente feriti, uno era già morto e l’altro era stato salvato dai maghi di Zenit e si sarebbe potuto riprendere un po’ solo dopo tre-quattro giorni di riposo. Ora Zenit non poteva più mandare guerrieri per affrontare questi tre membri d’élite di classe lunare all’attacco.

<em>’Ora possiamo solo usare la vita di innumerevoli soldati e guerrieri stellari per rallentarli!’</em> Pensò il cavaliere del Sole Dorato, non aveva affatto paura.

Strinse la sua lancia dorata, raddrizzò la schiena e disse ai suoi compagni con fare eroico: “Fratelli, è un onore per me combattere con voi. Ora è arrivato il momento. Non importa cosa accadrà, finché saremo vivi, non permetteremo ai leoniani di entrare nella capitale! Proteggiamo i nostri cari e rispettiamo la promessa che abbiamo fatto all’imperatore Yassin!”

“Siamo disposti a combattere fino alla morte!” I sedici soldati d’élite ruggirono.

Le anime coraggiose dei militari di Zenit entrarono in risonanza con i ruggiti.

Allo stesso tempo, i tre membri d’élite di classe lunare di Leon si erano separati in due gruppi.

Due volarono oltre la squadra d’élite di Zenit, attraversando la sfera magica e puntando verso Arshavin, il capo comandante seduto sulle mura difensive. L’altro stava scendendo in picchiata come un’aquila feroce e attaccò Sutton con un sorriso pieno di sdegno.

“Uccidere!”

Il cavaliere del Sole Dorato ruggì e scatenò tutta la sua energia elementale del metallo. Le fiamme brillavano sulla sua armatura, facendolo sembrare un piccolo sole. La lancia del drago lunga circa tre metri sfrecciò verso il nemico.

“Ahahah! Come osano delle formiche sfidare un drago?” Risuonò una risata arrogante dal cielo.

<em>Bam!</em>

Questo membro d’élite di classe lunare di Leon aveva solo tirato un pugno, ma aveva evocato una forza inarrestabile, spaccando in mille pezzi la lancia scagliata da Sutton e facendone volare i frammenti in ogni direzione.

Tuttavia sembrava che Sutton l’avesse già previsto. Il suo bel viso era rimasto calmo e fece un passo avanti con la gamba sinistra piegandola un po’. Strinse la mano destra e condensò un’enorme lancia del drago usando energia dell’elemento metallo.

In un attimo di secondo, la lanciò e ne creò altre da scagliare contro il nemico.

Colpo delle Meteore della Luna Crescente!

Le lance d’energia si trasformarono in un’enorme rete che avvolse il membro d’élite di classe lunare.

Questa tecnica proveniva da una potente pergamena che Sutton aveva ottenuto dalla biblioteca marziale reale. Era una tecnica formidabile ed era più efficace abbinata con energia dell’elemento metallo. Si diceva che fosse stato l’Imperatore Yassin in persona ad aver ideato questa mossa.

In questa situazione devastante, Sutton sapeva di non poterne uscire vivo ed era impavido. Dato che era determinato a ferire gravemente il suo avversario, aveva utilizzato tutta la sua energia da guerriero senza trattenersi.

La potenza dell’attacco di Sutton così aveva raggiunto il livello inferiore della Luna Nuova.

Questo membro d’élite di classe lunare di Leon aveva sottovalutato il suo avversario; non credeva che un guerriero a nove stelle potesse ferirlo.

Perciò un po’ di lance dorate volarono oltre le sue spalle, tagliando un po’ dei suoi capelli e lasciando un graffio sul suo volto.

“Forza!” I sedici soldati d’élite ruggirono allo stesso tempo.

Poi scatenarono le loro fiamme d’energia, balzarono e cercarono di usare le loro mosse più potenti per fermare questo membro d’élite di classe lunare. Sembravano falene attirate dal fuoco.



