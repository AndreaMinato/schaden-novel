---
weight: 715
title: Capitolo 715 - Un Pugno (seconda parte)
pubDate: 2024-06-09T03:43:07.725Z
tags:
    - htk
---

Nel cielo sopra San Petersburg.

“Va bene, puoi fare la tua mossa ora. Sistema quel membro d’élite di Leon fuori dalle mura difensive e uccidi i due in volo.” Disse all’improvviso Paris. Aveva osservato la situazione per un po’ e pensava che fosse il momento perfetto.

“Va bene.”

“Eheh, ricordati di non usare tutta la tua forza all’inizio, ragazzo. Fa sembrare che tu sia solo di due livelli più forte rispetto al nemico. Inoltre mostrati il più arrogante possibile!”

Fei guardò la Donna Demoniaca e capì subito cosa stava pensando.

<em>’È proprio una donna astuta e spaventosa.’</em> Pensò Fei.

…..

Chris Sutton sputò una boccata di sangue e fu scaraventato all’indietro come un aquilone rotto.

Il membro d’élite di Leon lo aveva sconfitto in una sola mossa.

L’elemento del fuoco lo aveva bruciato all’istante, danneggiando i suoi canali d’energia e i suoi organi interni. Un livello di dolore senza precedenti lo aveva sopraffatto, facendolo sudare copiosamente mentre si stavano formando fessure sulla sua pelle.

Sapeva che il suo avversario stava cercando di torturarlo bruciandolo lentamente dall’interno.

<em>’È la fine per me? Sto morendo per l’impero! Signorina Paris, mi stai guardando? Ora sono un vero uomo e mi sto facendo carico delle mie responsabilità! Non ho portato vergogna al palazzo dei cavalieri imperiali e non ho perso la dignità di fronte ai nemici. Se… mia cara Paris, potessi vederti un’ultima volta prima di morire, sarei soddisfatto!</em>’ Pensò Sutton

Durante i suoi ultimi momenti non era spaventato, né arrabbiato; provava solo rimpianto.

…

Chris Sutton si era innamorato di lei quando l’aveva incontrata per la prima volta. All’inizio pensava che la sua posizione, la sua fama, la sua forza e il suo bell’aspetto gli avrebbero permesso di conquistarla, ma aveva fallito.

Paris l’aveva sempre trattato come un fratello minore. Lo adorava, ma non l’aveva mai considerato come un possibile compagno.

“Eheh, sei ancora un ragazzino. Sei troppo giovane e aggressivo, non sai nulla.” Questa era la risposta che aveva ricevuto quando Sutton le aveva confessato i suoi sentimenti.

Prima Sutton non aveva capito.

Tuttavia, dopo che aveva sentito che Paris era stata sconfitta a Chambord, era stato persuaso dal vecchio di nome Alpha ad affrontare il re di Chambord ed era stato usato da lui.

Dopo essere stato surclassato alle Due Torri, aveva passato il tempo ad allenarsi diligentemente e aveva compreso gradualmente cosa intendeva Paris.

…

“Ahahah! Sei solo una formica! Come osi ferirmi? Ti ucciderò usando il metodo più doloroso! Brucerò tutta la tua carne e lascerò intatta solo la tua pelle! Ahahah!” Il membro d’élite di Leon rise con ferocia mentre cercava di afferrare Sutton con le sue mani circondate da fiamme d’energia.

Sutton non aveva paura, stava sorridendo.

Ce l’aveva messa tutta e non si sentiva in debito con nessuno.

Quando chiuse gli occhi e attese la morte, accadde un imprevisto.

Una mano calda gli toccò la schiena. Una vasta quantità d’energia fluì nel suo corpo, sbarazzandosi dell’elemento fuoco nel suo corpo e guarendolo all’istante.

Sutton riaprì gli occhi incredulo.

Poi vide un pugno dorato sfrecciare da dietro di lui.

Si scontrò con il palmo del membro d’élite di Leon.

Un momento dopo, Sutton vide il sorriso malvagio dell’uomo irrigidirsi, rimpiazzato da shock e terrore.

Poi l’uomo fu scaraventato via come se fosse stato colpito da un martello e sputò una boccata di sangue.


Capitolo  716 - Inganno (prima parte)

La prima cosa che pensò il cavaliere del Sole Dorato fu: “I rinforzi!”

<em>’Chi è? Come mai è così potente? Mi ha guarito facilmente con un tocco e ha scaraventato via un membro d’élite di classe lunare con un pugno! Nemmeno i guardiani del Senato Imperiale sono così forti!’</em> Continuò a pensare: <em>’Quando è apparso un esperto così potente?’</em>

Pensò ad ogni famoso maestro o eremita a San Petersburg, ma scartò un’ipotesi dopo l’altra.

“Non ce ne sono altri. Che sia un asso nella manica della famiglia reale?”

Il Cavaliere del Sole Dorato era emozionato e si girò subito dopo essere atterrato; voleva vedere chi era questo esperto che lo aveva salvato durante questo momento critico.

Una raffica di vento soffiò e ne vide solo la schiena.

Quella persona fece un enorme passo avanti e Sutton ebbe la sensazione che un’enorme montagna gli fosse passata accanto.

“È lui!2

Anche se Sutton aveva visto solo la sua schiena, l’aveva identificato all’istante. Era rimasto impressionato in modo profondo da quest’uomo e non se lo sarebbe mai dimenticato.

Il Pugno Dominatore del Cielo, il re di Chambord!

“È il sovrano di Chambord!” Sutton all’improvviso si riempì di emozioni contrastanti.

La sua prima reazione fu di concludere che aveva perso di nuovo.

Dalle voci che aveva sentito, si era reso conto che il divario tra di loro era già enorme nonostante si fosse impegnato duramente negli ultimi sei mesi.

Ora non poteva nemmeno capire a che livello fosse arrivato.

Questo lo fece sentire avvilito e frustrato.

Si era reso conto che il sovrano di Chambord era ad un livello completamente diverso! Tutti nella capitale sapevano che era una figura importante a San Petersburg, che chiamava il principe ereditario per nome e aveva sconfitto quel vecchio mostro del Senato Imperiale in un colpo solo…

La comparsa di un esperto così terrificante era una buona notizia.

Sutton iniziò a calmarsi ed ebbe la sensazione che le mura difensive a San Petersburg dietro di lui fossero diventate impenetrabili!

…..

Dopo che Fei salvò il Cavaliere del Sole Dorato, si fece avanti e inseguì il membro d’élite di classe lunare di Leon, attaccandolo continuamente.

Ogni volta che si spostava, avrebbe scagliato un pugno.

Il guerriero di Leon ne fu scioccato e perse il coraggio di reagire quando percepì il potere nascosto negli attacchi di Fei.

A mezz’aria, continuò ad arretrare con un’espressione ansiosa. Anche se aveva cercato di scappare, era stato preso di mira dall’energia spirituale di Fei e non poteva scappare.

Così dovette contrattaccare per difendersi.

Le fiamme dorate e quelle rosse si accesero, si scontrarono e si dispersero.

Primo pugno!

Secondo pugno!!

Terzo pugno!!!

Dopo il terzo colpo, non risuonarono più altri rumori.

Fei si fermò sul posto e la sua aura divenne pesante e instabile come un’enorme montagna.

Quel giovane d’élite di Leon non era in una buona situazione. Era già caduto a terra e il sangue colava dagli orifizi del suo volto.

Fece del suo meglio per alzare una mano e indicare Fei, chiedendo con voce roca e ad occhi spalancati: “Chi… chi sei tu? Zenit non ha altri esperti, chi sei tu?”

“Non meriti di saperlo.” Rispose con noncuranza Fei senza nemmeno guardarlo.

Questo membro d’élite di classe lunare così arrogante adesso sembrava timido e debole di fronte ad una persona potente.



