---
weight: 7171
title: Capitolo 717 - Macellare maiali (prima parte)
pubDate: 2024-06-09T05:43:07.726Z
tags:
    - htk
---

“Non meriti di saperlo.” Fei diede la stessa risposta a questa domanda. Poi aggiunse con un brillante sorriso: “Hai mai visto un macellaio dire il suo nome ad un maiale prima di macellarlo?

“Tu…” Questo membro d’élite di classe lunare di Leon si infuriò. Dopotutto Fei lo stava provocando con un atteggiamento da teppista e stava facendo di tutto per farlo arrabbiare.

Questo membro d’élite di classe lunare gridò: “So che sei potente, ma non hai la dignità e l’onore di un esperto? Sei ad un livello superiore, ma sei subdolo e non rispetti i tuoi avversari! È deludente!”

“Vai a farti fo****e!” Fei arricciò le labbra e imprecò senza trattenersi: “Hai mai visto un macellaio dare rispetto ad un maiale che sta per uccidere?”

La visuale del membro d’élite di classe lunare si oscurò e quasi svenne per via dell’intensa rabbia.

“Quest’uomo è molto più potente di me, ma in realtà è un imbecille! Non ha il temperamento di un esperto e parla in continuazione di maiali!” Anche se il membro d’élite di classe lunare lo stava trattando con disprezzo, non poteva fare nulla per contrattaccare.

Sputò una boccata di sangue e gridò al suo compagno nel cielo: “Leo, attacchiamo insieme e uccidiamo una volta per tutte questo stupido!”

Il terzo membro d’élite di classe lunare che stava schivando frecce magiche e che stava cercando di fare esaurire le frecce ai nemici aveva notato cosa stava succedendo a terra. Non appena sentì la chiamata del suo compagno, sfrecciò giù verso Fei circondato da lame dell’elemento vento.

Era un membro d’élite di terzo livello inferiore della Mezzaluna che aveva padroneggiato l’energia del vento; era ancora più forte dell’altro suo alleato!

Grazie al suo intervento, il guerriero dell’elemento fuoco a terra si approfittò dell’opportunità per bersi velocemente una pozione curativa e guarire le ferite.

Proprio mentre rideva ferocemente ed era sul punto di attaccare anche lui Fei, accadde qualcosa.

Fiamme d’energia dorata brillarono e una figura apparì di fronte a lui così velocemente da non avere nemmeno il tempo di reagire.

Era quel giovane moro di Zenit.

Questo membro d’élite di classe lunare dell’elemento fuoco era rimasto scioccato e sentì dolore al petto. Quando guardò giù, vide un pugno familiare che aveva attraversato il suo petto come un coltello caldo che tagliava il burro.

“Tu… tu…” Vedendo il lieve sorriso di Fei, questo membro d’élite di classe lunare non poté credere ai suoi occhi!

Aveva già bevuto quella pozione curativa. Anche se non poteva riportarlo istantaneamente al picco delle sue condizioni, aveva guarito il 70% delle sue ferite.

Anche così e nonostante l’aiuto del suo compagno che attaccava dall’alto, questo giovane moro arrogante gli aveva comunque distrutto il cuore senza dargli tempo di reagire.

Provò solo paura mentre stava pensando: <em>’Questo significa… che è molto più potente di me! Così ha nascosto la sua forza mentre stava combattendo? Come?’</em>

Aveva la sensazione che il suo cuore fosse stato afferrato da una presa di ferro e fosse stato fatto a pezzi, così cercò di usare la sua energia del fuoco per poi urlare più forte che poteva, avvertendo i suoi compagni in modo che potessero scappare in tempo. Tuttavia un senso di impotenza lo sovrastò e non riuscì più a dire nulla. La morte lo stava sopraffacendo velocemente.



