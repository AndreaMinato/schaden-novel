---
weight: 719
title: Capitolo 719 - Battaglia tra Esperti (prima parte)
pubDate: 2024-06-09T07:43:07.726Z
tags:
    - htk
---

I soldati di Leon cominciarono ad esultare vedendolo.

“Signor Revier, uccidi questo sporco bastardo di Zenit!”

“Ahahah! Il signor Revier è sceso in battaglia! Ahahah, questo idiota arrogante di Zenit è spacciato!”

“Uccidetelo! Massacratelo! Distruggete questo stupido bifolco!”

I soldati di Leon si erano ripresi. Il sovrano aveva sconfitto tre membri d’élite di classe lunare e questo aveva insultato il loro orgoglio da cittadini di un impero di alto livello. Erano infuriati, così adesso stavano sfogando la loro frustrazione. Era chiaro che avessero fiducia in lui.

In effetti Revier era un famoso esperto di Leon ed era l’idolo di molti guerrieri e soldati dell’impero.

I soldati di Zenit si fecero valere.

“Revier? E chi ca**o è? Il nostro re di Chambord può distruggerlo con un dito!”

“Ahahah! Branco di stupidi ignoranti! Come osate essere così scortesi con il re di Chambord? Arroganti, siete già morti!”

“Bleah! Appartenete ad un impero di alto livello? E allora? In passato il nostro imperatore Yassin ha combattuto con gli esperti del vostro impero e nessuno di loro ha osato sfidarlo dopo! Oggi il nostro re di Chambord può fare la stessa cosa! È la nuova stella di Zenit e vi sconfiggerà così di netto che dovrete tornare a casa a piangere dalla vostra mammina! Ahahah!”

“Toglietevi dal ca**o! Il re di Chambord non lo degnerebbe nemmeno di un’occhiata! Mandate un esperto più potente!”

Ora tutti i soldati di Zenit erano dalla parte di Fei e insultarono all’istante gli avversari senza trattenersi.

Il campo di battaglia di San Petersburg era passato da una guerra crudele tra soldati ad uno scontro entusiasmante tra maestri. Secondo le antiche tradizioni, i guerrieri avevano smesso di combattere, avevano ringuainato le armi ed erano arretrati.

Come una marea che si ritirava, tutti i soldati di Leon si allontanarono dalle mura difensive, creando un’area di un chilometro quadrato per i due esperti.

Stava per avvenire una battaglia entusiasmante tra maestri!

I guerrieri erano formidabili ed erano capaci di distruggere montagne e fare evaporare laghi. Perciò perfino l’energia residua dei loro scontri avrebbe potuto annientare migliaia di persone, così i soldati ordinari dovevano allontanarsi, altrimenti sarebbero morti.

Inoltre la gente di questo mondo ammirava gli esperti e rispettava i loro scontri.

Le due figure galleggiavano a mezz’aria.

“Misero zenitiano, dimmi il tuo nome! Sono Anthony Revier, il comandante della legione dell’Uragano dell’Impero Leon. Ho ucciso molti esperti famosi durante la mia vita e non spreco il mio tempo con nullità!” Il biondo Revier sogghignò, era chiaro che fosse contento delle acclamazioni dei soldati di Leon.

Questo arrogante comandante non aveva mai sentito parlare del re di Chambord.

“Anthony Revier? Non ho mai sentito parlare di te, non meriti di sapere il mio nome!” Fei scosse la testa con sdegno e si comportò con ancora più arroganza: “Avanti! Fammi vedere se sei al livello dei tuoi compagni! Vediamo quanto puoi resistere contro i miei pugni!”

“Impudente!”

Revier si infuriò. Apparì all’istante di fronte a Fei, sembrava un orso arrabbiato con tutte le sue fiamme d’energia che bruciavano attorno a lui. Alzò una mano e scagliò un colpo devastante.

Era un membro d’élite di classe lunare della Mezzaluna superiore al settimo-ottavo livello con un’energia dell’elemento terra notevole.

Era solo ad un passo dalla fase della Luna Piena; non c’era da meravigliarsi che fosse così arrogante.

Da lun lato dimostrava anche la potenza di un impero di sesto livello, solo il comandante di una legione poteva essere così forte!

Prendendo come esempio Zenit, la sua forza nella media era inferiore anche se c’erano geni come l’imperatore Yassin e Fei. I loro comandanti sarebbero stati in media allo stadio delle sei o sette stelle, lontani dalla classe lunare.

Anche se Fei stava sospirando, non rallentò.

Scattò in avanti e scagliò un pugno verso la mano di Revier.

<em>Boom!

Boom! Boom!

Boom! Boom! Boom!</em>

Le terrificanti fluttuazioni d’energia si diffusero in ogni direzione, sollevando raffiche di vento.

Le onde d’urto crearono fenditure nel terreno e scaraventarono via enormi rocce alte cinque metri a mezz’aria, per poi ridurle in polvere.

Il terreno tremò intensamente come un bambino spaventato.



