---
weight: 720
title: Capitolo 72 – Origine
pubDate: 2024-05-13T08:41:47.862Z
tags:
    - htk
---

Capitolo regolare,
0 capitoli in coda, 0/5
-Schadenfreude

Il mago mostrò un paio di espressioni, seguite poi da un momento di silenzio. All'improvviso sospirò: "Giovane, devo ammettere che sei stato davvero intelligente nell'aver capito la verità da così pochi indizi. Tuttavia, eheh, è inutile. Anche se l'impero Eindhoven non saprà temporaneamente dov'è andato il principe, una volta che si renderanno conto che qualcosa è andato storto, nulla sfuggirà alle loro orecchie. Anche se perdessero un solo cavallo, le spie imperiali potrebbero indagare e scoprire dov'è andato, figuriamoci sua altezza e i tremila soldati d'élite dalle armature nere. Quando scopriranno cos'è successo, Chambord e l'impero Zenit saranno spacciati. Moriranno tutti!"

"Tua madre!" Fei schiaffeggiò il mago altre due volte, facendolo gemere; altri denti volarono fuori dalla sua bocca. Fei lo minacciò: "Vecchio stro**o, dimmi perché siete venuti a Chambord!"

Il mago sogghignò. Ferocia e malignità trapelarono dal suo sguardo mentre rimaneva in silenzio.

"Ehi! Cerchi di fare il duro di fronte a me?" Fei si arrabbiò così tanto che iniziò a ridere: "Va bene vecchiaccio, hai un po' di palle. Tieniti forte allora!"

Fei sogghignò e afferrò una delle ossa appena guarite del mago; applicò un po' di forza e gliela spezzò di nuovo. Il mago sussultò e svenne. Fei tirò fuori la pozione curativa e la fece colare di nuovo sul suo arto. Presto il vecchio si risvegliò e si guardò la gamba scioccato: "È già guarita? Questo..."

"Vecchiaccio, guarda qui..." Fei scosse la pozione curativa semivuota e sorrise come un demone tentatore. "La pozione di questa bottiglietta è sufficiente a resuscitare e a guarire chiunque. Non importa quanto è grave una ferita; poche gocce e guarirà. Se cercherai ancora di fare il duro e non parlerai, eheheh, ti spezzerò le ossa, le guarirò, le romperò di nuovo e le guarirà di nuovo... Se hai la pazienza di giocare con me, ti farò sentire il dolore che si prova a farsi spaccare ogni osso del corpo migliaia di volte. Questa sensazione... Eheheheh, ahahahahaah...."

Il mago crollò all'istante e pianse: "Diavolo, sei un diavolo..."

Fei rise: "Se mi dirai la verità, ti salverò la vita con questa pozione. Il tuo corpo guarirà completamente. Se c'è una possibilità, potremmo perfino cooperare! Ehehehe!"

Il mago roteò gli occhi un paio di volte ed esitò mentre contemplava la situazione. I suoi arti erano stati già ridotti in poltiglia ed erano privi di vita. Era sopravvissuto solo contando sui suoi potenti poteri magici. Non aveva più nessun desiderio, né necessità ora. Questo era il motivo per cui era così coraggioso e duro. Ma non appena si profilò la speranza di sopravvivere, la sua risoluzione vacillò.
La disperazione poteva fare diventare eroi, ma la speranza poteva trasformare il migliore eroe in un codardo. La pozione rossa nelle mani del diavolo era l'unica speranza per il mago con il mantello nero; tutti tenevano alle proprie vite, e ora aveva un'enorme occasione. Se avesse potuto coglierla, avrebbe potuto recuperare il suo potere... Così si sottomise a Fei.
Annuì: "Va bene, ti dirò tutto quello che so, ma prima dovrai giurare che una volta che ti dirò tutto mi guarirai. Se non sei un uomo di parola, tu..."

Fei alzò la testa e giurò solennemente: "Farò un giuramento sul dio della guerra che cada nelle profondità dell'inferno e venga torturato per l'eternità se io, Alexander, il re di Chambord, non onorassi a mia promessa!"

Il mago ci credette.

"Il mio nome è Evans e sono un mago a quattro stelle. Provengo dal lontano impero Manchester di livello 9. Stavo viaggiando per il continente secondo gli ordini del mio precettore Ferdinand.
Tre mesi fa, mentre stavo viaggiando nelle profondità della foresta a nord dell'impero Eindhoven, ho incontrato per caso due squadre di mercenari che stavano facendo uno scontro all'ultimo sangue per una misteriosa mappa nera. All'inizio ero solo curioso, così ho ucciso i cento mercenari circa e mi sono appropriato della mappa. Non ci ho davvero prestato attenzione all'inizio, ma poi ho scoperto che io, un mago a quattro stelle, non avevo mai visto i materiali che componevano la mappa. Dopo un po' di traduzioni e ricerche, sono rimasto sorpreso nello scoprire di aver trovato per caso un enorme sorpresa.
La mappa era un oggetto antico che risale alla battaglia degli dei e dei demoni di migliaia di anni fa. Molte posizioni sono state cerchiate di rosso. Quelle aree probabilmente sono le rovine delle mitiche guerre tra dei e demoni. A parte quelle rovine, sono segnati molti altri luoghi, ma non so cosa rappresentino... Dopo aver scoperto questa sorpresa, volevo iniziare ad esplorarle. Ho trascorso due mesi a studiare questa mappa e alla fine ho localizzato una delle molte rovine..."

"Così una di queste rovine è nel castello di Chambord?" Chiese con calma Fei, che iniziò a riempirsi di interesse.

"En, esatto. Era nel castello di Chambord. Sono venuto nel castello un paio di volte più di un mese fa e ho esaminato con attenzione le rovine. Nonostante abbia scoperto qualche vago indizio, non ho mai trovato la vera entrata. Dopodiché mi sono reso conto che probabilmente trovarle avrebbe richiesto tempo ed energie. Non avrei potuto farlo tutto da solo. Inoltre c'erano così tante persone a Chambord. Perciò, dopo un po' di riflessioni, ho dovuto cercare un aiutante..."

"Così sei andato a cercare quel maledetto principe di Eindhoven?"

"Conoscevo giù il principe Mateja-Kezman. Sapeva che ero potente e ha cercato di reclutarmi per aiutarlo nella battaglia del trono contro i suoi due fratelli... L'ho cercato e gli ho detto che avevo scoperto delle rovine della mitica guerra di migliaia di anni fa e l'ho invitato ad esplorarle insieme.
Una volta che avesse conquistato le rovine, sarebbe riuscito a battere facilmente i suoi due fratelli e a diventare il prossimo imperatore. Mateja-Kezman si è entusiasmato e ha accettato immediatamente il mio invito.
Per impedire ai suoi due fratelli di scoprire il suo piano, ha finto di partire per un viaggio di piacere e ha portato i suoi soldati d'élite al confine dell'impero Zenit. Ci siamo subito travestiti e abbiamo rimosso ogni stendardo e bandiera. Poi siamo sfuggiti alle sentinelle dell'impero Zenit, abbiamo attraversato valli e foreste e abbiamo circondato Chambord in un batter d'occhio.
Il piano era conquistare il castello con una velocità fulminea e massacrare tutti i cittadini e i membri della famiglia reale. Dopo aver occupato il castello, avremmo dato una falsa impressione che nulla fosse accaduto e avremmo cercato le rovine. Dopotutto nessuno avrebbe prestato attenzione ad un piccolo regno remoto come Chambord. Finché l'impero Zenit non ci avesse scoperto, avremmo già occupato le rovine, eheheh..."

"Strano... dal tuo sguardo cupo e feroce, probabilmente non avresti aiutato quell'idiota di un principe a lottare per il trono, figuriamoci condividere le mitiche rovine con lui. Nemmeno tu avevi buone intenzioni..." Fei fissò il mago e sogghignò.

"Coff, coff..." Il mago tossì una boccata di sangue. Disse debolmente: "Naturalmente, le rovine mitiche sono così preziose; perché le avrei condivise con lui? Una volta che avessimo scoperto l'entrata e iniziato ad esplorare, l'avrei ucciso, avrei preso controllo dei tremila soldati e avrei ordinato loro di continuare ad esplorare per me. Eheheh..." Il mago iniziò a ridere mentre parlava delle sue trame.

"Non temi la vendetta dell'impero Eindhoven?"

"Per evitare che gli altri scoprissero cosa stavamo facendo e impedire lotte inutili, abbiamo cancellato ogni traccia. Nessuno avrebbe scoperto dove fossero andati il principe Mateja-Kezman e le sue truppe... Ahahah, il principe Mateja-Kezman si è scavato la fossa da solo. Stava andando tutto secondo i miei piani."

"L'hai solo detto per spaventarmi che l'impero Eindhoven avrebbe scoperto tutto?" Fei sogghignò: "Non scopriranno mai che il loro principe è morto qui?"

"Non c'è nulla di certo. Non puoi sottovalutare la forza dell'impero Eindhoven. Prima o poi lo scopriranno. Tuttavia, anche se lo facessero, che importerebbe? Provengo dall'impero Manchester di livello 9, e il mio mentore Ferdinand è un ufficiale molto importante nell'impero. Una volta che l'avessero scoperto, avrei già esplorato le rovine e avrei fatto rapporto all'impero Manchester. Allora avrei ottenuto il riconoscimento dell'impero e la mia posizione sarebbe diventata molto più importante. Eheheh, che cosa avrebbe potuto farmi un impero di livello 4 allora?" Il mago mostrò un'espressione feroce mentre ne parlava.

"La tua idea era ottima, ma sei stato sfortunato. Hai incontrato a me e sei stato picchiato a sangue. Non sei un debole prigioniero che implora pietà ora?" Fei era sarcastico. "Ti devo ringraziare. Se non fosse stato per i tuoi piani dettagliati, Chambord sarebbe stata schiacciata sotto gli zoccoli di ferro della cavalleria di Eindhoven."

Il mago si infuriò, fissò Fei con rabbia e fu sul punto di rispondere con fare sarcastico, ma dopo un momento di esitazione, abbassò la testa e sospirò con tristezza: "Cosa potevo fare? I piani non possono opporsi ai capricci del fato. Non avrei mai pensato che una persona così incredibile come te potesse esistere nel piccolo regno di Chambord. Tuttavia, non ci saremmo conosciuti se non avessimo combattuto. Ciò che hai detto prima era vero. Possiamo cooperare e lavorare insieme in futuro."

Fei non commentò sulla raccomandazione del mago.

Era scioccato. Le parole del mago avevano dimostrato alcune delle sue ipotesi precedenti. Chambord aveva una lunga storia, e l'enorme prigione simile ad un labirinto probabilmente faceva parte delle rovine mistiche.

Fei non mostrò nessuna emozione in superficie; chiese: "Dimmi delle rovine mitiche."

"Non hai mai sentito parlare delle rovine mitiche prima?" Il mago rise con sdegno. Ma dopo aver visto lo sguardo assassino di Fei, abbassò la cresta all'istante e rispose con umiltà: "Secondo le leggende, migliaia di anni fa, gli dei e i demoni governavano il continente Azeroth.
Entrambe le razze erano incredibilmente potenti. Potevano distruggere montagne, squarciare il cielo, spazzare via la terra e potevano fare tutto ciò che volevano fare. Ma per qualche motivo, le due razze non potevano tollerare la presenza dell'altra; una delle due doveva morire. Hanno combattuto tra di loro fin dall'inizio della loro esistenza. La guerra è durata per più di decine di migliaia di anni.
Gli dei e i demoni hanno lottato per tutto il continente e le rovine della guerra si sono sparse per tutto il mondo. Tuttavia, questi resti sono stati seppelliti lentamente dalle sabbia del tempo... dopodiché le due potenti razze sono scomparse all'improvviso dal continente.
Dopo molto tempo, la razza umana è salita lentamente al potere... Naturalmente, queste sono solo leggende riferite dai poeti vaganti e da narratori. Ma le persone hanno scoperto un bel po' di misteriose rovine e ci hanno trovato moltissimi oggetti incredibili. Anche i metodi di allenamento dell'energia e dei poteri magici che ora sono estremamente popolari sono stati scoperti in quelle rovine. La gente ha trovato oggetti magici e strumenti, ricchezze, pergamene di tecniche d'energia e di magia... e molto, molto altro.
'Una volta ottenute delle rovine mitiche, otterrai innumerevoli ricchezze'. Questa è una regola d'oro nel continente. L'impero Barcelona di livello 9, il numero uno del continente, e pochi altri come l'impero Milan, Chelsea e Anfield sono tutti saliti al potere e si sono rafforzati dopo aver scoperto rovine mitiche su larga scala.
Anche il nostro impero Manchester non è un'eccezione; il grande fondatore Matt Busby ha creato l'impero dopo aver scoperto delle grandi rovine mitiche e averne ottenuto le risorse."

Mentre parlava, il mago mostrò una rara espressione orgogliosa. Il fondatore Busby doveva essere stato davvero potente.



