---
weight: 723
title: Capitolo 723 - Potere Terrificante (seconda parte)
pubDate: 2024-05-21T17:19:08.099Z
tags:
    - htk
---

Ciò che sorprese ancora di più la “scimmia nera” era che il suo avversario non le aveva solo imparate, ma era riuscito a raffinarle in un attimo di secondo! La stessa tecnica usata da questo zenitiano era più potente ed infliggeva più danni della persona che l’aveva padroneggiata!

“Cos’è questa capacità?”

Terrificante!

La “scimmia nera” però non si spaventò, invece era piena di energia e non vedeva l’ora di combattere contro Fei.

In quanto uno dei giovani più potenti dell’impero Leon, era difficile incontrare qualcuno che potesse rivaleggiare con lui. Tuttavia questo zenitiano era molto più giovane di lui, ed era così formidabile! La “scimmia nera” non vedeva l’ora di annientare il suo avversario e provare l’entusiasmo nel massacrarlo!

“Vediamo quanto potrai imparare! Pugno dello Sterminio del Fuoco!”

Una nuvola di fuoco nero vorticante apparì nella mano della “scimmia nera”, diventava sempre più grande via via che roteava. Gradualmente un’enorme forza risucchiante risucchiò l’aria e l’energia attorno.

Anche il drago di fuoco del pugno della Distruzione di Fei fu trascinato via dalle fiamme nere. Dopo un po’ di ruggiti arrabbiati, svanì velocemente nel nulla.

L’espressione di Fei però rimase impassibile.

Aprì una mano e fece comparire anche lui una nuvola di fuoco nero. Come un mulinello apparso nel mare, si allargò sempre di più attirando tutto quello che c’era attorno.

I due terrificanti buchi neri alla fine si scontrarono.

Non ci furono esplosioni, né onde d’urto scioccanti. Iniziarono a divorarsi a vicenda silenziosamente. Alla fine le due nuvole di fuoco nero scomparirono come goccie di inchiostro in una pozza limpida, diluendosi completamente e svanendo.

“Maledizione! Sai solo come copiare una tecnica? Sporco nativo, sfodera i tuoi veri assi nella manica e affrontami! Ahahah! Non hai detto che volevi uccidermi? Se sai solo copiarmi, temo che non potrai farmi nulla!” Gridò con sdegno la scimmia nera, cercando di provocare Fei.

In realtà era sconvolto.

Il pugno dello Sterminio del Fuoco era una tecnica di combattimento unica creata basandosi sul pugno della Distruzione del Fuoco, e solo lui sapeva come usarlo. Tuttavia il suo avversario l’aveva compresa subito non appena l’aveva vista.

“Un genio? Un genio mostruoso?”

L’intento omicida del principe aveva raggiunto il suo picco, era determinato ad uccidere questo talento prima che sfruttasse tutto il suo potenziale. In questo modo avrebbe potuto eliminare una grossa minaccia per l’impero Leon!

“Ahahah! In tal caso, smetterò di giocare con te! Beccati questo!”

Nemmeno Fei voleva continuare a perdere tempo.

Aveva nascosto la sua forza e aveva cercato di attaccare gli esperti nemici. Era riuscito ad uccidere otto membri d’élite di classe lunare e a ferirne gravemente uno.

Tuttavia era il meglio che poteva fare, non poteva più continuare a recitare.

Non sapeva se ci fossero signori di classe solare a Leon, ma era certo che questa scimmia nera fosse una persona importante. Avrebbe potuto finire il suo lavoro se avesse potuto uccidere quest’uomo e così danneggiare la famiglia reale.

Dopo aver riflettuto, Fei cambiò idea e rivelò nuovamente le sue fiamme dorate iniziali, sembrando maestoso e divino.

Facendo un cenno con la mano, una mano d’energia brillante ampia circa due metri apparì di fronte a lui e lo imitò mentre stringeva il pugno. Le dita di questa energia assomigliavano ai petali di un loto e lasciavano una serie di immagini residue mentre si muovevano.

L’enorme pugno dorato sembrava sbalorditivo e splendido.

