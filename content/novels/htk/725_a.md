---
weight: 725
title: Capitolo 725 - La Provocazione durante la Fuga (prima parte)
pubDate: 2025-01-08T09:40:57.055Z
tags:
  - htk
---

Fei notò cosa stava accadendo dietro di lui.

Il fatto che il principe ereditario avesse scelto questo momento per lanciare un contrattacco dimostrava un coraggio fuori dall’ordinario per un comandante, era degno del suo soprannome di Dio della Guerra.

Aveva scelto i 10.000 cavalieri d’élite più agili e veloci, sfrecciarono fuori da San Petersburg come il vento e si precipitarono sulle formazioni e sugli accampamenti dei soldati nemici alleati.

Dato che le truppe di Leon erano nel caos ed erano vicine alla porta principale, furono attaccate per prime, subendo all’istante molte perdite.

Ora che l’Impero Zenit adesso era in lieve vantaggio, Fei smise di prestare loro attenzione e continuò ad inseguire la “scimmia nera” Gomi.

Gli accampamenti degli imperi Leon e Ormond erano separati da quattro o cinque formazioni di nazioni minori.

All’inizio alcuni maestri di questi imperi cercarono di fermare Fei visto che non avevano potuto vedere lo scontro tra il re e il principe Gomi.

Quando però si accorsero che finivano con il precipitare ancora più velocemente morti, rimasero sbalorditi dalla ferocia di Fei e non osarono più tentare di bloccarlo.

Fei non mostrò pietà lungo la strada.

Scagliava pugni verso ogni macchina d’assedio e oggetto magico che vedeva, riducendoli in polvere proprio come aveva fatto con le truppe di Leon. Ovunque passasse, morivano persone e venivano scaraventati via cavalli.

Scoppiò subito il caos tra questi accampamenti e formazioni organizzati, riecheggiavano urla e sussulti ovunque.

Se Fei avesse usato il Trono del Caos, avrebbe già raggiunto la scimmia nera.

Tuttavia, dato che lo stava utilizzando per proteggere la Donna Demoniaca Paris, il suo personaggio del barbaro non era particolarmente agile e non voleva rivelare la sua vera forza, Fei continuò ad inseguire il principe Gomi con pazienza. Anche se le distanze tra loro si stavano accorciando, ci sarebbe voluto ancora un po’ di tempo per raggiungerlo.

Faceva parte dei piani del sovrano.

Fei si stava approfittando della situazione per sconvolgere l’ordine tra le cosiddette truppe unite dei dieci imperi. Avrebbe così creato molte opportunità per la cavalleria di Zenit che ora stava lanciando un assalto ai nemici.

Arshavin era conosciuto come il Dio della Guerra di Zenit. Se avesse potuto approfittarsi di questa opportunità, anche se non avesse annientato completamente i nemici, avrebbe potuto almeno distruggere l’accerchiamento di San Petersburg.

I campi di battaglia fuori dalla capitale precipitarono nel disordine a causa dell’impeto distruttivo del re di Chambord.

“Ahahah! Sporco zenitiano! Non puoi raggiungermi! Non puoi uccidermi!” La scimmia nera scoppiò a ridere a mezz’aria.

Dopo che era volato per un po’ e stava scorgendo gli accampamenti gialli dell’impero Ormond, si era rassicurato.

Aveva sentito che c’erano dei signori di classe solare nascosti tra le truppe di Ormond, così era sicuro che questo potente zenitiano sarebbe stato ucciso presto. Perciò ora il suo dovere era di continuare a provocare il suo avversario e assicurarsi che entrasse nel territorio controllato dall’impero Ormond.

“Non hai detto che vuoi uccidermi? Non hai detto che l’avrei pagata cara? Sporco bastardo! Fatti sotto! Ahahah!”

“L’impero Leon non ti perdonerà! Dopo che scapperò, condurrò altre potenti truppe di Leon per uccidere ogni singolo zenitiano!”

“Siete una razza sporca e di basso livello! Sareste dovuti scomparire dal continente molto tempo fa! Non meriti nemmeno di essere uno schiavo!”

La risata della scimmia nera Gomi risuonò in continuazione nel cielo.
