---
weight: 7281
title: Capitolo 728 - Il Ruggito dell’Orso Gigante del Nord (prima parte)
pubDate: 2025-01-15T08:23:42.412Z
tags:
  - htk
---

“Come… come mai non sei morto?”

Il leggendario principe di Gomi era sbalordito e non poteva credere ai suoi occhi. Lo sporco zenitiano non era morto nonostante la raffica dei cannoni magici.

‘È un demone impossibile da uccidere? Che sia… che sia…’

Un pensiero terrificante sconvolse la mente del principe.

“Che tu sia… già avanzato… alla classe solare? Come… com’è possibile?” Balbettò Gomi. Si era reso conto che il suo corpo era stato bloccato da una forza invisibile.

“Bingo! Esatto! Sfortunatamente non ho una ricompensa per te!” Il sorriso di Fei era tetro come quello del cupo mietitore.

A questo punto non aveva più bisogno di nascondere il suo potere.

All’inizio aveva cercato di mantenere un basso profilo e limitare la sua forza al di fuori di san Petersburg.

In realtà, anche se non avesse cercato di controllarsi, gli altri non si sarebbero accorti del suo livello. Dopotutto il suo potere derivava dalla folle forza fisica del barbaro, non era energia da guerriero o magica. Dato che nessuno era familiare con questo tipo di potere, era molto facile per loro sottovalutare il re.

Di conseguenza, ogni volta che i nemici avevano pensato che fosse spacciato, in realtà avevano mandato al macello i loro maestri. Altrimenti Fei non sarebbe riuscito ad uccidere con successo così tanti membri d’élite di classe lunare.

Durante la battaglia di oggi, Fei aveva usato la tecnica unica che proveniva dalla Spada del Re Demoniaco. Ormai poteva usarla per copiare e imitare ogni tecnica di combattimento al di sotto della classe solare che avesse visto.

Anche se le imitazioni avevano un aspetto simile, erano molto più potenti rispetto agli originali. Per questo Fei aveva scioccato ogni avversario.

La capacità del re di Chambord di ripagare i nemici con la loro stessa moneta sicuramente sarebbe diventata famosa nel raggio di 100.000 chilometri attorno a Zenit, tutti nella regione avrebbero sentito parlare di lui.

A questo punto, Fei non doveva più mantenere un basso profilo visto che i suoi avversari avevano smesso di sottovalutarlo.

Poco più lontano, risuonò il rumore di un corno e di tamburi da guerra.

Gli zenitiani stavano gridando e i loro cavalli stavano ruggendo.

Le porte in tutti e quattro i lati della capitale chiusi da più di trenta ore furono spalancati. Sotto la guida del Dio della Guerra di Zenit, guerrieri arrabbiati e assetati di sangue scesero in campo con fare assassino, assomigliavano ad un’onda nera.

Contrattacco!

Finalmente era il turno dei zenitiani.

Questo era il ruggito dello svantaggiato!

Ora potevano reagire!

Questa era la rabbia dell’orso gigante del nord!

Fei non si affrettò ad eliminare il principe Gomi, invece si coordinò con le truppe militari di Zenit.

Fluttuò lentamente nel cielo e scatenò il suo vero potere.

Evocò un potere quasi divino e brillanti fiamme d’energia bruciarono attorno a lui, formando un vasto mare dorato.

Luci sacre e maestose avvolsero tutti i campi da battaglia attorno alla capitale e la bianca San Petersburg fu tinta d’oro!

Molti furono sbalorditi dalla scena.

Milioni di uomini fissarono la figura dorata nel cielo, come leali seguaci che guardavano il loro dio.

L’immagine di un enorme guerriero barbaro alto centinaia di metri apparì dietro Fei.

Era il Re Immortale dei Barbari, Bul-Kathos. Eccetto per i suoi lineamenti un po’ vaghi, tutto il resto era vivido e pieno di vita.

Come un’antica divinità della guerra, il Re Immortale indossava il suo equipaggiamento e stava sollevando lo Spaccapietre. Sembrava un signore invincibile che dominava l’universo.

Un signore di classe solare!

Questo era il potere della classe solare!

I signori di classe solare erano simili a divinità e la gente ordinaria sarebbe tremata di paura vicino a loro.

Quando Fei dimostrò la sua vera forza, le sorti della battaglia si ribaltarono all’istante.
