---
weight: 728
title: Capitolo 728 - Il Ruggito dell’Orso Gigante del Nord (seconda parte)
pubDate: 2025-01-16T08:23:42.412Z
tags:
  - htk
---

Capitolo regolare,
16 capitoli in coda, 0/1 (sponsorizzazioni 1 euro a capitolo),
-Schadenfreude


Perfino un idiota avrebbe saputo quanto era importante un signore di classe solare, erano sinonimo di invincibilità. Con un dio della guerra impareggiabile dalla sua parte, San Petersburg sarebbe diventata una fortezza inespugnabile. Non sarebbero riusciti a distruggere l’impero di Zenit nemmeno se le loro truppe fossero state dieci volte più numerose.

Gli esperti di classe Solare non appartenevano più al mondo dei mortali.

Risuonarono subito grida entusiaste nella capitale. La gente ordinaria in città prima era ansiosa per l’imminente catastrofe, ma ora era così contenta che molti si commossero. Sentirono calore vedendo quella figura dorata all’orizzonte e provarono sollievo, queste disgrazie sarebbero finite e gli invasori sarebbero stati puniti.

I soldati e i comandanti di varie legioni di Zenit avevano intenzione di lottare fino alla morte, e il loro sangue iniziò a ribollire vedendo il sovrano.

Perfino il soldato più timido sarebbe diventato un guerriero impavido sotto quella luce dorata.

Centinaia di migliaia di soldati all’improvviso scatenarono energia cento, se non mille volte più intensa. Non importava dove le ondate di guerrieri passassero, nessuno avrebbe osato affrontarle direttamente.

Le truppe unite di invasori che prima avevano cercato di difendersi invece erano terrorizzate, il loro morale non poteva abbassarsi più di così. Anche se le squadre di supervisione stavano uccidendo i disertori, stavano faticando a mantenere l’ordine.

I soldati che volevano fuggire si precipitarono contro le squadre punitive composte da guerrieri stellari come leoni arrabbiati, poi perfino i supervisori stessi cominciarono a scappare.

Otto dei dieci imperi che avevano mandato le loro truppe qui, eccetto Leon e Ormond, erano diventati deboli e disorganizzati; non avrebbero osato affrontare direttamente Zenit. Alcune di queste formazioni includevano le vecchie truppe dell’impero Spartax conquistato da Zenit un po’ di tempo fa.

Di conseguenza, iniziarono a ritirarsi terrorizzati, facendo precipitare ancora di più il morale.

I soldati in fuga sembravano acqua che schizzava fuori da una diga aperta.

Anche se il numero di guerrieri di Zenit era dieci volte inferiore a quelli nemici, sfrecciarono comunque tra i nemici e colpirono senza pietà. Gli invasori cercarono di scappare velocemente, ma chi non riuscì ad allontanarsi in tempo si inginocchiò e si arrese gettando le armi a terra. Dal loro punto di vista, venire catturati e venduti come schiavi era meglio che morire.

Le montagne di equipaggiamento, cibo, armi e armature che non erano stati distrutti in tempo divennero tutte spoglie di guerra per gli zenitiani!

Le cosiddette truppe unite dei dieci imperi erano state umiliate.

Solo due imperi riuscirono a ritirarsi mantenendo un certo ordine.

Anche se anche i leoniani si erano ritirati, non erano stati distrutti completamente. Si erano ritirati lentamente in formazione, riducendo il più possibile le perdite. Anche se l’atmosfera era stata un po’ caotica, i soldati non si erano persi di morale e respinsero i guerrieri di Zenit.

Gli accampamenti degli ormondiani erano lontani dal campo di battaglia, così non erano stati colpiti dalla cavalleria di Zenit. Inoltre, in quanto impero di settimo livello, la disciplina e la qualità dei suoi soldati erano di gran lunga superiori, facendolo risaltare tra tutti e dieci gli imperi.

Per gli ormondiani, il problema principale era che Fei, il signore di classe Solare, era proprio sopra di loro.

I soldati ordinari non potevano resistere alla potente soppressione di un esperto e i più deboli furono annientati istantaneamente senza lasciare nemmeno un segno del loro passaggio…

Tre Xuan’ge stavano precipitando, solo le due più piccole sul retro e quella principale al centro della formazione si erano salvate.

Il personale attivò paracaduti fatti da pelle di bestie demoniache, rallentando la loro discesa in modo da non precipitare e morire.

Fei fece un lieve cenno e altri due membri d’élite di classe lunare di Ormond urlarono e furono ridotti in una foschia di sangue.

I membri d’élite di classe lunare non potevano resistere al potere dei signori di classe Solare.

“No…” Un altro di loro urlò mentre veniva ridotto in poltiglia di carne e ossa bianche.

Gli altri sei-sette membri d’élite di classe lunare non potevano più mantenere la calma. Scapparono via con la coda tra le gambe, avevano paura di essere presi di mira da Fei.

“Fermo, maestro di Zenit. Fermiamo questa guerra!” Una voce maestosa e fragorosa risuonò all’improvviso dall’enorme Xuan’ge al centro della formazione. Poi una vasta energia si espanse e impedì a Fei di uccidere gli altri membri d’élite di classe lunare di Ormond.

Anche quest’uomo era un potente esperto.
