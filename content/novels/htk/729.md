---
weight: 7290
title: Capitolo 729 - Gundogan
pubDate: 2025-01-16T09:23:42.412Z
tags:
  - htk
---

Capitolo sponsorizzato, ringraziamo Gae!
15 capitoli in coda, 0/1 (sponsorizzazioni 1 euro a capitolo),
-Schadenfreude

Quando Fei aveva proiettato la sua energia spirituale, si era già accorto di questo potente avversario sull’enorme Xuan’ge. Perciò non era rimasto sorpreso dal suo intervento.

Smise di inseguire i membri d’élite di classe lunare e fluttuò lentamente di fronte alla gigantesca aeronave con un sorriso.

“Cosa? Sei disposto a parlare adesso?” Fei guardò la Xuan’ge e disse: “Se vuoi fermare la guerra, devi mostrare abbastanza sincerità!”

“Non mi aspettavo che un genio del genere sarebbe nato in un piccolo impero di primo livello. Di sicuro è sorprendente.” Fiamme d’energia rossa brillarono sull’aeronave e un po’ di persone apparirono sulla prua. Il capo del gruppo era alto circa 1,7 metri e indossava un mantello giallo con delle strisce nere.
Era robusto e la sua espressione era determinata. I suoi capelli neri corsi erano ritti come aghi di ferro e i suoi occhi simili a quelli di un’aquila emettevano luci uniche dalle iridi. Poteva essere considerato un uomo affascinante sulla ventina.

Accanto a lui, quattro-cinque esperti di Ormond indossavano armature gialle e nere e fissavano Fei con attenzione.

Il giovane emanava una vasta quantità d’energia dell’elemento fuoco e l’immagine di un sole rosso si stava levando dall’orizzonte ed era apparsa sopra la sua testa. Questo era il segno che aveva raggiunto la fase del Sole Nascente.

Il leggendario principe Gomi di Leon terrorizzato recuperò le speranze. Pieno di desiderio di vivere, sfrecciò velocemente dall’esperto come un cagnolino che aveva visto il padrone.

Gridò: “Sua altezza Gundogan! Per favore lo uccida velocemente! Se non fosse stato per lui, le nostre truppe unite non avrebbero perso! Se non fosse stato per lui, non sarebbero morti otto membri d’élite di classe lunare del nostro impero Leon! Né le Xuan’ge sarebbero cadute. Quest’uomo è un demonio! Non possiamo lasciare che continui a crescere! Altrimenti…”

Lo sguardo di Gomi era pieno di odio. Continuava a ruggire e a maledire Fei.

Il sovrano si limitò a sorridere.

Questo principe di Ormond, Gundogan abbassò la testa e guardò Gomi.

Il principe di Leon ebbe la sensazione di essere sprofondato in un’antica caverna gelida. Ricacciò in gola ogni parola istigatoria che si era preparato a sputare e si fece da parte perché aveva notato il disappunto di questo potente membro della famiglia reale di Ormond.

“Solo i potenti possono sopravvivere in questo mondo. Il fato dei più deboli può essere determinato solo da potenti esperti!”

Gundogan guardò Fei con i suoi freddi occhi blu e annuì per poi continuare: “L’impero di Zenit può avere un maestro talentuoso e potente come te, così ha il privilegio di potersi esprimere durante questa Era Caotica piena di guerre. Questo significa anche che l’impero Zenit è degno di essere amico di Ormond. Possiamo fermare la guerra adesso!”

Fei non obiettò, né però mostro segno di essere d’accordo.

Tuttavia un generale di Ormond ferito sentì le parole di Gundogan e obiettò con emozione: “Sua altezza! Questo è lo sporco nativo che ha ucciso sua altezza Xanchua! Sua altezza Xanchua era il suo fratello minore! Non può… lasciarlo vivere! Lasciarlo vivere porterebbe vergogna all’impero Ormond!”

Era Peith, l’unico ormondiano scappato da Chambord e il guerriero ad un passo dal raggiungere la classe Solare.

Gundogan ignorò le sue obiezioni. Abbassò la testa e sussurrò qualcosa nell’orecchio di un altro potente esperto.

Presto risuonarono dei corni dall’accampamento di Ormond e le truppe cominciarono a ritirarsi.

Dato che le piccole Xuan’ge non potevano essere riparate in tempo, potevano solo essere tenute negli accampamenti protette da un po’ di membri d’élite di classe lunare. Gli ormondiani avevano già mandato un messaggero che teneva una bandiera di cessato fuoco, al fronte, e le truppe di Zenit non osarono avvicinarsi impulsivamente.

Dopotutto Ormond era un impero di settimo livello. Solo il fatto che Zenit avesse la possibilità di metterli sotto pressione e trattare con loro era già una fortuna.

Se Zenit avesse oltrepassato il limite e avessero potuto vincere questa battaglia, sarebbero stati annientait una volta che l’impero Ormond avesse fatto sul serio e avesse deciso di mandare le sue truppe d’élite. Alla fine l’impero di primo livello non poteva competere contro una nazione di settimo in termini di forza.

Questa era la triste verità.

Ormai la gente sembrava aver notato cosa stava accadendo nel cielo.

Dato che era apparso un signore di classe Solare tra l’esercito di Ormond, aveva potuto respingere il dio delle battaglie di Zenit, il re Alexander di Chambord.

I maestri di massimo livello di entrambe le parti sembravano aver raggiunto un accordo.

Tuttavia gli ormondiani non aiutarono i loro alleati.

Le truppe feroci di Zenit stavano ancora uccidendo i soldati degli altri imperi, come tigri arrabbiate che si stavano lanciando su un gregge di pecore.

Il Dio della Guerra di Zenit, il principe ereditario di Zenit, condusse la sua legione Sangue di Ferro e caricò tra le formazioni di Leon.

Le formazioni dell’impero che erano riuscite a resistere fino ad adesso alla fine si sfaldarono.

I leoniani precipitarono nel caos e non riuscirono a respingere il nemico.

I zenitiani cominciarono ad esultare.

“Cosa ne pensi, maestro di Zenit. Sono stato abbastanza sincero?” Chiese Gundogan mentre luci mistiche brillavano nei suoi occhi blu.

Fei non espresse ancora la sua opinione.

“Maledizione! Cosa stai aspettando? Sua altezza il principe Gundogan è stato già generoso! Sei solo uno sporco nativo! Non pensare di…”

Gomi non poteva calmarsi. Dato che aveva notato l’esitazione di Fei, aveva subito rimproverato il re. Era chiaro che volesse provocarlo e spingerlo a commettere un atto impulsivo.

Whoosh!

Fei alzò la mano e indicò il principe.

Una spada d’energia attraversò facilmente la fronte di Gomi. Era così appariscente che le sue luci assomigliavano a fuochi d’artificio.

“Eh… Tu…” Fino alla morte, questo leggendario principe di Leon non poteva credere a cosa stava accadendo.

Non credeva che Fei avrebbe osato ucciderlo di fronte a Gundogan e non aveva previsto che il suo nuovo alleato l’avrebbe abbandonato completamente. Gundogan non aveva nemmeno cercato di proteggerlo!

Il corpo irrigidito di Gomi barcollò un po’ per poi cadere dal ponte della Xuan’ge.

Durante questa era caotica, un principe non sarebbe stato molto più al sicuro di uno schiavo. Molti individui talentuosi erano già morti. Gomi non era il primo e non sarebbe stato l’ultimo.

“Va bene. Ora hai sfogato la tua rabbia?” Gundogan guardò Fei e disse: “Possiamo sederci e farci una bella chiacchierata. Posso prometterti che sarà un’ottima opportunità per Zenit. Sarete più al sicuro con il supporto di Ormond durante questa epoca caotica…”

Dopo aver detto queste parole, l’espressione di Gundogan cambiò all’improvviso.
