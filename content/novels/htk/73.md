---
weight: 73
title: Capitolo 73.2 – I Mezzi di un Re (2)
pubDate: 2024-05-13T09:41:47.863Z
tags:
    - htk
---

Capitolo regolare,
2 (Ivan) capitoli in coda, 0/5
-Schadenfreude

Il segreto riguardo alle mitiche rovine, la storia di Chambord e la morte del principe Mateja-Kezman dell'impero Eindhoven sarebbe stato seppellito per sempre in questa Prigione di Ferro. Nessuno a parte Fei l'avrebbe saputo. Non lo si poteva biasimare per la sua crudeltà. Il continente Azeroth seguiva la legge della giungla e Fei non si poteva permettere di essere negligente, nemmeno una volta.

"Potremmo essere simili forse, ma la fortuna non era dalla tua parte."

Fei tirò fuori una bottiglietta di pozione del mana e ne bevve un sorso. Doveva recuperare l'energia che aveva consumato dopo aver usato Trova Pozione. Poi premette il palmo sul cadavere del mago Elvis e fece un lieve ruggito mentre usava di nuovo l'abilità del barbaro.

"Plump!"

Risuonò un rumore che sembrò musica celestiale per Fei.

"Sì!"

Fei si entusiasmò. Era apparsa un'altra bottiglietta di pozione Hulk verde a mezz'aria; brillava con una luce misteriosa. La debole energia spirituale simile a quella di un neonato circondava il contenitore e gli diede una sensazione di intimità.

Fei ripose questa nell'inventario della sua cintura e rifletté per un po'. Passò alla modalità Incantatrice e sparò un po' di Dardi Infuocati sul cadavere a terra e sui frammenti d'osso lasciati dal guerriero scheletrico. I resti furono ridotti in cenere, distruggendo l'ultimo briciolo delle prove.

Dopo essersi sbarazzato dei cadaveri, Fei posò lo sguardo sull'armatura e su un po' di armi magiche e strumenti che appartenevano al cavaliere con la maschera argentata. Inoltre, tra le ceneri, scoprì che l'anello spaziale di Elvis non era stato distrutto dal fuoco; brillava ancora, dando a Fei una tentazione incredibile.

Fei sapeva del potere e delle origini di Elvis, dovevano esserci molti tesori e oggetti preziosi nel suo anello. Inoltre il cavaliere con la maschera argentata apparteneva alla famiglia reale di un impero di livello 4, così il suo equipaggiamento doveva avere un valore inestimabile. Se li avesse dati in ricompensa ai capi di Chambord, la forza del suo regno sarebbe aumentata. Anche se non li avesse distribuiti agli altri e venduti nel mercato nero, avrebbe potuto ottenere molte risorse utile in cambio.

"Ma... è troppo pericoloso."

Elvis e il principe erano persone molto importanti. I loro oggetti avrebbero attirato molta attenzione. Se qualcuno li avesse scoperto e avesse rintracciato da dove provenivano, tutto sarebbe stato rivelato all'istante. Né Fei, né Chambord sarebbero riusciti a sopravvivere ad un pericolo del genere. Il re avrebbe dovuto ridurre al minimo ogni rischio fin dall'inizio e avrebbe fatto di tutto per dare più tempo di rafforzarsi a Chambord. Non era abbastanza potente da affrontare l'impero Eindhoven di livello 4.

Fei provò amarezza.

Ma alla fine si decise e scagliò una marea di Dardi Infuocati verso l'anello, l'armatura e gli oggetti. Cercò di ridurre questi strumenti preziosi in una pila di spazzatura per eliminare ogni rischio possibile.

Tuttavia...

"Eh? Non temono il fuoco?"

Fei scoprì sorprendentemente che, nonostante le fiamme avessero ricoperto l'anello, l'armatura e gli oggetti al suo interno, non mostrarono segno di sciogliersi nemmeno dopo un po' di minuti. Il potere magico blu circondava ancora l'armatura e l'anello brillava ancora di luce bianca. Non importava quanto le fiamme bruciassero, mantenevano ancora la loro forma.

"Sembra che siano proprio degli ottimi tesori, ma cosa dovrei fare? Questi oggetti saranno causa di disastri..." Fei provò ad usare i Dardi Gelidi e le Scariche Elettriche; tornò anche alla modalità Negromante e cercò di distruggere gli oggetti usando la sua energia mortale, ma fu del tutto inutile. Pensò anche alla possibilità di spaccarli, ma ci rinunciò pensando che, una volta distrutti, forse avrebbero potuto rilasciare il loro potere magico. Dopo un po' finì con il riporli nel suo inventario e decise di distruggerli dopo quando sarebbe diventato più potente.

Rimanevano solo un po' di catene di ferro nella stanza nascosta. Fei fece un conto del tempo e si rese conto di essere rimasto nelle Segrete dell'Acqua per più di tre ore. Probabilmente era già buio fuori; era il momento di uscire.

Ma prima di andarsene, doveva mettere alla prova il guardiano Oleg.

"Oleg, entra!" Gridò Fei.

Il guardiano Oleg entrò velocemente. Non appena arrivò scoprì con sorpresa che tutti i prigionieri erano scomparsi. Erano rimaste solo tre serie di catene di ferro e cinque pile di ceneri nere. Sapeva che i tre mercenari e il mago erano stati tutti uccisi e i loro corpi erano stati bruciati insieme al cadavere del cavaliere con la maschera argentata. All'improvviso fu colto dal panico e si spaventò ancora di più per la crudeltà del giovane re. Non osò nemmeno respirare troppo forte mentre rimaneva dietro a Fei con fare esitante.

"Oleg, dimmi, quando sei entrato di fretta prima, cos'hai visto?" Chiese con noncuranza Fei.

Oleg però rimase scioccato dalla domanda e iniziò a sudare copiosamente. Pensò che il re volesse ucciderlo, così si inginocchiò e implorò: "Sua maestà per favore mi perdoni. Imploro pietà! Non ho visto nulla. Ho... solo visto sua maestà che studiava le incisioni e i motivi sulle mura di pietra... Per favore mi perdoni!"

Fei guardò Oleg che stava tremando come se avesse le convulsioni e sorrise. "Alzati, quando mai ti ho detto che ti avrei ucciso?"

"La ringrazio sua maestà!" Oleg non osò disubbidire. Si alzò tremante di paura.

"Il grande dio della guerra ha creato un miracolo e mi ha fatto recuperare l'intelligenza quattro giorni fa. In questo periodo di tempo sono accaduti troppi eventi. Ho capito a grandi linee la situazione di Chambord degli ultimi tre anni. Il malvagio cospiratore Bazzer ha abusato del suo potere e ha gettato il regno nel caos e ha perseguitato i miei cittadini. Anche l'ex giudice militare Conca l'ha aiutato. Bazzer è fuggito e ho condannato a morte personalmente Conca. Tu hai aiutato Bazzer ad eseguire un po' dei piani malvagi di Bazzer negli ultimi tre anni. Anche se morissi mille volte, non sarebbe sufficiente a calmare la rabbia della gente..."

Oleg iniziò a tremare sempre di più mentre sentiva le parole di Fei. Sembrava che stesse camminando su una corda che collegava dei grattacieli, il cuore stava quasi per scoppiargli ed era raggelato. Quando sentì l'ultima frase, si inginocchiò e tornò ad implorare pietà.

Fei lo guardò e continuò: "Non sono un assassino brutale. Mi hai seguito sul ponte di pietra quel giorno per combattere contro i nostri nemici; ne hai uccisi quarantacinque e sei rimasto ferito salvando le vite di quattro dei tuoi compagni. L'ho visto chiaramente. Questo conta come una redenzione, così non ti ho punito per ciò che hai fatto prima... I meriti saranno ricompensati e i torti puniti. Questo è il mio principio di governo del regno. I tuoi compagni come Brook, Pierce, Drogba hanno ricevuto grandi premi, e tu sei stato il solo a rimanere nella stessa posizione senza ottenere nessuna ricompensa. Te ne sei mai lamentato?"

"Sua maestà, Oleg non oserebbe farlo... Ho capito che sua maestà mi stava perdonando, così ha mandato il signor Brook nella prigione questa mattina per darmi un'indicazione e permettermi di prendere un po' di tempo per rimediare a tutti gli errori che ho commesso. Sua maestà è stata misericordiosa e ne sono molto grato. Sono disposto a rinunciare a tutto per aiutarla, anche a costo di morire dissanguato!"

"Eh, finché capisci." Disse piano Fei. "A Chambord, Brook è intelligente, ma a causa della sua integrità, gli manca una certa flessibilità. Persone come Pierce e Drogba sono tutti grandi guerrieri sul campo di battaglia, ma non sono così astuti. Lo zio Lampard odia gli affari politici e lo zio Bast è impegnato con altri doveri. A Chambord manca solo qualcuno come te che è spudorato, viscido e ingannevole che può fare il lavoro sporco per me. Ho intenzione di usarti e riporre fiducia in te, ma..."

Fei fece deliberatamente una pausa di un po' di secondi.

Oleg sapeva cosa voleva il re. Si batté il petto e giurò: "Giuro sul dio della guerra che io, Oleg, sono disposto a diventare la iena più leale di sua maestà Alexander. Sarò in prima linea non appena mi chiamerà. Se non rispetterò questo impegno, che vada all'inferno e affronti torture per l'eternità dopo la morte."

"Non credo molto ai giuramenti..." Fei continuò: "Per me contano molto le azioni. Ho bisogno che tu sbrighi alcune faccende per me non appena possibile. Aspetto di vedere come te la caverai."

"Dica i suoi ordini per favore, sua maestà. Farò del mio meglio!"



