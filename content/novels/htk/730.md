---
weight: 7300
title: Capitolo 730 - Quest’uomo è troppo terrificante
pubDate: 2025-01-17T16:11:56.761Z
tags:
  - htk
---


Capitolo sponsorizzato, ringraziamo Gae!
14 capitoli in coda, 0/1 (sponsorizzazioni 1 euro a capitolo),
-Schadenfreude

Gundogan aveva cambiato espressione all’improvviso perché si era reso conto che Fei stava sorridendo sempre di più con derisione.

Aveva la sensazione che lo stesse guardando come se fosse un pagliaccio.

Si infuriò per la reazione piena di disprezzo dell’avversario.

Tuttavia i suoi anni di allenamento a meditare e a controllare le emozioni lo avevano aiutato a contenere la rabbia. Poteva tollerare questo insulto visto che aveva un piano in mente. Dopo che era vissuto nella famiglia reale di Ormond per tutta la vita, aveva capito che le sue emozioni e le sue preferenze non erano nulla in confronto al profitto e a Fei.

Accigliandosi, Gundogan continuò a nascondere la sua rabbia: “Sembra che tu non sia interessato alla mia proposta. Sono curioso; sei davvero così sicuro della forza di Zenit? Credi che Zenit potrà competere con Ormond dopo questa vittoria? Ah! Zenit è solo un impero di primo livello dopotutto.”

Dopo aver detto questo, l’espressione del principe divenne ancora più minacciosa.

Fei sorrise e scosse la testa: “No, sono solo sicuro della mia forza.”

Gundogan rimase sbalordito e capì subito cosa intendeva.

Proprio come gli altri generali attorno, rivelò un’espressione arrabbiata visto che era stato insultato fino a quel punto.

Ai suoi occhi, era un potente principe di un impero di settimo livello e ricopriva una posizione prestigiosa. Era già un grosso compromesso il fatto che si stesse abbassando a parlare con uno zenitiano, considerato uno sporco nativo per gli ormondiani!
Tuttavia quest’uomo di fronte a lui era troppo imprudente e arrogante.

Anche se Gundogan era una persona composta e calcolatrice, il suo orgoglio e la sua presunzione lo resero sempre più scontento.

“Cosa? Non mi credi?” Il sorriso di Fei si allargò mentre continuava: “Non hai appena detto che solo i potenti possono decidere del fato degli altri? Ora sono io il più potente e solo io ho il diritto di parlare qui. Sei un debole, così come osi blaterare così tanto e comportarti come se fossi tu il capo? Credi che avrò paura che un maledetto impero di settimo livello e non oserò ucciderti?”

“Impudente! Vuoi morire!”

“Come osi! Come osi rivolgerti in questo modo a sua altezza Gundogan?”

I diversi generali di Ormond sulla prua della Xuan’ge si arrabbiarono, sembravano sul punto di attaccare. Tuttavia erano intimoriti dalla forza di Fei e non volevano iniziare una battaglia impulsivamente.

“Tu… non dimenticare che anche l’influenza è un tipo di forza; anche i saggi del passato lo sapevano. Sei un potente esperto, ma la tua nazione è troppo debole!” Gundogan alla fine mostrò la sua rabbia. Non era mai stato insultato così prima d’ora, specialmente non da un nativo di un impero di primo livello.

La sua tolleranza stava arrivando al limite.

“Davvero? Ricordo anche che i saggi del passato dicevano che una vasta quantità d’acqua non può attraversare le montagne per spegnere un incendio lontano.” Fei si avvicinò all’enorme Xuan’ge e fece un sorriso tutto denti: “Se ti uccidessi ora, potrebbero salvarti in tempo?”

Fei fece un cenno e una mistica pergamena dall’aspetto antico fu srotolata controvento.

Un’ondata d’energia misteriosa brillò.

Anche se Gundogan aveva sentito un brutto presentimento ed era un signore nella fase inferiore allo stadio del Sole Nascente, non poté schivare in tempo. Fu avvolto all’istante da una sottile sfera d’energia e rimase bloccato al suo interno in un lampo.

Questa sfera magica sembrava una bolla ed era apparsa dal nulla, così in fretta da non aver lasciato tempo di reagire agli altri.

La sfera trasparente rifletteva la debole luce solare. Anche se non era coperta da rune magiche e non emanava aure maestose, aveva intrappolato Gundogan.

I cinque generali di Ormond accanto a lui rimasero scioccati e attaccarono velocemente la bolla con le loro armi e pugni, ma non riuscirono comunque a liberarlo.

“Cos’è questa? Tu… lasciami andare!” Gundogan era potente, ma divenne ansioso ora che era stato imprigionato da questa sfera misteriosa.

“Sporco nativo! La pagherai! La pagherai cara! Zenit è finita! Sei spacciato anche tu! La famiglia reale di Ormond non te la lascerà passare liscia! Sporco bastardo! Lascia andare nostra altezza!” Tutti i generali di questa enorme Xuan’ge erano terrorizzati e scatenarono le loro fiamme d’energia mentre attaccavano con ferocia Fei.

Puff! Puff! Puff!

Il sangue schizzò.

“Ahahah! Nativo? Il vostro orgoglio è immotivato! Siete troppo spudorati! Vediamo chi è lo sporco nativo!”

Fei li indicò e fendenti dorati squarciarono il cielo.

I membri d’élite di classe lunare di Ormond che lo stavano attaccando sembravano uccelli di fronte a dei razzi; morirono uno dopo l’altro.

L’energia della spada penetrò i loro crani e caddero dal cielo per poi venire ridotti in poltiglia.

Era un massacro.

“Dato che avete scelto di invaderci, dovrete pagare un caro prezzo, con la morte! Maestro di un impero di settimo livello? Umpf! Siete venuti nel territorio di Zenit all’improvviso e avete annientato più di cento città. I corpi dei nostri cittadini sono ancora caldi e le loro anime non sono viaggiate ancora lontano. Vi ripagherò con gli interessi e aiuterò i centinaia di migliaia di bambini, donne, vecchi e uomini a riposare in pace!”

Fei aveva ricevuto questa notizia dall’Ufficio delle Lettere e aveva sentito che le truppe alleate si erano fatti strada verso nord sterminando la popolazione. Qualunque impero che non fosse stato disposto ad arrendersi era stato annientato e avevano ucciso ogni innocente. Era davvero un crimine contro l’umanità.

Era evidente visto l’attacco lanciato dal principe Xanchua contro Chambord senza preavviso.

Il sovrano odiava già questi macellai responsabili dell’uccisione di così tanti innocenti ed era per questo che non aveva mostrato pietà.

“Ah… No!” Un membro d’élite di classe lunare di Ormond urlò ferocemente e fissò Fei con odio mentre veniva ridotto in una foschia di sangue.

“Sei un mostro! L’impero di Ormond non ti perdonerà mai! Ah…” Un altro esperto vicino allo stadio Solare lo maledisse impotente e fu sul punto di fuggire, ma fu colpito da un pugno d’energia dorata e venne fatto a pezzi.

Un membro d’élite di classe lunare di Ormond era terrorizzato e implorò balbettando: “Perdonami! Perdonami! Ho solo ucciso qualche decina di schiavi di Zenit….” Tuttavia, prima che potesse finire di parlare, il suo corpo fu sbriciolato e la sua carne schizzò in ogni direzione.

Diversi membri d’élite di classe lunare furono uccisi in un secondo.

Dentro la sfera trasparente, il principe Gundogan di Ormond si infuriò. Colpì con forza la barriera e cercò di romperla, ma non fu sufficiente.

Anche se era arrabbiato, era anche inquieto. Finalmente si era reso conto che questo giovane signore di classe solare di Zenit era un pazzo che non badava alle conseguenze! Persone del genere erano le più terrificanti in assoluto!
