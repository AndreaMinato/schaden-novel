---
weight: 7351
title: Capitolo 735 - Gettone del Grande Guerriero (prima parte)
pubDate: 2025-01-22T16:51:52.672Z
tags:
  - htk
---

Capitolo sponsorizzato, ringraziamo Gae!
7 capitoli in coda, 0/1 (sponsorizzazioni 1 euro a capitolo),
-Schadenfreude


La famiglia reale di Xuelun fu scortata sul palco d’esecuzione mentre la folla li malediva.

La persona di fronte era un vecchio, l’attuale sovrano di Xuelun e il padre di Una Spada.

Ora a questo vecchio sovrano era stato tolto il suo mantello reale e indossava semplici abiti da prigioniero. C’erano un po’ di lividi sul suo viso e stava barcollando. I suoi capelli erano scompigliati, ma c’era ancora un po’ di luce maestosa nel suo sguardo. Tuttavia sembrava avvilito e triste.

Dietro di lui c’era la madre di Una Spada. Aveva più di cinquant’anni, ma era chiaro che avesse mantenuto un aspetto relativamente giovane. La sua pelle era ancora bianca e liscia, si potevano scorgere a stento rughe sul suo volto. Anche lei indossava abiti da prigioniera e i suoi polsi e le sue caviglie erano legate da pesanti catene di ferro. A giudicare dalla sua espressione, sembrava sull’orlo del collasso mentale e non poteva nemmeno reggersi in piedi. Se non fosse per il vecchio re e una donna di bell’aspetto sui 20-30 anni che la sorreggevano, sarebbe già caduta a terra.

Anche questa donna di bell’aspetto era una dei prigionieri, ma sembrava un po’ più stabile mentalmente. Era splendida e aveva un bambino di circa 5-6 anni con sé. Il bambino la seguiva aggrappato alla sua gonna. Assomigliava ad Una Spada, così doveva essere il figlio del più grande traditore di Zenit.

Dietro di loro, c’erano altri membri della famiglia reale di Xuelun, insieme ad alcune delle loro guardie. A queste persone era stato riservato un trattamento peggiore. Ad uno dei guerrieri erano state rotte le clavicole e catene di ferro penetravano nelle sue spalle, stringendole insieme.

Tuttavia questi uomini erano tutti resistenti. Anche se il sangue scorreva dalle loro ferite, i loro visi erano impalliditi e le loro labbra erano diventate viola dal dolore, non emettevano nemmeno un gemito e stavano mantenendo la compostezza.

“Uccideteli! Uccidete questi bastardi di Xuelun!” Gridò la folla lanciando pietre, vegetali e uova marci. L’odio che provavano nei confronti dei traditori era arrivato ad un altro livello. La forza dell’opinione pubblica era formidabile. Una volta accesa, aveva il potere cieco per distruggere sia i nemici che la gente stessa.

Ora i cittadini erano arrabbiati e i loro occhi erano iniettati di sangue. Perfino quel timido bambino di 5-6 anni doveva essere stato colpito alla testa a giudicare dai bozzi sulla sua testa, ma non piangeva.

Sua madre lo proteggeva quanto più poteva e si parò di fronte a suo figlio. Presto fu coperta dall’odore di uova marce e fu ferita dalle pietre.

Tutti i membri del regno Xuelun erano stati scortati sul palco.

“Il principe Una Spada di Xuelun ha tradito l’impero e si è unito ai nemici, conducendo le truppe dei dieci imperi nei territori di Zenit! Sei province del sud sono cadute e la capitale è stata quasi conquistata…” L’addetto militare annunciò la decisione del quartier generale e questa intera famiglia presto sarebbe stata impiccata, sia uomini che donne, bambini e anziani. Tutti e trentuno sarebbero stati impiccati prima di venire decapitati.

Risuonò una serie di acclamazioni dalla folla dopo questa dichiarazione.

“No! Siamo stati accusati ingiustamente! Non siamo disposti a morire per un verdetto del genere…” La donna bella e silenziosa gridò all’improvviso e abbracciò forte suo figlio mentre implorava: “Non sappiamo del tradimento di sua altezza! Il regno Xuelun non ha commesso tradimento! La famiglia reale Xuelun è stata leale nei confronti di Zenit e sua altezza è andata nella regione meridionale di Zenit ad affrontare i nemici di Spartax! Lo hanno accompagnato anche 6.000 dei nostri soldati! Sua altezza Una Spada ha ucciso più di dieci maestri di Spartax e ne ha feriti più di venti. Tra i 6.000 soldati di Xuelun, 3.781 sono morti in battaglia e 540 di loro sono rimasti invalidi…”

La donna di bell’aspetto era l’unica moglie di Una Spada.

Questo bambino era il suo unico figlio e il suo nome era Luffy.

Tuttavia le preghiere di questa donna furono sovrastate dalle maledizioni della folla arrabbiata.

Ora nessuno era abbastanza calmo da riflettere.

Molti avevano assistito personalmente al tradimento di Una Spada. I soldati si ricordavano bene di come aveva indossato l’armatura di Ormond e aveva combattuto contro i maestri di Zenit.

“Per favore! Per favore! Non importa se moriamo noi, ma per favore perdonate il piccolo Luffy! È solo un bambino! Non sa nulla…”
