---
weight: 736
title: Capitolo 736 - Una Spada è innocente (prima parte)
pubDate: 2025-01-23T07:59:35.035Z
tags:
  - htk
---

Capitolo sponsorizzato, ringraziamo Gae!
6 capitoli in coda, 0/1 (sponsorizzazioni 1 euro a capitolo),
-Schadenfreude


Il gettone ai piedi di questo addetto era il simbolo del Grande Guerriero.

Era a forma esagonale ed era grande solo quanto un palmo. Aveva un valore inestimabile anche se non era fatto da rari materiali e sembrava ordinario!

Il precedente Grande Guerriero Krasic era solo un membro d’élite di classe lunare, ma godeva di un grande prestigio ed era rispettato da ogni cittadino di Zenit. Ora il re Alexander era una leggenda e aveva appena impedito a potenti nemici di conquistare la capitale. In effetti la sua influenza era quasi pari a quella dell’imperatore Yassin nel fiore degli anni. Ora le parole del sovrano potevano dettare il fato di molte persone.

Il gettone rappresentava l’arrivo del Grande Guerriero imperiale.

Dato che il Grande Guerriero aveva dichiarato che Una Spada era innocente, l’addetto non avrebbe osato opporsi nemmeno se avesse avuto un coraggio cento volte superiore.

Quando aveva detto che nessuno poteva salvare il regno Xuelun, non si sbagliava. Anche se la famiglia reale di Zenit avesse voluto perdonarli, avrebbero dovuto considerare il peso dell'opinione pubblica. Tuttavia il suo errore era stato dimenticarsi del re Alexander che era appena diventato un Grande Guerriero imperiale.

“Lei è il Grande Guerriero Alexander?”

Anche se Fei ormai era famoso a San Petersburg e tutti nella capitale avevano sentito parlare di lui, non molti lo avevano visto personalmente.

L’immagine esagerata descritta dalle dicerie non corrispondeva affatto a Fei.

Secondo le voci, il re di Chambord era alto diversi metri, muscoloso, invincibile ed era circondato da un’aura luminosa simile a quella di un dio!

Anche se alcuni avevano visto Fei da lontano, non potevano essere sicuri di poterlo riconoscere al momento.

Dopotutto il nuovo Grande Guerriero era troppo giovane.

Se non fosse stato per il gettone, nemmeno l’addetto avrebbe potuto riconoscere questo bel giovane.

L’addetto iniziò a riflettere e raccolse il gettone del Grande Guerriero con le mani tremanti per poi inginocchiarsi e riconsegnarlo a Fei con rispetto. Dopo un po’ di esitazione, disse: “Signore, il tradimento di Una Spada è evidente e decine di migliaia di soldati l’hanno visto con i loro occhi. La famiglia reale e il quartier generale militare hanno dato entrambi l’ordine di condannare a morte la famiglia reale di Xuelun. Perché… sta cercando di salvarli? Senza una spiegazione appropriata, la sua immagine e il suo prestigio agli occhi del pubblico potrebbe uscirne danneggiato!”

“Una Spada è innocente e non c’è bisogno di spiegazioni. Diffondete la mia dichiarazione per l’impero e ripristinate l’onore del regno Xuelun. Se qualcuno ha bisogno di una spiegazione, ditegli di venire a trovarmi nella montagna del Grande Guerriero!” Disse con fermezza Fei.

Una Spada non aveva tradito l’impero.

Sfortunatamente quel giovane spadaccino talentuoso era troppo competitivo e ambizioso. Era stato un po’ imprudente e un demone si era impossessato del suo corpo. Non era riuscito a controllarsi e aveva guidato i nemici da Zenit, causando questa tragedia.

Tuttavia aveva usato la sua ultima forza vitale per uccidere molti membri d’élite di classe lunare e soldati di Ormond senza nemmeno portare una corazza, aveva anche ucciso il principe Xanchua di Ormond e ferito il generale Peith.

In un certo senso, si era redento e aveva rimediato ai suoi errori. Era comunque un onorabile guerriero che meritava di essere conosciuto e ammirato.


La teoria che Una Spada avesse iniziato questa guerra era assurda.

Era giunta un’epoca caotica per il continente Azeroth e sarebbero scoppiate innumerevoli guerre. Perciò l’invasione delle truppe degli alleati sarebbe avvenuta comunque anche se non ci fosse stato Una Spada.

Si poteva solo dire che il destino si fosse preso gioco di questo spadaccino talentuoso con fare spietato.

Seguendo l’ultimo desiderio che Una Spada aveva fatto prima di morire, Fei non aveva rivelato queste informazioni al pubblico. Tuttavia aveva intenzione di proteggere la moglie e il figlio di Una Spada, e anche la famiglia reale di Xuelun. Questo Luffy era il figlio di un leale esperto di Zenit morto in giovane età e sopratutto era innocente.
