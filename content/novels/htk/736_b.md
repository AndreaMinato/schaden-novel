---
weight: 736
title: Capitolo 736 - Una Spada è innocente (seconda parte)
pubDate: 2025-01-24T14:07:54.337Z
tags:
  - htk
---

Capitolo sponsorizzato, ringraziamo Gae!
5 capitoli in coda, 0/1 (sponsorizzazioni 1 euro a capitolo),
-Schadenfreude

“Questo…” L’addetto militare voleva dire qualcos’altro, ma chiuse la bocca e si trattenne.

‘Dato che il Grande Guerriero vuole proteggere questi prigionieri, non mi opporrò. Mi limiterò a riferire alla famiglia reale e al quartier generale militare. Probabilmente non mi biasimeranno e se la sbrigheranno loro.’ Pensò.

Ora la folla si era resa conto di cos’era successo e iniziò a cambiare atteggiamento.

La rabbia della gente scomparì velocemente quando sentì il nome del re Alexander di Chambord e si eccitò al punto da tremare, i loro sguardi ardenti si posarono su Fei.

L’atmosfera mutò rapidamente e ogni emozione fu rimpiazzata dall'entusiasmo. Erano pieni di gioia all’idea di poter vedere l’eroe leggendario, l’invincibile dio delle battaglie e protettore di Zenit.

Ogni singola persona si sentì in estasi! Non si aspettavano di poter vedere il nuovo Grande Guerriero!

Molti si sfregarono gli occhi più volte, cercando di rassicurarsi che non fosse un’illusione.

Lacrime di gioia scorrevano per le loro guance..

“Così questo bel giovane dai lunghi capelli neri è il re Alexander di Chabord!” Gridò qualcuno all’improvviso.

L’atmosfera divenne esplosiva come quella di un vulcano e seguirono subito diverse reazioni.

Tutti si chinarono su un ginocchio e urlarono: “Lunga vita al Grande Guerriero!”

Perfino i soldati della legione del Sangue di Ferro che erano armati e sembravano assetati di sangue si scambiarono delle occhiate, abbassarono le lame e si inginocchiarono cantilenando e tremando.

“Dato che il Grande Guerriero Alexander ha detto che Una Spada è innocente, dev’essere vero! Dobbiamo aver frainteso…”

“Sì! Il signor Alexander è il nostro protettore! Come possiamo dubitare delle sue parole?”

“Lo so! Una Spada dev’essere una spia mandata dal Grande Guerriero Alexander! Siamo stati degli sciocchi! Abbiamo frainteso Una Spada e abbiamo anche maledetto la famiglia di un eroe! Vi ricordate? C’erano sette Xuan’ge di Ormond e la più grande è scomparsa. Dev’essere stata opera del signor Una Spada! È un eroe che si è assunto ogni colpa per Zenit!”

“Sì! Ora che lo menzioni, ricordo che mio fratello ha detto… Mio fratello è nella legione del Sangue di Ferro e ha detto di aver visto il signor Una Spada partire con quell’enorme Xuan’ge…”

“Maledizione! Cosa stavamo facendo? Se non fosse stato per il Grande Guerriero, avremmo ucciso la famiglia di un eroe!”

L’influenza di Fei era ad un altro livello! Ogni cittadino e soldato aveva completa fiducia nel nuovo Grande Guerriero e una sola sua frase aveva cambiato l’impressione che avevano di Una Spada.

Le loro prospettive erano cambiate senza dover dare spiegazioni e avevano iniziato ad inventarsi dei motivi per colmare le lacune nella storia.

Fei non si aspettava che il suo intervento sarebbe stato così efficace.

Sul palco dove si tenevano le esecuzioni, la famiglia reale di Xuelun si rese conto di cosa stava succedendo.

Non si sarebbero mai aspettato che il Grande Guerriero Alexander, che adesso era una delle figure più influenti dell’impero, sarebbe venuto a salvarli!

Non temevano la morte, ma non volevano essere condannati a morte per le ragioni sbagliate e che la loro reputazione venisse macchiata per sempre.

Le persone qui erano membri d’élite della famiglia reale di Xuelun e avevano stretti rapporti con Una Spada. Erano stati orgogliosi di lui e di come aveva rappresentato il loro regno da quando era diventato famoso.

Mai nella storia di Xuelun un principe era diventato influente quanto Una Spada. Era l’idolo di molti dei loro cittadini ed era considerato una figura paterna per molti bambini.

Perciò non credevano che Una Spada avesse tradito l’impero. Volevano salvare la sua reputazione, ma erano impotenti.

Per questo piansero quando sentirono il Grande Guerriero imperiale difendere Una Spada, compresi perfino gli uomini forzuti con le spalle trapassate da catene di ferro che finora avevano mantenuto una facciata impassibile.

Avevano la sensazione che le loro anime fossero state liberate.
