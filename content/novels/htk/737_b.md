---
weight: 737
title: Capitolo 737 - Secondo discepolo (seconda parte)
pubDate: 2025-01-27T13:39:30.160Z
tags:
    - htk
---


Capitolo sponsorizzato, ringraziamo Gae!
8 capitoli in coda = 3 capitoli in coda di Gae + 5 di anonimo (cioè nickname non specificato),
0/1 sponsorizzazioni 1 euro a capitolo,
-Schadenfreude




Non erano rari conflitti del genere in questo mondo crudele. Chi serbava rancore nei confronti di Una Spada si sarebbe potuto coalizzare per provare ad uccidere il suo unico discendente.


Fei non poteva restare sempre accanto a Luffy per proteggerlo.


Tuttavia, se Luffy avesse accettato, sarebbe diventato il discepolo del Grande Guerriero Imperiale e sarebbe diventato una figura molto importante per il paese.


Data la reputazione, la forza e il suo famoso atteggiamento iperprotettivo, nessuno nell’impero di Zenit avrebbe osato attaccare Luffy, né avrebbe causato problemi al regno di Xuelun.


Tutti rimasero sorpresi sentendo le parole di Fei, il vecchio re di Xuelun in particolare non poté trattenersi dal mostrare un’espressione davvero entusiasta. Con gli occhi che brillavano, capì che non si sarebbero più dovuti preoccupare di venire oppressi.


Anche la donna di bell’aspetto si entusiasmò. Naturalmente in quanto padre aveva pensato subito a cosa sarebbe significato per il futuro e la crescita di suo figlio.


Diventare il discepolo del leggendario Grande Guerriero Imperiale che era un signore di classe Solare era il sogno di numerosi giovani talenti di Zenit. Qualunque famiglia sarebbe impazzita di felicità se i suoi discendenti avessero ricevuto questa opportunità.


“Presto! Figliolo! Inchinati e chiamalo maestro d’ora in avanti!” La donna di bell’aspetto era troppo entusiasta e non riusciva più a parlare con eloquenza. Non riuscì a contenere l’emozione e tornò a piangere.


Temendo che il Santo Marziale Imperiale potesse ritirare l’offerta, lo prese per un braccio e quasi lo forzò a chinare la testolina.


“Maestro, io, Luffy, sono disposto a servirti! D'ora in poi, ti servirò con tutto il cuore e ascolterò i tuoi insegnamenti. Mi impegnerò e farò del mio meglio per diventare un guerriero potente come te! Difenderò il tuo onore!!” Era evidente che questo bambino fosse molto emozionato; si inginocchiò e si prostrò facendo questa dichiarazione con la sua voce infantile. Il suo comportamento da adulto era adorabile e fece ridere un po’ Fei.


Questa scena destò l’invidia di molte persone.


Quasi tutti tra la stavano pensando: ‘Il figlio di Una Spada è così fortunato! È potuto diventare così facilmente il discepolo di un Grande Guerriero Imperiale! Questa disgrazia si è trasformata in una benedizione e il suo futuro adesso è illimitato! Nessuno a Zenit oserà più provocarlo!’


In quel momento, molti giovani avrebbero voluto che Fei accettasse anche loro come discepoli, ma non osarono farsi avanti dopo aver guardato il guerriero giovane, ma dall’aura maestosa sul palco. Sapevano di non essere abbastanza talentuosi e probabilmente il Grande Guerriero Imperiale non li avrebbe presi in considerazione.


“Eh, d’ora in poi, sarai il mio secondo discepolo. Hai un fratello maggiore di nome Philip Inzagi, e lo incontrerai presto. Va bene, questo è tutto per oggi. Puoi tornare dai tuoi nonni e da tua mamma per fare i bagagli. Dopo aver dato loro addio, vieni a trovarmi domani a mezzogiorno alla montagna del Grande Guerriero!”


Dopo aver recuperato il gettone dall’addetto militare, Fei lo passò a Luffy e sfrecciò via, scomparendo rapidamente dall’area.


Risuonò una serie di grida entusiaste anche dopo che Fei se n’era andato da tempo.


Erano tutti emozionati e non vedevano l’ora di condividere ciò che avevano visto quel giorno con le loro famiglie e amici.  


‘Ahah! Siamo venuti qui solo per assistere all’esecuzione, ma abbiamo avuto l’occasione di vedere il leggendario Grande Guerriero! Siamo stati così fortunati!’ Pensava soddisfatta la gente.
