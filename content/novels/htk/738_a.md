---
weight: 738
title: Capitolo 738 - Chris Sutton (prima parte)
pubDate: 2025-01-27T13:39:30.183Z
tags:
    - htk
---


Capitolo sponsorizzato, ringraziamo Gae!
7 capitoli in coda = 2 capitoli in coda di Gae + 5 di anonimo (cioè nickname non specificato),
0/1 sponsorizzazioni 1 euro a capitolo,
-Schadenfreude


La notizia di come il Grande Guerriero Imperiale Alexander avesse preso sotto la sua ala Luffy, l’unico figlio di Una Spada, si diffuse rapidamente a San Petersburg e tutti vennero a sapere che Una Spada era innocente.


I residenti che avevano assistito a quanto accaduto avevano raccontato cos’era successo e le loro ipotesi a tutti gli altri. Era stato così che la storia di come Una Spada si era infiltrato tra i nemici come spia si era diffusa.


L’Ufficio delle Lettere diede il suo contributo rivelando al pubblico che Una Spada aveva combattuto fino alla morte a Chambord e aveva ucciso un principe di Ormond.


Di conseguenza Una Spada, dall'essere considerato il più grande traditore nella storia di Zenit, diventò il guerriero più leale e onorabile di Zenit solo grazie alle parole di Fei.


Perfino il quartier generale militare e la famiglia reale di Zenit ritrassero il loro verdetto su Una Spada. Anche se non avevano accettato ufficialmente e promosso le storie eroiche che circolavano su di lui, questa semplice ritrattazione fu sufficiente per dimostrarne l’innocenza.


Ciò che sorprese molte persone fu che la reputazione e l’influenza di Fei come nuovo Grande Guerriero non diminuirono a causa di questo incidente. Al contrario, continuarono a crescere.


La residenza del Regno di Xuelun a San Petersburg cominciò a ricevere molte visite e diversi nobili facevano la fila per cercare di incontrare la famiglia reale.


Pochissimi ormai avrebbero osato sfidare il regno di Xuelun.


…


Il secondo giorno.


Prima di mezzogiorno, una carrozza nera trainata da cavalli uscì lentamente dalla residenza del regno di Xuelun e si diresse verso la montagna del Grande Guerriero al centro della città..


Lungo il tragitto, molte persone guardavano la carrozza con invidia e gelosia; sapevano che il piccolo principe Luffy di Xuelun si stava recando alla montagna per diventare il discepolo ufficiale del Grande Guerriero Alexander. Era così fortunato!


Oltre al piccolo Principe Luffy, c’erano sua madre Laura e i suoi nonni nella vettura.


Il viaggio fu tranquillo e presto arrivarono ai piedi della montagna del Grande Guerriero.


I membri della montagna del Grande Guerriero erano già in attesa.


Dopo che il Grande Guerriero Krasic era morto in battaglia, la montagna si era isolata dal resto del ondo. La maggior parte dei discepoli di Krasic aveva seguito Fei; erano tutti potenti e grandi sottoposti leali. Fei ne aveva inseriti molti nell’Ufficio delle Lettere, mentre aveva tenuto alcuni di loro qui vicino.


Ora che Fei era il nuovo Grande Guerriero Imperiale, aveva riaperto la montagna al pubblico e aveva richiamato parte dei discepoli di Krasic per mantenere le sue operazioni.


Il giovane muscoloso che stava aspettando il piccolo Luffy era Matri, uno dei discepoli più talentuosi di Krasic. Era un guerriero di sei stelle e la sua forza era cresciuta notevolmente da quando aveva iniziato a seguire Fei. Ora era già al picco dell’ottavo livello e i suoi lunghi capelli biondi ondeggiavano mentre parlava con un sorriso sul suo volto attraente.


Dopo aver aiutato Luffy a scendere dalla carrozza, Matri disse rispettosamente: “Sua Altezza Luffy, benvenuto nella montagna del Grande Guerriero. Il signore la sta aaspettando. Sua altezza Laura, lei può accompagnare Luffy per prendersi cura di lui. Re e Regina di Xuelun, vi prego di tornare indietro dopo aver dato addio a sua altezza Luffy!”


Matri fu rispettoso nei confronti di Luffy e Laura, ma mantenne una facciata neutrale con il re e la regina di Xuelun.


Luffy ormai era considerato un signorino qui dato che era il discepolo di Fei, per questo Matri gli stava mostrando rispetto. Visto che era un membro della montagna del Grande Guerriero, non si sarebbe preoccupato del sovrano di un regno affiliato.
