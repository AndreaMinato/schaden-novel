---
weight: 741
title: Capitolo 741 - Il Vero Sovrano (prima parte)
pubDate: 2025-01-29T12:29:18.623Z
tags:
  - htk
---

Capitolo sponsorizzato, ringraziamo Anonimo!
2 capitoli in coda = 2 di anonimo (cioè nickname non specificato),
0/1 sponsorizzazioni 1 euro a capitolo,
-Schadenfreude

Luffy si strofinò il mento e sembrò riflettere come un adulto. Dopo un po', gli venne un’idea e rise: “Mio padre mi ha detto che i tuoi pugni sono i più potenti! Voglio imparare le tue tecniche di pugno!”

“Tecniche di pugno?” Fei sorrise.

Andava fiero sia del suo precedente pugno Gelido del Cielo che del suo attuale pugno dell'Imperatore Invincibile, ma entrambe si basavano sulla sconvolgente forza fisica del barbaro e sulla comprensione delle sue abilità. Inoltre, Fei aveva creato queste due tecniche grazie alle esperienze maturate combattendo mostri e demoni nel mondo di Diablo e all’intento omicida accumulato.

Gli altri non avevano accesso ad un vantaggio del genere, così, quindi non potevano imparare e comprendere le tecniche di pugno che Fei aveva creato.

Tuttavia nella Spada del Re Demoniaco erano documentate alcune feroci tecniche di pugno risalenti all’Era Mitica. Una volta padroneggiate, permettevano di scatenare una potenza incredibile.

Visto che Luffy era ancora giovane, era il momento ideale per lui per iniziare ad allenarsi nelle tecniche di combattimento e nella coltivazione. Dopotutto i bambini imparavano molto più in fretta.

Dopo aver preso la sua decisione, Fei annuì e accettò la richiesta di Luffy. Il piccoletto divenne così contento che cominciò a saltellare su e giù per l’entusiasmo.

Accanto a loro, anche Laura si emozionò.

La morte di Una Spada era stata un colpo devastante per lei. Se non fosse stato per Luffy, che aveva ancora bisogno delle sue cure, probabilmente si sarebbe tolta la vita per seguire il marito nell’aldilà. Il legame profondo che li univa era difficile da comprendere per gli estranei.

Suo marito era stato un grande eroe, e lei voleva che anche loro figlio seguisse le orme di Una Spada e diventasse una persona rispettata da molti.

Tuttavia, lei era solo la moglie di Una Spada, una donna di umili origini. Non aveva potere, né il sostegno di una famiglia influente, né una posizione importante nel regno di Xuelun, quindi non poteva aiutare suo figlio a percorrere la strada del successo.

Ma la situazione si era ribaltata; suo figlio aveva attirato l’attenzione del leggendario Grande Guerriero ed era stato accettato come suo discepolo.

Ripensando ai ferventi sovrano di Xuelun, ai servitori invidiosi e alle lusinghe delle figure influenti di Zenit, Laura sapeva che la vita di suo figlio era cambiata, e tutto ciò era stato reso possibile da questo giovane e affascinante Grande Guerriero Imperiale.

Dopo aver chiacchierato con Luffy per un po', un membro della montagna arrivò e accompagnò Laura e Luffy alla loro residenza.

Fei si sedette nel padiglione e attese.

Ben presto, riecheggiò una serie di passi.

Sotto la guida di Matri, l’uomo con la maschera d’argento e i nove maestri al suo seguito arrivarono al padiglione.

Non appena quell’uomo con la maschera d’argento vi mise piede, improvvisamente iniziò a tremare. Accelerò il passo, si tolse la maschera e si inginocchiò, esclamando: “Sua Maestà, io… finalmente posso rivederla!”

I nove maestri dietro di lui rimasero scioccati.

Avevano seguito quell’uomo mascherato per molto tempo e lo avevano sempre visto mantenere la calma e la lucidità anche di fronte a nemici potenti. Era la prima volta che lo vedevano comportarsi in quel modo.

‘Che il nostro capo tema il Santo Marziale Imperiale? Oppure… perché lo sta chiamando Sua Maestà? È possibile che…’

Questi uomini, in grado di seguire il capo con la maschera, erano tutti individui forti e intelligenti, e in un istante capirono la situazione.
