---
weight: 7412
title: Capitolo 741 - Il Vero Capo (seconda parte)
pubDate: 2025-01-30T10:29:19.439Z
tags:
  - htk
---


Capitolo regolare,
2 capitoli in coda = 2 di anonimo (cioè nickname non specificato),
0/1 sponsorizzazioni 1 euro a capitolo,
-Schadenfreude

A partire da ieri, solo i cittadini di Chambord avrebbero chiamato il Grande Guerriero Imperiale con il titolo di “sua maestà”.

‘Il nostro capo è un chambordiano? Allora… significa che l’organizzazione per cui lavoriamo è stata fondata dal re Alexander di nascosto?’ pensarono.

Come in risposta alle loro riflessioni, sentirono una serie di risate cristalline.

Il Grande Guerriero Imperiale si alzò e uscì dal padiglione. Poi, diede una pacca sulla spalla del loro capo mentre lo osservava e disse: "Non ti vedevo da quasi un anno, e quel piccolo schiavo minatore del Forte Pietranera si è già trasformato nel Giovane, una celebrità a San Petersburg. Ahahah! Eh, sei cresciuto un po' in altezza, ma sei ancora così magro come se fossi malnutrito. Ahahah, sei più bello e più forte però. Fantastico! Ahah! Non essere così formale! Oggi siamo solo vecchi amici, non re e sottoposto. Sediamoci e chiacchieriamo!"

Dopodiché Fei aiutò il capo con la maschera d'argento ad alzarsi.

Quell’uomo misterioso era Modric, il giovane che Fei aveva salvato dal Regno di Pietranera quasi un anno fa. Adesso era il capo dell'organizzazione clandestina più misteriosa della capitale.

Fei improvvisamente pensò a qualcosa mentre camminava alcuni passi avanti con Modric. Si girò e guardò i nove uomini dietro di loro, ridendo: "Ahah, sono un po' troppo emozionato e vi ho trascurati. Dovete essere le Nove Aquile dal Sangue Freddo del nostro Ufficio delle Lettere, giusto? Avete davvero un'aura impressionante.
Grazie per il vostro duro lavoro. Entrate e sedetevi; non siate così formali. Altrimenti, i fratelli e le sorelle dell’Ufficio delle Lettere mi rimprovereranno perché sono stato gentile con voi!”

I nove maestri si entusiasmarono.

In quel momento, erano così emozionati che non riuscivano nemmeno a pronunciare una parola.

Anche se erano soprannominati le Nove Aquile dal Sangue Freddo nel mondo clandestino e gli altri li temessero, erano timidi e nervosi di fronte al leggendario Grande Guerriero. Sembravano un gruppo di bambini che incontravano il loro idolo per la prima volta.

Dopotutto Fei era troppo famoso, la sua storia era leggendaria e la sua forza era immensa. I  signori di classe Solare erano paragonabili a divinità per i guerrieri di Zenit.

Prima di oggi, questi nove maestri si erano sempre chiesti chi fosse il vero capo dell'Ufficio delle Lettere, proprio come tutti gli altri esperti reclutati nell’ultimo anno. Dopotutto sia il Giovane che il Vecchio avevano detto chiaramente che non erano loro a comandare.

Molti pensavano che forse i loro veri capi fossero la famiglia reale o il quartier generale militare imperiale. Dopotutto, l'Ufficio delle Lettere aveva molte risorse e vaste reti di informazioni. Inoltre la figura più potente nell'Ufficio delle Lettere, il Mantello Giallo Insanguinato, era incredibilmente forte.

Le famiglie nobili e le fazioni ordinarie non avrebbero potuto finanziare un'organizzazione simile.

Nessuno di loro si aspettava che il vero capo della loro organizzazione fosse questo leggendario re.

Le Nove Aquile dal Sangue Freddo si scambiarono delle occhiate e notarono l’entusiasmo l’uno nello sguardo dell’altro.

Più forte fosse stato il loro capo, più sicuro sarebbe stato l'Ufficio delle Lettere e più questa organizzazione sarebbe potuta arrivare lontano.

Con il supporto del re Alexander di Chambord, membri come le Nove Aquile dal Sangue Freddo sarebbero stati più protetti.

Inoltre, Fei era un guerriero leggendario agli occhi degli Zenitiani ed era un idolo per molti di loro.

Molte persone sognavano di servire questo grande re e le Nove Aquile dal Sangue Freddo non si aspettavano che questa grande fortuna cadesse proprio nelle loro mani.
