---
weight: 742
title: Capitolo 742 - Oscurità Incombente (seconda parte)
pubDate: 2025-01-31T17:03:58.971Z
tags:
    - htk
---


Capitolo sponsorizzato, ringraziamo Anonimo!
3 capitoli in coda = 0 di anonimo (cioè nickname non specificato) + 3 di Rocinante
0/1 sponsorizzazioni 1 euro a capitolo,
-Schadenfreude


Gradualmente, l’espressione di Fei divenne seria.


Zenit si trovava a nord del continente, quindi le notizie che riceveva sarebbero arrivate in ritardo. Non molti sapevano che l’Era del Caos era già iniziata circa sei mesi prima.


Le profezie degli antichi saggi si stavano avverando.


Erano passate millenni dall’Era Mitica e gli esseri umani ignari stavano per liberare i demoni dalle loro catene. L’oscurità incombeva sul continente di Azeroth e l’umanità sarebbe caduta nel caos e nel disordine. Stavano per scoppiare guerre terrificanti e sarebbero tornati nemici pericolosi un tempo scomparsi. Contemporaneamente, gli dèi sarebbero riapparsi e i demoni sarebbero arrivati. La guerra tra di loro stava per ricominciare e avrebbe determinato il destino del continente!


Nessuno sapeva se questo avrebbe portato distruzione o rinascita.


I rapporti riferivano con chiarezza le informazioni che Zolasc si era impegnato a raccogliere per diverso tempo, e riguardavano le attività dei giganteschi imperi situati ben oltre il territorio di Zenit, paesi capaci di dettare il destino del continente.


Sei mesi prima, guerre su larga scala erano scoppiate all’improvviso in questo continente relativamente pacifico. Le regioni orientale, occidentale,settentrionale e meridionale del continente erano precipitate nel caos contemporaneamente.


-Regione orientale-


I quattro enormi imperi della regione: Manchester United, Arsenal, Liverpool e Chelsea avevano violato il trattato di pace che durava da più di cento anni e si erano dichiarati guerra a vicenda. Inoltre, più di 20 paesi minori su ciascun fronte erano stati trascinati nel conflitto. L'intera regione orientale si era trasformata in un inferno. Il sangue scorreva a fiumi per via dei massacri.


-Regione occidentale-


I due paesi più potenti della regione, l'Impero di Madrid di livello 9 e l'Impero di Barcellona di livello 9, si erano dichiarati guerra dopo oltre cento anni di pace, stravolgendo l’equilibrio di potere nella regione.
Successivamente, paesi di livello inferiore come Valencia, Sevilla e Malaga si erano schierati con una o l’altra parte, e avevano iniziato a combattere. La regione occidentale non era in condizioni migliori di quella orientale. La situazione ormai era irreversibile. Città erano state distrutte, popolazioni erano state massacrate e i cadaveri ricoprivano la terra…


-Regione meridionale-


Le condizioni non erano di gran lunga migliori. L’unico impero di livello 9, Bayern, era stato sfidato dagli imperi di livello inferiore come Ormond, Leverkusen, Bremen e Stuttgard. L’alleanza degli imperi di livello 8 e 7 aveva sfidato l’egemonia di Bayern, cercando di rovesciarlo e porre fine al suo dominio. L’impero di Ormond si era perfino spinto fino alla regione settentrionale, alleandosi con Leon. Questo dimostrava che le guerre stavano per coinvolgere l’intero continente.


-Regione Settentrionale del Continente-


In confronto, era relativamente più pacifica, ma comunque segnata da conflitti. C’erano stati dei cambiamenti improvvisi nel paese dominante della regione, Leon. Forse il loro imperatore Blanco era impazzito, o erano stati istigati, ma aveva deciso improvvisamente di unificare la regione. L’attacco delle truppe unite contro Zenit era solo l’inizio.


Solo la Regione Centrale dove si trovava la sede della Sacra Chiesa sembrava ancora pacifica in superficie.


Anche se la Sacra Chiesa avesse intenzione di unificare l’intero continente e creare un enorme impero teocratico, era ben lontana dal realizzare il suo obiettivo.  


Dato che la sua sede si trovava sul monte Waulu, situato sull’Isola di Sicilia nel mezzo del mar Mediterraneo, funzionava da deterrente per gli enormi paesi circostanti, costringendo gli ambiziosi imperatori a reprimere i loro desideri di conquista.


Nonostante ciò, i due imperi di livello 9 nella regione centrale, Inter Milan e AC Milan, si stavano già preparando, e l’Impero Juventus, membro della Sacra Alleanza, era tornato alla carica dopo un declino durato più di 100 anni.


Anche se non erano ancora scoppiate guerre nella regione centrale, l’atmosfera era tesa e le dinamiche di potere erano intrecciate e complicate. La situazione non era affatto migliore.


Est, sud, ovest, nord, centro. L'oscurità stava avvolgendo tutte e cinque le regioni del Continente.


L’intero continente era colmo di morte, sangue, ossa e massacri.


Si diceva che fossero tornati perfino i negromanti, scomparsi da tempo, e che individui malvagi stessero cercando di incitare alla guerra per perseguire i propri scopi.


Sembrava che il vaso di Pandora fosse stato aperto e che numerosi disastri stessero colpendo il continente che era stato relativamente pacifico per migliaia di anni.


L’oscurità incombeva sulla terra.


