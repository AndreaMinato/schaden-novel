---
weight: 743
title: Capitolo 743 - Partirò (prima parte)
pubDate: 2025-01-31T17:03:59.971Z
tags:
    - htk
---


Capitolo sponsorizzato, ringraziamo Rocinante!
2 capitoli in coda = 2 di Rocinante
0/1 sponsorizzazioni 1 euro a capitolo,
-Schadenfreude

Fei si sentì un po’ inquieto dopo aver letto tutti i rapporti.

Tutte e cinque le regioni del continente erano cadute nel caos. Chiaramente, c’era qualcosa di più di quanto sembrasse.

Sebbene i resoconti non contenessero dettagli specifici e si limitassero a semplici fatti, Fei aveva la sensazione che una misteriosa e potente forza oscura stesse tramando nell’ombra, fomentando le guerre nel continente.

Era incredibile! Chi sarebbe stato in grado di istigare conflitti in un continente così vasto che persino gli dèi faticavano a percorrerlo tutto?

Che fossero davvero gli dèi e i demoni i responsabili?

Fei chiuse lentamente l’ultimo rapporto che si trovava sul tavolo e rimase in silenzio per un momento. Sembrava immerso nei suoi pensieri.

Dopo più di dieci minuti, tirò un sospiro di sollievo e disse: "Non possiamo ignorare questo problema. Per proteggere Chambord e l’impero, non è sufficiente sconfiggere i Leoniani e gli Ormondiani… Sembra che dovrò partire!"

"Partire… Sua maestà, intende dire…?"

"Siamo rimasti per troppo tempo in questa regione, senza sapere cosa accade altrove. Se restiamo fermi ad aspettare che le fiamme della guerra si propaghino fin qui, sarà troppo tardi. Ho la sensazione che Chambord dovrà affrontare nemici potenti e malvagi. Prima che arrivino, devo esplorare gli imperi delle cinque regioni, comprendere la loro cultura e la loro forza. Solo conoscendo ciò che ci attende potremo restare invincibili. Inoltre, sarà un’ottima occasione per viaggiare e vedere il mondo. Potrò incontrare altri maestri leggendari, fare nuove amicizie e mettere alla prova me stesso. È l’unico modo per raggiungere un nuovo livello!"

Fei si alzò e lanciò uno sguardo alla capitale. Sapeva che se fosse rimasto in questa regione senza scoprire il resto del mondo sarebbe stato lasciato indietro sia dal continente che da questa era. Dopotutto stavano accadendo molte cose.

L’Impero Zenit era come un piccolo stagno: quali onde poteva mai generare? Quanto grandi pesci avrebbe potuto ospitare al suo interno?

Fei viveva in questo mondo da più di un anno e, rispetto a prima, sia il suo potere che quello di Chambord erano cresciuti enormemente. Era giunto il momento di uscire ed esplorare questo mondo affascinante.

Modric abbassò la testa, rifletté per un attimo e poi disse: "Allora, sua maestà, mi permetta di organizzare il viaggio per lei."

Fei scosse la testa e rispose: "Non ce n’è bisogno. Mi limiterò a vagare per il continente, senza un percorso stabilito. Inoltre, la maggior parte delle forze dell’Ufficio delle Lettere opera nell’ombra e quasi nessuno conosce il legame tra noi. Se organizzassimo qualcosa, le persone più attente potrebbero notarlo e questo ostacolerebbe la vostra futura crescita. Se avrò bisogno dell’Ufficio delle Lettere, contatterò direttamente i responsabili locali."

"Ho capito. Sua Maestà, non si preoccupi. Li avvertirò io." Modric rifletté per un momento e poi annuì.

"L’atmosfera nell’Impero è piuttosto strana e molti stanno tramando nell’ombra. Anche se ho sbalordito molte persone ieri, chi è ambizioso si approfitterà della mia assenza per creare problemi. Avrai molto lavoro da fare, quindi non ti tratterrò oltre.” Fei estrasse un anello dimensionale che aveva preparato in anticipo e lo porse a Modric.

"Qui dentro troverai ciò che ho preparato per te. Usa questi oggetti con saggezza!"

"Grazie, Vostra Maestà." Modric prese l’anello e lo infilò con cura al dito.

Chiunque avesse trascorso del tempo accanto al re sapeva che i suoi doni offerti erano sempre unici e speciali. Che fossero oggetti o antichi pergamene segrete, avevano sempre un valore straordinario.

Sebbene Modric non fosse stato al fianco di Fei per molto tempo, aveva già compreso questa verità e fu felicissimo di ricevere questo dono dal sovrano.
