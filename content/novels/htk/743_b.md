---
weight: 7432
title: Capitolo 743 - Partirò (seconda parte)
pubDate: 2025-02-03T09:04:27.106Z
tags:
    - htk
---


Capitolo sponsorizzato, ringraziamo Rocinante!
1 capitoli in coda (Rocinante)
0/1 sponsorizzazioni 1 euro a capitolo,
-Schadenfreude

Fei guardò con attenzione le Nove Aquile dal Sangue Freddo e attivò la modalità Paladino. Usò le sue abilità e infuse un po’ di energia dorata nei loro corpi.

Le Nove Aquile dal Sangue Freddo all’inizio ne furono sorprese, poi mostrarono espressioni piene di gioia ed entusiasmo. Si resero conto che le loro vecchie ferite risalenti a molti anni fa erano state curate dall’energia dorata.

Era magico!

I signori di classe Solare possedevano dei poteri misteriosi.

“Vi ringraziamo sua maestà!” I nove maestri si inginocchiarono ed espressero la loro gratitudine.

Fei sorrise e disse: “Mentre lavoravate per l’Ufficio delle Lettere, avete dovuto affrontare molti esperti e siete rimasti feriti. Dato che questo è il nostro primo incontro, non ho preparato doni per voi e così mi sembra ragionevole curare le vostre ferite. Prima di partire potrete ottenere un’erba divina ciascuno da Modric; saranno i miei regali per voi!”

Modric si inchinò di nuovo verso Fei e indossò la maschera d’argento. Dopodiché lui e le Nove Aquile dal Sangue Freddo si allontanarono con riluttanza, guidati da un membro della montagna del Grande Guerriero, fino a scomparire in lontananza.

Fei rifletté mentre li guardava partire.

Le Nove Aquile dal Sangue Freddo erano state selezionate da Modric, così erano tutte leali. Per questo Fei non le aveva fatte congedare mentre aveva discusso di questioni riservate con Modric.

Tuttavia, erano molto più potenti del giovane. Se la loro forza fosse aumentata, forse sarebbe cresciuta anche la loro ambizione. Così, mentre li aveva curati, Fei aveva lasciato di nascosto dei sigilli spirituali nei loro corpi. Se fosse successo qualcosa, il sovrano se ne sarebbe accorto anche a distanza di centinaia di chilometri.

Rimase sull’orlo della rupe per molto tempo e la fredda brezza che soffiava contro il suo viso gli rinfrescò le idee.

Mentre aveva letto i rapporti preparati da Zolasc, il Vecchio, era sempre più convinto di dover esplorare il continente.

L’influenza dell’Ufficio delle Lettere era ben lontana dal raggiungere le profondità delle cinque regioni del continente, così le informazioni che aveva raccolto erano generali e vaste, si limitavano a descrivere a grandi linee delle tendenze.

Poteva scoprire la verità solo da solo.

Era da un po’ di giorni che Fei era preoccupato per via dello scheletro dorato che si era impossessato del corpo di Una Spada.

Dopo che il mostro era scappato, il sovrano non poteva sapere quali problemi avrebbe potuto causare in futuro.

Fei aveva percepito chiaramente l’odio profondo che quello scheletro dorato provava nei suoi confronti e il suo risentimento particolare per Chambord. Il sovrano aveva il presentimento che sarebbe tornato una volta che avesse trovato un nuovo ospite.

“Cos’è esattamente? Che le guerre che stanno accadendo abbiano qualcosa a che fare con quell’essere? È scappato dall’Altare Mitico sei mesi fa circa ed è stato allora che è arrivata l’Era del Caos…”

Fei scosse la testa e all’improvviso scagliò un pugno.

Una potente energia dorata sfrecciò nel cielo e si fuse con lo spazio; non causò cambiamenti significativi.

Tuttavia, se qualcuno al di sopra del picco della classe lunare l’avesse visto, avrebbe scoperto una fiamma d’energia cristallina che bruciava a circa cento metri di distanza dalla rupe. Conteneva un grande potere e non si disperse nell’aria.

Il pugno spirituale del sigillo dello spazio!

Fei nascose una porzione della sua forza di livello Solare in questo spazio. Se i nemici avessero attaccato San Petersburg, invadendo la capitale, avrebbero attivato questi sigilli invisibili e sarebbero stati ridotti in polvere a causa della folle quantità d’energia.

Il sovrano non si fermò.

Scagliò altri ventuno pugni silenziosi e sigillò una grande quantità d’energia dorata nell’area attorno alla montagna del Grande Guerriero.
