---
weight: 7491
title: Capitolo 749 - Partenza (prima parte)
pubDate: 2025-03-06T09:46:11.828Z
tags:
    - htk
---


Capitolo sponsorizzato, ringraziamo Angelo!
4 capitoli in coda (4 Angelo),
0/1 sponsorizzazioni 1 euro a capitolo,
-Schadenfreude


“L’impero Villarreal?”


Villarreal era un vasto impero di ottavo livello nella regione occidentale del continente e il suo soprannome era Sottomarino Giallo. Era inferiore solo in confronto ai due giganteschi paesi di nono livello vicini, che erano Madrid e Barcelona.


Dopo molti anni di accumulo, era diventato una delle forze dominanti nella regione, e un piccolo impero come Zenit non poteva competere con esso.


Non c’era da meravigliarsi che questo giovane cupo fosse molto arrogante e si comportasse così. Fei aveva incontrato molti membri dei grandi imperi e avevano tutti atteggiamenti del genere quando erano a Zenit.


“L’impero Villarreal ha mandato delle carovane di mercanti a Zenit? Quando?” Fei ne fu confuso e pensò: ‘Che la regione occidentale del continente sia così caotica che stanno raggiungendo il nord?”


“Siamo appena arrivati questo pomeriggio e proveniamo dalla frazione nella città Serenata. Questo è il figlio del signor Nihat e il signor Nihat è un direttore di livello otto nel gruppo dei mercanti Soros…” Il guerriero di ottavo livello si presentò velocemente.


La città Serenata era la capitale di Villarreal. Tipicamente parlando, la sede principale nella capitale controllava tutte le altre fazioni nell’impero. Dato che Nihat era un direttore di ottavo livello, doveva essere una figura influente dal grandissimo prestigio. Perfino i capi di imperi di secondo e terzo livello gli avrebbero porto rispetto.


Fei rise e disse: “Così è solo il figlio di un maledetto direttore di ottavo livello ed osa essere così imprudente? Come osa comportarsi così a Chambord? Eheh, crede che le leggi delle dodici tavole siano degli scherzi?”


Dopo aver detto questo, si girò e guardò il giovane cupo.


Ora questo giovane si era reso conto che c’era qualcosa di strano. Vedendo quanto era miserabile la sua guardia, capì di essere nei guai. Tuttavia non era ansioso, né impaurito. Mantenne la compostezza e fissò Fei con un sorriso di derisione mentre il suo sguardo brillava con luce minacciosa.


“Torna dal tuo padrone ad informare il rappresentante della tua frazione che questo vostro signorino verrà condannato a morte domani non appena il primo raggio di sole illuminerà il picco della montagna orientale. Ha disturbato il mercato, importunato una signorina, ha permesso che il suo sottoposto attaccasse gli altri, ha tentato di commettere un omicidio e ha mancato di rispetto al re. Secondo le leggi di Chambord, chiunque commette queste cinque violazioni verrà punito con la morte.”


Dopo aver detto questo, Fei fece un cenno con la mano e la pressione che il guerriero ad otto stelle percepiva sparì.


Anche se questa guardia poteva muoversi liberamente adesso, era rimasta sbalordita da ciò che aveva sentito. Pensò: ‘Quest’uomo sa che il signorino è il figlio del direttore Nihat, ma si attiene alle regole fino a questo punto? È impazzito?”


Tuttavia non osò dire nulla. Anche se avesse cercato di difendere il suo signorino, sarebbe solo morto. Il divario di forza tra di loro era troppo grande.


Dato che il suo avversario gli aveva chiesto di tornare indietro a fare rapporto, sapeva di essere stato risparmiato. Non si sarebbe preoccupato se ci fosse stato ancora margine per negoziare. Se avesse voluto salvare la vita del suo signorino, doveva andare a cercare il capo della sua frazione.


Il guerriero ad otto stelle si girò e fu sul punto di andarsene.


Tuttavia, dopo aver fatto due passi, si voltò e chiese come se si fosse ricordato all’improvviso di qualcosa: “Signore… chi è lei?”


