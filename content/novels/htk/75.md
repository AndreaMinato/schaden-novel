---
weight: 750
title: Capitolo 75 - È arrivato il momento
pubDate: 2024-05-13T11:41:47.863Z
tags:
    - htk
---

Capitolo sponsorizzato, ringraziamo Ivan!
0 (Ivan) capitoli in coda, 0/5
-Schadenfreude

Fei ebbe uno strano presentimento.

Come potevano essersi incontrate per caso per strada e avere una chiacchierata sincera per un intero giorno? La principessa dell'impero Zenit era molto astuta. Angela ed Emma erano entrambe troppo ingenue per competere con lei. Fei era quasi certo che la principessa le avesse cercate apposta per trarre informazioni da loro con calma e compostezza.

Anche se sapeva cosa stava succedendo, Fei sorrise: "Davvero? Ahahah, chi non adora una ragazza come Angela. Sembra che la principessa più grande dell'impero Zenit sia stata incantata dalla nostra splendida Angela, ahahah... Oh giusto, Angela, di cos'hai parlato con sua altezza tutto il giorno?"

"Abbiamo parlato di molte cose..." Angela arrossì sentendo la lode sfacciata di Fei e mostrò un'espressione timida. Finse di sistemarsi con calma i capelli, ma abbassò lo sguardo, era troppo imbarazzata. Continuò: "Sua altezza era molto interessata alla storia di Chambord. Abbiamo parlato di molte vecchie storie di quando il vecchio re era ancora vivo, le attuali figure influenti di Chambord, eh, e naturalmente della guerra appena finita... Alexander, sua altezza ha proprio ammirato come hai affrontato le truppe nemiche da solo. Ha detto che sei un re coraggioso e intelligente che è degno di tutto il nostro rispetto."

Fei poté solo provare amarezza e ironia.

Le due ragazze ingenue erano cadute completamente nella trappola della principessa. Ora Tanasha probabilmente sapeva di tutto ciò che avrebbe e non avrebbe dovuto sapere; inclusi tutti gli incidenti bizzarri e misteriosi che erano accaduti ad Alexander negli ultimi due giorni.

"Abbiamo anceh parlato di... Ah?" Mentre stava parlando, Angela sussultò all'improvviso. Questa ragazza pura e perfetta si era resa conto di un problema: alzò la testa e guardò timidamente Fei: "Al... Alexander, ho detto qualcosa che non avrei dovuto dire?"

Fei sorrise mentre scuoteva la testa: "No, non è importante... Oh, Angela, non parliamone ora. Ho qualcosa da mostrarti. Dovresti darmi qualche raccomandazione." Fei prese Angela per mano e si diresse verso il palazzo principale. Angela finse di cercare di ritrarsi, ma dopo un po' di "tentativi senza successo", si era "arresa" e lasciò che Fei la tenesse per mano. Emma che era dietro di loro vide l'intera scena e iniziò a ridacchiare.

Non li seguì.

Fei non voleva che Angela sapesse cos'era successo davvero. Anche se non avesse parlato con Tanasha, la principessa dell'impero Zenit avrebbe scoperto sicuramente cos'era successo a Chambord usando altri metodi. Non si era mai aspettato di nasconderle tutto.

Presto arrivarono nel palazzo principale.

Fei prese una soffice pelle di animale sottile come la carta. Tirò fuori anche una penna e iniziò a disegnarci sopra. Anche se aveva studiato per diventare un linguista, adorava fare degli schizzi ed era piuttosto abile nel crearli. Presto una serie di vividi disegni apparì sulla pelle dell'animale.

Angela rimase al suo fianco e lo guardò in silenzio, prima confusa, poi capendo a grandi linee cosa stava facendo. Fissò Fei con sorpresa, finalmente aveva compreso cosa stava finendo di disegnare il re: una serie di disegni di abiti strani.

Fei indicò la pelle e chiese con orgoglio: "Eheh, fatto! ...Cosa ne pensi? Angela, dai un'occhiata. Se farai degli abiti seguendo questi disegni, saresti disposta ad indossarli?"

I disegni che aveva fatto erano stati selezionati con attenzione. Dopo aver tenuto conto della storia e della cultura del continente Azeroth, non aveva disegnato degli abiti scandalosi come jeans, collant e minigonne. C'era un totale di dieci design. I cinque per le donne assomigliavano alle crinoline europee; Fei aveva preso come riferimento i vestiti delle donne nei Pirati dei Caraibi e aveva cercato di renderli più eleganti. Quelli degli uomini somigliavano di più agli abiti moderni degli uomini. Il cambiamento principale era l'aggiunta di pantaloni, la consuetudine di Chambord di non indossare pantaloni era davvero scomoda, così Fei stava cercando di rimediare.

Angela prese la pelle e fissò i disegni. Le sue lunghe ciglia fremevano, quasi sfiorando e solleticando il cuore di Fei... Li guardò con attenzione e aprì la bocca per la sorpresa: "Alxander, sono davvero splendidi, mi piacciono molto... Ma per cosa sono questi?" Angela aveva indicato alcune parti dei disegni e stava facendo domande con curiosità.

Fei diede un'occhiata a cosa stava puntando e spiegò pazientemente le funzioni di ogni pezzo. Alcuni vestiti nei Pirati dei Caraibi erano piuttosto sofisticati e complicati da fare. Fei li aveva semplificati molto, ma Angela dovette fare diverse domande... Fortunatamente le donne nascevano con un grande istinto per i vestiti. Alla fine, dopo qualche spiegazione approfondita, Angela si innamorò di queste 5 serie di abiti femminili.

"Non vedo l'ora di indossarli!" Disse la splendida ragazza.

Fei rise.

Sembrava che la ricerca della bellezza fosse un tratto comune, per chiunque. I dieci design rappresentavano un'era e una civilizzazione, e presto conquistarono la futura regina. Questo gli diede un po' di sicurezza su uno dei suoi piani futuri.

"Angela, potrei essere molto occupato nei prossimi giorni. Potresti aiutarmi insieme ad Emma a produrre queste serie di abiti e vedere come va?" Chiese Fei.

"Nessun problema. Zia Sophia, Laura, Danny, zio Lawrence e io siamo in stretto contatto. Sono i migliori sarti a Chambord. Potremo finirli in poco tempo." Angela fu molto contenta di poter finalmente aiutare Alexander. Accettò senza esitare.

"Ahah, ottimo." Fei era entusiasta. Roteò gli occhi e all'improvviso disse: "Angela, per ringraziarti, ho deciso di disegnare un dono speciale per te."

Dopo aver detto questo, prese di nuovo la penna e iniziò a disegnare su un'altra pergamena.

Angela si riempì di gioia. Aspettò con impazienza di vedere cosa aveva creato per lei Fei. Tuttavia, fino alla fine, non riuscì a capire cosa stava tracciando il re. C'erano tre fiocchi sottili che connettevano due cerchi di tessuto insieme. Anche se sembrava familiare, la ragazza ingenua non riuscì a capirne la funzione. "Anche questi sono vestiti? Come li indosso? Dove?"

Dopo aver visto l'espressione perplessa di Angela, Fei le sussurrò all'orecchio per spiegare...

"Ah... è..."

Il viso bianco di Angela arrossì. Fissò Fei "con rabbia"; la sua espressione imbarazzata mise in ombra all'improvviso il resto del mondo. Si coprì la faccia e scappò fuori dal palazzo principale.

.....

Un po' di giorni dopo, accaddero un paio di strani eventi a Chambord.

Il primo fu che l'avido e feroce Oleg aveva cambiato drasticamente atteggiamento. Inaspettatamente aveva speso i suoi soldi e aveva sistemato il vecchio ospedale per i soldati feriti. Iniziò anche a fare dei rinnovi in quel luogo. Secondo le sue parole, stava seguendo l'ordine del re e stava costruendo un nuovo carcere per i prigionieri che commettevano crimini meno gravi.

Era davvero positivo.

I cittadini di Chambord potevano finalmente allontanarsi da quella terribile Prigione di Ferro infernale. Prima, un po' di cittadini che erano stati imprigionati per qualche mese a causa di dispute e scontri tra vicini, erano morti in prigione a causa dei malanni procurati dall'ambiente freddo e umido. Il nuovo carcere avrebbe sicuramente risolto questo problema. Dopo aver riflettuto un po', molti cittadini si offrirono di contribuire alla costruzione. Oleg ne fu sorpreso e allo stesso tempo entusiasta. Se avesse avuto a disposizione più uomini, avrebbe potuto accorciare di molto la durata del progetto.

Inoltre ogni notte, il coraggioso e onorabile re Alexander sarebbe apparso nella piazza di pietra a nord del castello e avrebbe raccontato storie ai bambini del regno. Presto, le storie del mago malvagio Bumblebee e il suo servo Sam, del sacro druido Garfield e il suo miglior amico evocatore che viaggiavano verso ovest per uccidere un drago, della pura neve e dei sette guerrieri nani che avevano aiutato a sconfiggere la regina Lich e liberare il suo regno iniziarono a diffondersi a Chambord attraverso i bambini. Gradualmente, perfino gli adulti iniziarono ad ascoltare questi racconti.

Dopo un po' di giorni, la gente vide che il re Alexander stava indossando degli strani vestiti che nessuno aveva mai visto prima. Anche se sembravano strani, i cittadini di Chambord si abiutarono velocemente ad essi. Dopo averli visti per un po', iniziarono a pensare che questi abiti fossero grandiosi. L'abito "a due tubi" in particolare sembrava proprio bello e teneva molto al caldo.

Alla fine, all'ottavo giorno, Fei arrivò in piazza e portò un intero carro di questi vestiti speciali. Li diede ai ragazzini e alla famiglie povere come regalo. Era tardo autunno e si stava facendo sempre più freddo. Questi abiti avrebbero aiutato i cittadini più poveri a rimanere al caldo.

Naturalmente Fei stava usando questo metodo anche perché voleva che questi vestiti diventassero popolari, desiderava se non altro che i cittadini iniziassero a portare dei pantaloni.

Un terzo strano evento era che nella sera del decimo giorno delle sessioni di storie di Fei, annunciò una nuova legge come re. Tutti i bambini dai 6 ai 15 anni avrebbero ricevuto ogni tipo di allenamento un'ora al giorno nell'accademia civile e militare di Chambord. Questo norma fu registrata anche nel libro delle leggi del regno, così bisognava seguirla e nessun genitore avrebbe potuto impedirlo senza commettere un'infrazione.

La cosiddetta accademia civile e militare di Chambord era nella tenuta dell'ex capo dei ministri Bazzer. Dopo un po' di semplici ristrutturazioni, l'ambiente e le condizioni del posto divennero ottime. Ciò che fece impazzire tutti a Chambord era che i maestri nell'accademia includevano persone come il guerriero numero uno Frank-Lampard e il nuovo guru militare Brook. Perfino il re Alexander ricopriva il ruolo di preside...

Dopo aver sentito parlare degli insegnanti e degli istruttori dell'accademia, la gente non vedeva l'ora di mandare i suoi figli nell'accademia.

Alcune famiglie povere erano preoccupate di quanto sarebbe costato, ma dopo aver sentito che sarebbe stato gratuito, ogni loro paura svanì. Nel continente Azeroth dove vigeva la legge della giungla, non c'era un solo genitore che non voleva che i suoi figli diventassero forti guerrieri o potenti maghi. Questi sogni erano irraggiungibili per loro, ma dopo aver sentito l'ordine del re Alexander, questi desideri inottenibili finalmente erano alla loro portata. Sapevano tutti che la parola "dono" era più adatta di un "ordine"; era il regalo generoso del gentile re Alexander. Lasciare che i loro bambini venissero istruiti da forti guerrieri stellari era un'opportunità per cambiare il loro destino e le loro vite.

Grande e compassionevole re Alexander.

Chambord non era mai stata così occupata e allegra come in questi ultimi due giorni. Il giovane re Alexander continuava a portare una sorpresa inaspettata dopo l'altra ai suoi sudditi. I cittadini si erano abituati ad indossare i bei pantaloni confortevoli mentre chiacchieravano e bevevano. Quando parlavano con orgoglio di come i loro figli venivano lodati dal signor Lampard, erano sempre tentati dal gridare "Lunga vita al re!", mentre brindavano insieme, si auguravano il meglio per il loro giovane re.

.....

Naturalmente Fei non si rilassò in questi due giorni.

Eccetto quando si era occupato di qualche questione insignificante, aveva trascorso moltissimo tempo nella libreria reale. Aveva letto quasi tutti i libri all'interno e la sua comprensione del continente Azeroth era cresciuta esponenzialmente. Allo stesso tempo, si dedicò allo studio delle varie tecniche del mondo di Diablo. Il suo barbaro era già al livello 20, l'incantatrice al livello 10, il suo paladino era al livello 12 e così il suo negromante...

Aveva anche accumulato circa una decina di bottigliette di pozione Hulk. Attraverso giorni di ricerche ed esperimenti, aveva quasi capito pienamente gli effetti di questa "pozione mutata". Aveva la sensazione che fosse giunto il momento di usarla per rafforzare i capi di Chambord.



