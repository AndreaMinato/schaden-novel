---
weight: 751
title: Capitolo 751 - Bandiera del Re di Chambord (prima parte)
pubDate: 2025-03-10T08:57:57.539Z
tags:
    - htk
---


Capitolo sponsorizzato, ringraziamo Angelo!
1 capitoli in coda (1 Angelo),
0/1 sponsorizzazioni 1 euro a capitolo,
-Schadenfreude


“Oh no!” Il re Constantine ne fu scioccato, respinse con dei pugni qualche soldato di Leon e poi si girò gridando senza esitazione: “Ritiratevi! Ritiratevi immediatamente!”


In quel momento, si rese conto di aver sottovalutato i suoi nemici e di essere caduto nella loro trappola.


Erano entrambi sovrani, ma Constantine non poteva competere con Fei. Inoltre il suo consigliere non era bravo quanto il vecchio Aryang, che era alla pari con il Dio della Guerra di Zenit, Arshavin.


Tuttavia, dato che il re Constantine aveva accompagnato Fei e Arshavin per un po’ di tempo, aveva imparato qualcosa da loro. Anche se non poteva rivaleggiare con questi due titani di Zenit, non gli mancavano la capacità di giudizio e la determinazione di un grande sovrano.


Durante questo momento critico, non cercò di fronteggiare la trappola, né avrebbe usato le vite e il sangue dei suoi sudditi per difendere il suo orgoglio e conquistare meriti.


Si girò all’istante e ordinò ai suoi uomini di ritirarsi.


Questa decisione pronta salvò le vite dei 2.000 soldati d’élite di Byzantine.


Prima che i potenti esperti di Leon sfrecciassero avanti dopo aver rivelato le loro aure, la gente di Byzantine aveva già iniziato a ritirarsi ordinatamente su ordine del re.


In questa situazione pericolosa, i soldati di Byzantine che avevano perfino abbandonato la loro capitale non collassarono come una scultura di sabbia. Dopo un breve momento caotico, scatenarono una forza combattiva ancora superiore come un leone appena ridestato! Nemmeno uno dei loro guerrieri mostrò paura e caricarono contro i nemici, rischiando la vita per salvare i loro compagni e i loro cari!


I soldati di Leon che avevano circondato i guerrieri di Byzantine erano ben armati e addestrati, ma non riuscirono ad entrare in vantaggio!


“Non fatevi cogliere dall’ansia! Tornate indietro sulle navi! Scappiamo di nuovo in mare!”


Nella notte, il giovane sovrano Constantine mostrava il suo grande potere, avvolto da fiamme d’energia verde.


Bloccò più di 1.000 soldati d’élite di Leon e l’energia del Pugno delle Sette Ferite si avventò su di loro come delle ondate costanti, nessuno riuscì ad avvicinarsi entro cento metri da lui.


I guerrieri di Leon si lanciavano contro il re Constantine uno dopo l’altro, cercando di sconfiggerlo, ma furono scaraventati via non appena si scontravano con i pugni del giovane re.


Due guerrieri ad otto stelle che erano sfrecciati fuori dal palazzo del re erano già morti sotto la sua raffica di attacchi.


Il potere dimostrato dal re rafforzò il morale dei Byzantiniani, che si ritirarono ordinatamente. In meno di venti minuti, più di 2.000 dei loro soldati affrontò il muro di più di 6.000 guerrieri d’élite di Leon e si imbarcarono sulle loro navi.


L’unico problema rimasto era che i leoniani li stavano inseguendo vicino al fossato e stavano tirando tempeste di frecce di fuoco. Se non fosse rimasto indietro qualcuno a bloccarli, le navi non sarebbero riuscite ad allontanarsi in tempo e sarebbero state distrutte dai dardi infuocati!


“Sua maestà! Per favore se ne vada! Fermeremo noi i leoniani!”


Durante questo momento critico, i cittadini ordinari di Byzantine che avevano aiutato il re si girarono e attaccarono i soldati d’élite di Leon con falci, zappe, martelli e tridenti da pesca.


