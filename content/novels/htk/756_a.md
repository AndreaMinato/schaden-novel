---
weight: 7561
title: Capitolo 756 - Fama (prima parte)
pubDate: 2025-04-11T17:41:44.368Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


“Sei troppo ferito.” Fei si accigliò. Aveva scoperto che c’erano molte ferite interne ed esterne nel corpo di Constantine.


Ora i suoi organi interni avevano cambiato posizione, un grave effetto collaterale nel praticare il Pugno dalle Sette Ferite. Inoltre, se avesse accumulate troppi danni, nessuno sarebbe riuscito a curare Constantine. Rischiava di oltrepassare il limite, come una diga andata oltre le sue capacità distrutta dall’acqua.


Era ferito anche esternamente, questo per via dei diversi giorni di battaglia.


La lesione più terrificante partiva dalla sua spalla sinistra fino ad arrivare alla sua coscia destra, quasi dividendolo a metà. Anche se aveva smesso di sanguinare e si stava cicatrizzando, ora sembrava nera e orribile.


“Sono già abbastanza fortunato da essere sopravvissuto.” Constantine era un uomo duro, così rise e continuò: “Prima o poi mi riprenderò. Ma se sua maestà non fosse apparsa oggi, Byzantine sarebbe stata conquistata e annientata, e la costa meridionale dell’impero sarebbe caduta sotto il controllo di quegli spregevoli leoniani!”


Fei tirò fuori una bottiglietta di pozione curativa dal suo anello inventario e la passò a Constantine. Poi disse: “Prima guarisci. Possiamo parlare d’altro dopo.”


La pozione curativa del mondo di Diablo aveva effetti miracolosi nel guarire ogni tipo di ferite esterne, ma il processo dipendeva anche dalla forza di chi la beveva; lo stesso dosaggio sarebbe stato meno efficace per persone più potenti. Oltre alla quantità di danni e potenziali influenze nocive lasciate da potenti avversari, bisognava considerare che i guerrieri formidabili avevano bisogno di più energia vitale per guarire.


Una bottiglietta di pozione curativa era sufficiente solo a guarire le ferite esterne meno importanti nel corpo di Constantine.


Dopo che la pozione fece effetto, Fei passò alla modalità Paladino e usò l’abilità Preghiera.


“Ah!” Fei fu avvolto da una potente luce calorosa, come se fosse una divinità, e tutti nel centro di comando sulla nave si sentirono recuperare le forze. Inoltre alcune delle loro lievi ferite stavano guarendo.


Fei sporse una mano e toccò la ferita profonda e scioccante che attraversava il corpo di Constantine. Sotto la luce delle fiamme dorate, dalla lesione trapelarono scie di fumo nero rossastro; era l’energia residua dell’attacco che stava ancora causando problemi nel suo organismo.


Dopo aver ripetuto il processo diverse volte, le ferite esterne di Constantine finalmente guarirono.


‘Uh… è stato difficile. Sfortunatamente il livello del mio paladino è troppo basso ed è ancora nella modalità normale. Nella modalità Incubo, le sue capacità curative sarebbero di gran lunga superiori e non sarebbe difficile guarire una lesione simile. Sembra che dovrò pensare a riequilibrare i poteri di tutti i miei personaggi!’ Pensò Fei mentre tornava alla modalità barbaro.


Dato che Constantine aveva accumulato molte lesioni interne praticando forzatamente il Pugno dalle Sette Ferite, era in pessime condizioni, e gli ordinari dottori e sacerdoti non avrebbero potuto fare nulla per curarlo. Solo il potere del barbaro di Fei, che era pari ad un signore di classe solare, era in grado di aiutarlo.


…


Negli ultimi pochi giorni, Fei rimase temporaneamente nella capitale di Bytanzine.


Dato che aumentava il morale dei soldati, Fei non nascose la sua identità.


Presto tutti gli zenitiani nella provincia del Vento Verde sentirono notizie dal regno di Byzantine. Avevano saputo della sua prima completa vittoria contro i leoniani nella regione meridionale di Zenit, quasi un quarto delle flotte di Leon erano state distrutte.


L’aspetto più importante era il motivo dietro questa vittoria, il Grande Guerriero e Dio della Battaglia di Zenit era arrivato nella regione meridionale dell’impero.


