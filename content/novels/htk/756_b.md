---
weight: 7562
title: Capitolo 756 - Fama (seconda parte)
pubDate: 2025-04-11T17:41:44.366Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


Questa improvvisa buona notizia destò speranze nei zenitiani che stavano soffrendo per la guerra e l’oppressione. Non era diverso da un barlume di luce nella totale oscurità.


Senza aver bisogno di ordini, molti profughi, soldati abbandonati, famiglie reali di regni affiliati nella regione, ufficiali e nobili dell’impero, mercenari… si precipitarono verso la capitale di Byzantine come un’inondazione, cercando la protezione del dio della battaglia di Zenit, il re Alexander.


Notizie della battaglia difensiva a San Petersburg erano state già diffuse per l’impero dal poeta itinerante numero uno, Matt Razi, e dai suoi compari. Quasi ogni zenitiano lo aveva saputo.


Durante i momenti bui dell’invasione delle truppe dei dieci imperi, la comparsa di un signore di classe solare che aveva salvato la situazione e affrontato i nemici era stata cruciale. Fei era diventato il pilastro spirituale del paese.


Tutti gli zenitiani credevano che l’impero non sarebbe stato conquistato finché ci fosse stato un maestro così invincibile e i loro nemici l’avrebbero pagata cara.


La speranza portava una forza folle! In meno di due giorni, più di 200.000 persone si erano radunate nella capitale di Byzantine.


La provincia del Vento Verde che era stata quasi distrutta dalla guerra iniziò a mostrare vitalità e a ricrescere come erba in primavera.


A differenza dei zenitiani che avevano recuperato morale, le truppe dei dieci imperi che avevano commesso crimini orribili nella regione meridionale di Zenit erano tutti ansiosi e si spaventarono sentendo la notizia.


Le truppe unite attive attorno a Byzantine arretrarono subito per centinaia di chilometri dalla capitale come se fosse scoppiata una pestilenza mortale.


Smisero subito di uccidere civili e mantennero un basso profilo mentre scappavano.


Dopo essersi calmati, alcuni membri delle truppe unite dubitarono della validità delle dicerie.


Pensavano che il re Alexander di Chambord sarebbe dovuto essere a San Petersburg dopo la battaglia difensiva. Perché un pezzo grosso che poteva influenzare la vita di olte persone sarebbe venuto qui nella regione meridionale? Per salvare civili? Questa idea sembrava ridicola.


‘Cosa c’è di più importante se non proteggere la capitale per la famiglia reale di Zenit?’


Perciò le truppe dei dieci imperi mandarono dieci guerrieri a sei stelle e formarono un’unità suicida. Si infiltrarono tra i profughi e si diressero verso la capitale di Byzantine per scoprire cosa stava succedendo davvero.


Per non mostrare punti deboli, questi maestri si erano travestiti e si erano fatti un po’ di “amici”.


Sfortunatamente per loro, un giovane biondo vestito di bianco era apparso tra le mura difensive della città per sorvegliare l’ondata di profughi.


Questo giovane che assomigliava ad un elfo non disse nulla. Illuminato dal tramonto mentre i suoi capelli biondi venivano scossi dal vento, incoccò l’arco e scagliò dieci frecce consecutivamente. La corda dell’arco vibrò e dieci luci verdi scioccarono la città come splendidi fuochi d’artificio.


I dieci dardi sembravano piccole meteore.


La maggior parte delle dieci spie delle truppe unite furono ridotte a pezzi sul posto prima ancora di poter schivare o scappare. L’ultimo non morì all’istante, ma il suo braccio destro fu inchiodato a terra e non riuscì a muoversi!


L’arciere biondo poi scomparì dalle mura difensive come se non ci fosse mai stato.


L’ultimo esperto delle truppe unite fece di tutto per sopravvivere. Si tagliò il braccio destro e scappò via con la coda tra le gambe. Era l’unico fortunato ad esserne uscito vivo!


Dopo questo incidente, nessuno dubitò più della validità delle voci.


L’arciere di bell’aspetto apparso sulle mura difensive era uno dei dodici cavalieri dello Zodiaco di Chambord. Era anche la guardia del re, il Figlio del Vento Fernando Torres.


Il Figlio del Vento era sempre vicino al sovrano di Chambord! Dovevano trovarsi a Byzantine!


