---
weight: 7571
title: Capitolo 757 - Quanto tempo potrai resistere da solo contro di loro? (prima parte)
pubDate: 2025-04-17T06:39:07.928Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


Le truppe dei dieci imperi furono costrette in una posizione di passività, specialmente per quanto riguardava la provincia del Vento Verde. Anche se scoppiarono battaglie furtive e silenziose, non accadde nulla di significativo come l’assedio di San Petersburg. Anche se i leoniani e gli ormondiani sopravvissuti stavano ancora sostenendo le truppe unite e mantenevano ancora uno stretto controllo e disciplina, stavano praticamente abbandonando ogni operazione nella provincia del Vento Verde.


Era difficile credere che solo la presenza di una persona potesse fare accadere tutto questo.


Un solo uomo era stato più efficace di centinaia di migliaia di soldati!


In soli tre giorni, la capitale di Byzantine divenne il centro della provincia del Vento Verde. Una marea di profughi e soldati sconfitti di Zenit si rifugiarono nella città. Era un’ottima notizia per Byzantine, l’afflusso di giovani avrebbe compensato le perdite dell’esercito.


Visto l’ordine di coscrizione dell’imperatore Yassin, il re Constantine di Byzantine poteva reclutare quanti soldati voleva. Per i profughi, venire nutriti e lottare contro gli invasori non sarebbe stata un’opzione così svantaggiosa. In effetti molti parenti e cari di questi rifugiati erano stati uccisi dai nemici e non vedevano l’ora di potersi vendicare.


Il re Constantine iniziò a costruire un nuovo esercito il secondo giorno in cui Fei era arrivato.

Era un’opportunità cruciale per rafforzare il suo regno!


Anche se Byzantine era piccola e non aveva molti territori, aveva accumulato risorse per circa un anno prima che scoppiasse il conflitto. Inoltre era diventato ricco grazie al supporto di Chambord.


Essendo un sovrano intelligente, il re Constantine aveva già spostato le ricchezze del regno fuori dalla capitale prima della guerra. Perciò, anche se c’era stato un grande afflusso di rifugiati, non avrebbe avuto problemi nel tenerli ben nutriti ed equipaggiati nel breve termine.


Inoltre, dato che Fei non aveva reclamato parte del bottino della battaglia navale, armi, armature e frecce… ogni tipo di risorsa militare formò montagne nei depositi di Byzantine.


Tra le più di 70 navi di Leon catturate, 30-40 di esse erano lievemente danneggiate e potevano essere rimesse a nuovo dopo qualche facile riparazione.


Con queste risorse alla mano e abbastanza uomini, il regno di Byzantine poteva radunare un esercito di più di 10.000 soldati e una flotta navale con più di 150 navi in cinque-sei giorni!


Il re Constantine seguì precisamente questo piano.


Visto che il Grande Guerriero Imperiale risiedeva temporaneamente a Byzantine, la reputazione della città aumentò di molto e ogni tipo di politiche e ordine furono attuati e seguiti senza resistenze. Il morale nella capitale era alto e avevano fiducia nel loro protettore. Stavano tutti aspettando che Fei li guidasse per lanciare un contrattacco!


Constantine era sempre occupato.


Eccetto porgere i suoi saluti a Fei e chiedergli consiglio una volta di mattina e una volta alla sera, il giovane sovrano riversò ogni energia nella gestione del suo regno. Organizzò le forze di terra e navali e anche molti mercenari si unirono alle truppe, diventando figure chiave nell’esercito.


C’era un’atmosfera positiva nella capitale. Finalmente la gente mostrava sorrisi pieni di speranze e perseveranza nonostante questo periodo difficile.


Anche se il re Alexander di Chambord, il guardiano dell’impero, non si mostrò in pubblico, la sua guardia Fernando Torres era apparsa per la città. Questo era sufficiente a dimostrare la sua presenza.


Con un potente signore di classe solare, la gente si sarebbe sentita più sicura anche se le mura fossero state fatte di fango invece che d’acciaio.


Un esercito che poteva influenzare l’esito della guerra si stava radunando nella regione meridionale di Zenit.


