---
weight: 760
title: Capitolo 76.2 - C'è un'altra battaglia (2)
pubDate: 2024-05-13T12:41:47.863Z
tags:
    - htk
---

Capitolo regolare,
0 capitoli in coda, 0/5
-Schadenfreude

Tuttavia...

"Whoosh!"

Peter-Cech, che era rimasto accanto a Brook in silenzio, afferrò per primo la pozione Hulk. Rimosse il tappo e tracannò l'intera bottiglietta.

"Tu..."

Brook fu colto dal panico.

Cech era stato perdonato solo più di dieci giorni fa dal re ed era uscito vivo a stento dalla Prigione di Ferro. Si era ammalato a causa dell'ambiente umido e cupo e per le torture in prigione, così si era indebolito molto.
I due vortici di energia che rappresentavano la sua forza da guerriero a due stelle e la sua carica erano state rovinate dai metodi feroci dell'ex capo ministro Bazzer. Tutta la sua energia era per lo più scomparsa e la sua forza era calata significativamente. Anche se avrebbe potuto recuperarla, ci sarebbe voluto molto tempo.
Cech era ancora nelle sue condizioni più deboli, avrebbe rischiato la vita se non fosse riuscito a sopportare il terrificante effetto collaterale della pozione Hulk...

Sapeva che Cech non voleva fargli prendere questo rischio e così aveva preso la pozione per primo.

Brook era molto preoccupato, ma non poteva fare nulla. Poté solo fissare attentamente Cech; non osò nemmeno battere ciglio perché temeva di perdersi qualche segnale di pericoloso.

Fei invece era divertito, ma non lo diede a vedere.

Dopo pochi secondi, gli effetti collaterali di cui si stava preoccupando Brook apparirono.

All'inizio una brillante luce verde apparì all'improvviso sulla fronte di Cech. Emanava un potere magico indescrivibile. Poi iniziò gradualmente a diffondersi verso il basso come una nuvola. Il bagliore verde divenne sempre più intenso e presto tinse la testa e perfino i capelli di Cech. Sembrava davvero strano.

Allo stesso tempo, gocce di sudore grosse quanto fagioli iniziarono a colare dalla sua fronte. I suoi muscoli iniziarono anche a fremere. Chiaramente stava provando un dolore inimmaginabile.

Brook ne fu scioccato. Si girò e guardò Fei, e scoprì che non era affatto spaventato. Anzi, sorrideva lievemente. Questo calmò un po' Brook; trattenne le sue preoccupazioni e continuò ad osservare Cech.

La luce verde stava diventando sempre più densa e iniziò ad espandersi per tutto il corpo di Cech. A partire dalla testa, presto coprì il collo, il petto, il tronco, le braccia, le mani e le gambe... Dopo più di dieci secondi, il primo comandante delle guardie del re era diventato completamente verde. Anche i peli delle sue braccia erano di color smeraldo. Questa condizione non era diversa da un avvelenamento di tossine esotiche. Ciò che preoccupò di più Brook era che poteva vedere chiaramente la presenza di qualcosa di vivo che stava scavando e si stava agitando sotto la pelle di Cech. Creò molte sporgenze che continuarono a percorrere il suo corpo. Le vene sporgevano e il sudore scorreva come pioggia... Ovviamente questo processo era estremamente doloroso.

<em>'Non c'è da meravigliarsi che si chiami pozione del gigante, Cech sta diventando sempre più grosso.'</em> Pensò Brook.

Fei rabbrividì quando lo vide.

Aveva provato lui stesso la pozione mentre aveva fatto degli esperimenti e il dolore di questo potenziamento era insopportabile; sembrava che decine di migliaia di formiche stessero divorando ogni briciolo dei suoi muscoli o che qualcuno stesse strappando la sua carne pezzo dopo pezzo e avesse messo a friggere il suo corpo... anche se Fei era resistente, non voleva mai più sperimentare questo dolore infernale. Questo sopratutto perché la pozione Hulk non aveva effetto su di lui.

Dopo trenta secondi, l'espressione di dolore di Cech si allentò e la luce verde iniziò a diminuire. All'improvviso il suo corpo emanò un'aura potente. Brook era molto familiare con questa sensazione. Spesso la percepiva dal re Alexander. Era la stessa emozione che si provava di fronte ad una pura forza fisica mozzafiato simile a quella di un drago. Ciò che lo sorprese ancora di più era che questa sensazione si stava intensificando sempre di più. Questo significava che la potenza di Cech stava aumentando molto velocemente.

Dopo un altro minuto, il verde sul corpo di Cech era quasi trascurabile e la sua aura smise di potenziarsi.

"Uuh!"

Cech sospirò con forza e alla fine aprì gli occhi.

Osservò il suo corpo e sentì la forza che aveva perduto da tempo. Era ancora più potente rispetto a prima. Era così entusiasta che i suoi occhi si riempirono di lacrime. Prima, quando la sua energia era stata distrutta da Bazzer, si era disperato e aveva pensato che sarebbe diventato un uomo inutile, ma ora la luce della speranza era trapelata dalle nuvole cupe. Si voltò all'istante e si inginocchiò di fronte a Fei dicendo con entusiasmo incontrollabile: "La ringrazio sua maestà! Mi sono ripreso... posso sentire la forza mostruosa nel mio corpo e i canali di energia si sono allargati di un po' di volte. Posso recuperare la mia energia da guerriero a due stelle in meno di sei mesi..."

Cech era così entusiasta da essere diventato incoerente.

Dopo un po' di osservazioni, aveva capito completamente gli effetti della pozione Hulk. Anche se i vortici di energia non erano tornati, la sua forza fisica e la sua resistenza avevano raggiunto un livello inimmaginabile. Poteva combattere un guerriero a due stelle usando solo la forza fisica.
Gli effetti non si fermavano qui. Ciò che lo rese più entusiasta era che i canali di energia che scorrevano nel suo corpo si erano allargati. Questo significava che, una volta che avesse riniziato ad allenare la sua energia, la velocità dei suoi progressi sarebbe stata superiore di un po' di volte rispetto a quella di un ordinario guerriero... Gli effetti della piccola Pozione Hulk erano di gran lunga superiori ai filtri epici nelle leggende.

Fei disse con calma con un'espressione seria: "Peter, non rallegrarti troppo. Il terrificante effetto collaterale della Pozione Hulk non è ancora passato completamente."

"Ah?" Cech e Brook, che si erano appena riempiti di sollievo, si sorpresero di nuovo. "Che altri effetti collaterali ci sono?"

"È questa luce verde. Vedi? La tua pelle è ancora verde. Secondo i miei calcoli, ha bisogno di tre o cinque giorni per tornare alla normalità."

Cech chiese con un'espressione strana: "Sua maestà... eh, era questo il terrificante effetto collaterale di cui stava parlando?"

"Sì, sì!" Fei trattenne le risate e annuì con fermezza: "Ci vorrà molto tempo perché scompaia questo verde; non è terrificante?" Ma subito dopo non riuscì più a mantenere la compostezza e iniziò a ridere fragorosamente come un ragazzino che era riuscito a fare la sua burla. Il suo temperamento da re era svanito completamente.

Cech e Brook si sentirono quasi svenire.

Quello sarebbe un terrificante effetto collaterale?

"Brook... io..." Cech era un po' imbarazzato. All'inizio era preoccupato per il "terrificante effetto collaterale e aveva preso la pozione prima di Brook; voleva affrontarne i rischi al suo posto. Chi si sarebbe immaginato che il re stesse solo scherzando? Ora a quanto pareva aveva rovinato l'opportunità di Brook di diventare più forte. Sia per i suoi meriti che per i suoi titoli; Brook la meritava di più. Cech rimpianse subito la sua azione.

"Signor Cech..." Brook era ancora abituato a chiamarlo con rispetto come se fosse un suo superiore: "È troppo cortese. Se Chambord potrà ottenere un altro potente guerriero e aumentare le possibilità di vincere nell'esercitazione militare di Zenit, non importa chi prenderà questa pozione." Le sue parole erano davvero sincere e non erano affatto superficiali. Cech non sapeva cosa dire. Di lato, Fei annuì senza farsi vedere. Sapeva di aver scelto la persona giusta. Questo guerriero ad una stella era retto, affidabile e aveva integrità. La parte migliore inoltre era la sua grande lealtà nei suoi confronti.

"Non dovete farvi cogliere dal panico in realtà, eheheh..." Fei mosse la mano e un'altra Pozione Hulk apparì dal nulla. "Ho altre bottigliette di questa pozione!"



