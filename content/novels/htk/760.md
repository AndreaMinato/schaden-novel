---
weight: 7600
title: Capitolo 760 - Il Principe Misterioso
pubDate: 2025-05-02T08:06:57.291Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


Il secondo principe Dominguez finalmente aveva ottenuto l’opportunità di condurre un esercito, ma non era così imprevedibile. Dopotutto era famoso per il suo talento e la sua intelligenza, ed era amato dall’imperatore Yassin. Molti però non capivano la nomina del quarto principe Chrystal. Tutti sapevano che era una persona senza speranza, era arrogante, gli mancava talento ed era avventato.


Dopotutto questa guerra non era un gioco per bambini! Dare più di 100.000 soldati a qualcuno come lui sembrava una decisione imprudente! Molti pensarono che questa scelta fatta dalla famiglia imperiale e dal quartier generale militare avrebbe finito per danneggiare Zenit!


‘Che l’imperatore Yassin stia cercando di mettere alla prova ogni candidato per scegliere il suo successore?’ Pensò la gente.


L’imperatore Yassin aveva dieci figli, quattro ragazzi e sei ragazze. Eccetto il principe ereditario Arshavin, il secondo principe Dominguez, il quarto principe Chrystal e la principessa Tanasha che erano maturi, gli altri erano troppo giovani. La seconda principessa Cheryl aveva solo quattordici anni e non aveva ancora ricevuto un titolo ufficiale. Perciò non aveva ancora frequentato attivamente la cerchia di nobili a San Petersburg.


Tra i dieci figli dell’Imperatore Yassin, il più misterioso era il terzo principe.


A parte la sua data di nascita e il suo titolo, tutto il resto riguardo a lui era un mistero.

Secondo i ricordi dei ministri più anziani, questo principe è scomparso un mese dopo la nascita insieme a sua madre,c he era la regina più amata da Yassin. Dato che la donna non proveniva da una famiglia nobile, si era diffuso ogni tipo di diceria.


Si vociferava che la regina dalle origini umili avesse offeso l’imperatore e che le fosse stato chiesto di suicidarsi insieme al figlio. Alcuni affermavano che il terzo principe fosse morto subito dopo la nascita per via di una malattia e che sua madre fosse morta poco dopo per la tristezza.
Altri credevano che la regina ordinaria fosse una potente esperta e se ne fosse andata da Zenit dopo aver dato alla luce il terzo principe, e che suo figlio fosse stato accettato come discepolo da un potentissimo maestro per via del suo talento.


Eccetto l’imperatore Yassin e un po’ di ministri davvero informati, nessun altro aveva idea di cosa fosse accaduto.


L’unico aspetto curioso era che, nonostante questo terzo principe non fosse mai apparso, la famiglia reale non aveva revocato il suo titolo, né aveva rimosso il suo nome dai registri. La sua residenza a San Petersburg era rimasta vuota per tutti questi anni, ma era stata ben tenuta dalla famiglia reale. Continuavano a farlo anche se costava soldi e risorse. Questo sembrava suggerire che il misterioso terzo principe fosse ancora vivo.


Anche Fei era piuttosto curioso al riguardo.


Usando le reti di informazioni dell’Ufficio delle Lettere, aveva cercato di ottenere più informazioni, ma non avevano trovato nulla, così aveva dovuto rinunciare all’idea.


Dato che sembrava che l’imperatore Yassin stesse cercando di scegliere un successore, era stato menzionato ogni vecchio evento. Secondo le leggi e le tradizioni dell’impero, ogni principe maturo sarebbe potuto diventare un candidato al trono e sarebbe stata scelta la persona più capace. Perciò il terzo principe che era scomparso, ma che era ancora vivo, rientrava nella categoria e non poteva essere trascurato.


Nessuno poteva affermare con sicurezza che il terzo principe scomparso da molto tempo non sarebbe spuntato fuori dal nulla per poi lottare per il trono.


La curiosità di Fei era stata di nuovo stuzzicata dalle notizie.


Tuttavia fu solo un pensiero momentaneo. Dopotutto aveva questioni più importanti di cui occuparsi piuttosto che informarsi sulle dicerie riguardo alla famiglia reale di Zenit.


Ora, il problema più urgente per lui era scoprire qual era lo scopo di questi scheletri, sia di quello dorato resuscitato, che di quello rosso sangue.


Fei aveva la sensazione che fossero connessi. Per questo era determinato a dirigersi verso Leon dopo aver saputo dell’esperto misterioso da Buckingham. Voleva vedere se sarebbe stato abbastanza fortunato da incontrarlo o almeno da ottenere qualche indizio.


Inoltre andare a Leon non sarebbe stata una deviazione tanto grande dal piano originario.


Il settimo giorno.


Fei ricevette un rapporto dall’Ufficio delle Lettere e seppe di una notizia scioccante che la famiglia reale non aveva diffuso usando i canali ufficiali.


Dopo che le truppe unite avevano confermato che Fei era nella capitale di Byzantine, si erano approfittati del momento per formare una squadra di assassini di membri d’élite di classe lunare e mandarla ad uccidere tutti i membri prominenti della famiglia reale e i ministri.


All’inizio il piano era filato liscio, cogliendo di sorpresa gli zenitiani.


La squadra di assassini era entrata velocemente a San Petersburg e aveva distrutto le truppe che avevano cercato di fermarli, avvicinandosi al palazzo reale.


Proprio mentre stavano per assalire il palazzo, un esperto misterioso era sfrecciato fuori dall’edificio e li aveva uccisi tutti. Nessuno dei membri d’élite di classe lunare era sopravvissuto. Erano stati tutti annientati nella piazza a circa cento metri di distanza dal palazzo reale.


Questo maestro sconosciuto non aveva rivelato la sua identità ed era apparso solo per qualche secondo.


A detta delle descrizioni dell’Ufficio delle Lettere, proprio mentre il palazzo reale stava per essere distrutto, una scia di luce blu si era precipitata fuori e aveva distrutto all’istante più di dieci membri d’élite di classe lunare in poche mosse, incluso un guerriero al picco della Luna Piena e uno al nono livello della Luna Piena intermedia.


Quell’esperto misterioso era avvolto da un bagliore blu e nessuno aveva visto il suo aspetto, né le tecniche che aveva usato. Tuttavia una cosa era chiara; doveva essere un amico e non un nemico. Inoltre poteva essere un signore di classe solare o un’entità molto vicina a diventarlo.


Questa notizia sbalordì di nuovo San Petersburg e scioccò i loro nemici. Non era meno importante dell’avanzamento alla classe solare del re di Chambord.


In effetti, la famiglia reale di Zenit era ancora più misteriosa agli occhi della gente.


Come può un impero di primo livello aver accumulato un potere tanto vasto?


Le truppe dei dieci imperi avevano di nuovo fallito. Stavano cercando di approfittarsi di Zenit mentre il re di Chambord era assente, ma avevano perso altri dieci membri d’élite di classe lunare.


Includendo i guerrieri uccisi dal re di Chambord durante la battaglia difensiva a San Petersburg, le truppe unite dei dieci imperi avevano perso più di dieci membri d’élite di classe lunare! Anche se era un’alleanza di dieci paesi, era un duro colpo!


Molti cercarono di capire l’identità di questo misterioso esperto e iniziò a circolare ogni tipo di diceria.


Tuttavia solo Fei sapeva chi fosse.


Visto che c’era questa persona a San Petersburg, la città sarebbe rimasta al sicuro anche se fosse stata attaccata da un signore di classe solare.


Questo era uno dei motivi per cui Fei era abbastanza sicuro di poter lasciare l’impero e viaggiare.


…


L’ottavo giorno.


A Zenit accadde un altro evento che attirò l’attenzione della gente.

Chambord aveva mandato una squadra d’élite di 300 poliziotti, guidati da Lampard e dal vecchio Aryang. Avevano unito le forze con il secondo principe Dominguez e parteciparono alle battaglie nella regione meridionale dell’impero.


Anche se trecento soldati non erano un numero significativo nel quadro generale, era un segnale importante.


Molti ipotizzarono che il re di Chambord si stesse schierando definitivamente con il secondo principe Dominguez.


Tutti sapevano che Lampard era uno dei dodici cavalieri dorati di Chambord e che era il cavaliere dello Zodiaco del Leone. Era diventato un esperto di classe lunare e nessuno sapeva quanto fosse potente esattamente.


Aspetto più importante, era uno degli uomini più fidati del re di Chambord ed era un suo anziano rispettato. Il fatto che stesse guidando i soldati mostrava il grande supporto che mostravano nei confronti del secondo principe.


Tuttavia molti non erano familiari con il vecchio Aryang, lo stratega.


Nessuno sapeva come questa persona, all’apparenza insignificante, avrebbe cambiato le sorti della guerra nella regione meridionale e il destino dell’impero.


Quando si resero conto di chi era, era già diventato uno dei generali più brillanti dell’Era del Caos.


