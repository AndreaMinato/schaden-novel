---
weight: 7660
title: Capitolo 766 - Determinazione ad Uccidere
pubDate: 2025-05-21T14:54:49.412Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


“Come fate ad essere ancora vivi…?” Sherwood era sbalordito, sembrava avesse visto dei nonmorti.


Nel gruppo, un uomo alto più di due metri disse con uno sguardo che ardeva di rabbia: “Naturalmente vuoi mettere a tacere i testimoni delle tue malefatte. Hai perfino provato a farci uccidere per mano dei leoniani. Tuttavia gli dei sono stati dalla nostra parte! È una sfortuna per te che non ti abbiano permesso di insabbiare i vostri crimini. Perciò gli dei ci hanno salvato e siamo ancora vivi!
Ora, con il Grande Guerriero Imperiale come giudice, cercheremo giustizia per i fratelli che sono stati uccisi da te!”

C’era una cicatrice terrificante sul suo viso che sembrava guarita solo di recente. Era evidente che il suo viso era stato quasi diviso a metà da un fendente. La ferita più fatale era accanto al suo pomo d’Adamo. Se fosse stato solo di due centimetri più in alto, la sua gola sarebbe stata tranciata.


Accanto a lui, i suoi compagni erano pieni di ferite, la maggior parte delle quali non erano ancora guarite. Uno di loro aveva perfino perso una gamba e metà braccio, e stava camminando con l’aiuto di stampelle.


Queste persone indossavano l’uniforme da soldato di Zenit ed erano circondati da un’aura di morte, come se fossero appena strisciati fuori da una pila di cadaveri.


Erano comandanti di basso livello della legione del Vento Verde e avevano protetto la città prima della guerra. Avevano visto come la provincia e la città del Vento Verde erano caduti in mano nemico nel giro di un’ora e come i nobili codardi avevano abbandonato i loro cittadini, uccidendo indirettamente decine di migliaia di soldati d’élite.


Per scappare, i nobiluomini avevano perfino costretto i membri dell’esercito ad uccidere i zenitiani che non volevano che fuggissero, e il loro egoismo, stupidità e crudeltà avevano causato la morte di un soldato dopo l’altro.


Questi guerrieri sopravvissuti avevano visto tutto! Tra le decine di migliaia di uomini, erano gli unici ad esserne usciti vivi fingendo di essere morti dopo essere rimasti feriti e i membri dell’Ufficio delle Lettere li avevano trovati e portati nella capitale di Byzantine per curarli. Se non fossero stati salvati, sarebbero periti per via delle malattie e delle infezioni.


Oggi Fei li aveva invitati qui per svelare le menzogne di questi nobiluomini corrotti. Era anche un’opportunità per vendicare i civili e i soldati di Zenit della città del Vento Verde che erano morti a causa della loro incompetenza.


Sotto la guida di Torres, i soldati salirono sul palco, rivelarono le loro identità e riferirono la verità mentre sottolineavano l’incompetenza e la crudeltà di questi nobiluomini.


Quando descrissero l’abbandono dei civili e la loro fuga per proteggere quei criminali prima ancora che i nemici si avvicinassero, questi soldati, che non avevano singhiozzato nemmeno quando avevano versato sangue e perso arti, scoppiarono a piangere.


Non c’era nulla di più doloroso per loro che vedere i loro compagni morire inutilmente, niente di più triste che lasciare che civili impotenti morissero sotto i coltelli da macellaio dei nemici!


Le parole piene di tristezza dai soldati riecheggiarono chiaramente nelle orecchie di tutti grazie ai congegni magici di amplificazione del suono sul palco. I cuori degli spettatori furono martellati da queste informazioni.


Questi nobiluomini privilegiati avevano commesso ogni sorta di crimine. Indossavano abiti appariscenti, mangiavano prelibatezze e si godevano le ricchezze accumulate grazie alle tasse dei cittadini.


Alla fine la folla fissò Sherwood e i suoi compari con rabbia. Questi nobiluomini erano spudorati, privi d’onore e meritavano la morte! L’atmosfera nel campo di allenamento era intensa.


Le loro azioni inumane avevano fatto infuriare il pubblico.


“Uccideteli! Impiccateli!”


“Voglio sbranarmeli! Sono criminali! Cielo! Non hanno la minima decenza!”


“O dei! Come possono esistere persone così feroci e crudeli in questo mondo?”

“Uccideteli! Uccideteli tutti!”


Non appena quei soldati finirono di riferire le loro storie, risuonarono ruggiti. I cittadini arrabbiati di Zenit e i soldati di Zenit si fecero avanti, volevano fare a pezzi questi colpevoli.


I nobiluomini che avevano guardato dall’alto in basso i civili per tutto questo tempo si erano resi conto della forza di questi sporchi schiavi! Questa era la prima volta che se ne rendevano conto e sembrava che sarebbe stata anche l’ultima.


La gente che aveva difeso Sherwood e i suoi compari capì che la situazione si stava mettendo male. Alcuni chiusero la bocca e cercarono di nascondersi, altri rotearono gli occhi e si unirono alla folla arrabbiata, e altri ancora tentarono di sgattaiolare via.


Tuttavia nessuno di loro riuscì a scappare.


Chi aveva cercato di seminare il caos apposta fu identificato dagli altri e cacciato via prima ancora che venissero isolati e arrestati dai poliziotti di Chambord.


“Condannateli a morte!” Ordinò Fei senza pietà.


Queste spie e malintenzionati non furono risparmiati e le loro teste rotolarono a terra una volta che i boia di Byzantine sollevarono le loro lame e menarono fendenti.


Il sangue schizzò.


Fei doveva essere deciso.


L’impero era in pericolo. In quanto unica forma di resistenza a sud, il regno di Byzantine era l’unico in grado di radunare un esercito. Tuttavia molti profughi e soldati sconfitti si erano precipitati nella capitale, e probabilmente tra di loro adesso si nascondeva ogni tipo di malintenzionato. Se Fei non fosse riuscito a scoraggiarli, forse Byzantine sarebbe sprofondata nel caos e in battaglie interne una volta che fosse partito per il suo viaggio.

Il sovrano era già determinato ad eliminare ogni ostacolo lungo la strada del giovane re di Byzantine e ad aiutarlo a stabilire la sua autorità. Era disposto a farlo anche a costo di uccidere molti malvagi.


Proprio come avevano detto Sherwood e i suoi compari, il regno doveva stabilire una gerarchia e centralizzare tutto il suo potere. Questa resistenza a sud poteva sopravvivere al nemico solo se avesse seguito un solo capo.


In un istante, centinaia di teste rotolarono a terra e i corpi decapitati formarono pile. Il sangue scorse a fiumi e il suo odore iniziò a permare l’aria.


Non era finita.


Presto migliaia  di persone catturate dai poliziotti di Chambord e dai guerrieri di Byzantine furono scortati nel campo militare.


Erano tutti obiettivi che erano stati indagati dall’Ufficio delle Lettere. Spie, persone che erano state corrotte da Sherwood e dai suoi compari, banditi che avevano ucciso civili innocenti e criminali recidivi. Nessuno di loro fu perdonato e andarono incontro allo stesso fato di chi era stato condannato a morte prima.


I cadaveri decapitati che sanguinavano ancora formarono una montagna e le loro teste furono impilate sul picco!


Era una scena indescrivibile e tutti percepirono la furia e la determinazione del Grande Guerriero Imperiale.


Era anche evidente la presenza soverchiante dei byzantiniani e la loro determinazione a lottare contro gli invasori e proteggere i civili dell’impero!

