---
weight: 7670
title: Capitolo 767 - Salpare
pubDate: 2025-05-22T11:31:46.061Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


Alla fine rimase solo circa una decina di nobili ancora legati sul palco, inclusi Sherwood e i suoi compari.

Dopo aver visto questa scena cruenta, questi nobiluomini che sapevano solo come complottare erano terrorizzati. Berezov e Goulet erano svenuti per la paura, e il generale Vincent, il cosiddetto ex comandante della legione del Vento Verde, si era cagato addosso. Era difficile credere che una persona così timida e codarda fosse diventata il capo della legione di un importante centro militare come la città del Vento Verde!


Splash! I nobiluomini furono ridestati da un po’ di secchiate d’acqua gelida e urlarono.


Alcuni gridarono e implorarono pietà, addossando la colpa sugli altri.


Altri erano così terrorizzati da non poter nemmeno spiccicare una parola.


Solo il loro capo, Sherwood, era in condizioni migliori. Come una scimmia infilzata al sedere da un palo, ululò: “No! Non potete uccidermi! Anche se sei il Grande Guerriero Imperiale, non puoi uccidere nobili canonizzati dalla famiglia reale di Zenit! Potete mettermi a processo, ma solo l’imperatore Yassin può condannare a morte i nobili… Stai superando il limite! Re di Chambord! Stai superando il limite! Sarai punito!”


Secondo le leggi di Zenit, il Grande Guerriero Imperiale non aveva il potere di condannare a morte i nobili di Zenit.


In effetti, il Grande Guerriero Imperiale non aveva l’autorità nemmeno per intromettersi negli affari politici o militari della regione. Solo la famiglia reale e il quartier generale aveva quel potere, così in teoria avrebbero dovuto mandare i nobiluomini a San Petersburg per metterli sotto processo. Anche se l’esecuzione di stasera aveva entusiasmato la gente, Fei stava infrangendo la legge e sarebbe stato interrogato dalla famiglia reale e dal palazzo dei Cavalieri Imperiali!


Questa era l’ultima scommessa di Sherwood.

Se fosse potuto sopravvivere oggi, forse sarebbe potuto scappare da tutto questo. Anche se ogni prova fosse stata contro di lui, avrebbe potuto provare ad usare la sua rete di contatti per influenzare il verdetto. Forse non avrebbe potuto mantenere il suo titolo nobiliare, ma non sarebbe stato condannato a morte.
Dopo un po’ di anni, le acque si sarebbero calmate e probabilmente avrebbe riottenuto un’occasione per tornare nella cerchia del potere.


Tuttavia Fei rispose alle accuse.


“Se non ti uccidessi, i soldati non potrebbero proteggere la regione meridionale di Zenit, le anime degli eroi che sono morti per l’impero non potrebbero riposare in pace, e insetti come te continuerebbero ad agire indisturbati! Perciò stasera dovrai morire!” Fei enfatizzò ogni parola e il suo intento omicida spense ogni speranza di Sherwood.


“Condannatelo a morte! Se qualcuno non è d’accordo, può venire a cercarmi!” Fei gettò un'occhiata verso i civili arrabbiati e i soldati che lo guardavano pieni di aspettativa.


I boia di Byzantine spinsero i nobiluomini sul patibolo e sollevarono le loro lame.


In quel momento il re Constantine si avvicinò all’improvviso, afferrò un coltello dalle mani di uno dei boia e uccise i nobiluomini che stavano lottando, implorando o erano già svenuti; li decapitò uno per uno!


Risuonarono subito acclamazioni nel campo di addestramento militare.


Era qualcosa che la gente voleva vedere dopo aver sentito quelle storie terrificanti.


“D’ora in avanti, chiunque oserà causare problemi nella regione meridionale, creerà conflitti interni e lotterà per il potere in modo malvagio riceverà lo stesso trattamento! Varrà la stessa regola anche se non sono presente!”


Le parole di Fei risuonarono nel cielo cupo e nelle orecchie di tutti i presenti.


I nobiluomini non erano mai stati uccisi in questo modo dalla fondazione dell’impero di Zenit. Tra i tre più grandi massacri di nobili, l’incidente nella città delle Due Bandiere e questo evento erano entrambi nella lista.


Da questo momento in avanti, Fei ricevette un altro soprannome segreto a Zenit: l’Uccisore di Nobili.


Il cielo era blu, privo di nuvole; sembrava un enorme cristallo celeste.


Solo vederlo dava una sensazione di calma e pace. Le onde dell’oceano erano tenue mentre venivano sollevate dalla brezza, e riflettevano la luce del sole.


Il vento che soffiava era umido e aveva il sapore salato del mare, ed era qualcosa di raro per chi non aveva viaggiato in barca prima.


Una nave da battaglia di medie dimensioni di Leon stava solcando la superficie dell’acque e aveva spiegato le sue vele nere.


Circa cinque ore fa di mattina, Fei e gli studenti dell’università civile e militare di Chambord erano saliti su questa imbarcazione di Leon che era stata catturata dopo la battaglia, ed erano partiti silenziosamente dal porto della capitale di Byzantine.


Le notizie riguardo alla partenza di Fei erano confidenziali e solo pochi a parte il re Constantine ne erano a conoscenza.


A mezzogiorno, la nave da guerra era già lontana nel mare. Dopo essersi guardato attorno, Fei vide solo acqua, non poteva scorgere nemmeno un’isola.


Ora vedeva solo un po’ di grossi uccelli di cui non sapeva il nome che volavano nel cielo.


La Re Alexander era partita per Chambord la scorsa notte. Ora rimanevano solo poche persone attorno a Fei. Eccetto i nove studenti, Torres e Husky, tutti gli altri poliziotti e cavalieri dello Zodiaco erano partiti con la Re Alexander.


Fei aveva scelto un’imbarcazione di Leon di medie dimensioni per questo viaggio.


Dopo aver sistemato velocemente la nave, il re aveva scelto quaranta marinai forti tra i prigionieri di Leon per manovrare la nave e aveva anche portato con sé il re Buckingham di Leon e il giovane nobiluomo di nome Ryan Knight, che era sopravvissuto al massacro della scorsa notte.


La nave aveva ancora le bandiere e i simboli di Leon, e si dirigeva verso l’impero sotto la guida di Buckingham.


A mezzogiorno, l’imbarcazione aveva già lasciato la Baia Punta Tempesta.


Il Mare della Fragranza era un mare interno del continente Azeroth; poteva essere descritto più accuratamente come un lago. La maggior parte dell’acqua dentro scorreva tra un po’ di fiumi emissari verso l’oceano fuori dal continente. Tuttavia, dato che era di enormi dimensioni, era piena d’acqua salata e si diceva che fosse la casa della tribù del mare, la gente lo definiva un mare.


Il suo nome derivava dalle alghe profumate di queste acque. Dopo ogni inverno, sarebbero cresciute velocemente a causa del clima caldo e l’acqua avrebbe emanato un buon odore.


Se la formazione di navigazione non fosse stata attivata, ci avrebbero messo circa due mesi per raggiungere la costa settentrionale dell’impero Leon. Naturalmente l’avevano accesa e così il viaggio sarebbe durato solo cinque-sei giorni.


All’inizio il sovrano e gli studenti avevano ammirato il paesaggio ed erano rimasti a godersi la vista sul ponte.


Alcuni degli studenti avevano perfino indossato costumi da bagno che il re aveva progettato quando era annoiato e si erano tuffati nell’oceano per nuotare con i pesci, divertendosi.


Dopo aver guardato il mare per molto tempo, Fei si era un po’ annoiato e nel pomeriggio si ritirò nella sua cabina.


….


Mondo di diablo, modalità Inferno.


Nella terra lontana di nome Lut Gholein, c’era un posto che si chiamava Valle dei Serpenti…

