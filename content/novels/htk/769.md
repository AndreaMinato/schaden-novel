---
weight: 7690
title: Capitolo 769 - Enormi Bestie del Mare Profondo
pubDate: 2025-05-30T08:19:19.929Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


C’era bel tempo e la nave non aveva ancora incontrato tempeste, né turbolenze.


Ora la brezza notturna stava soffiando piano contro l’imbarcazione e la luna brillava nel cielo, illuminando la terra e l’oceano con la sua luce.


La temperatura era più bassa di sera, ma a Fei non importava visto che era un potente guerriero.


Alcuni pesci di cui il sovrano non sapeva il nome balzavano fuori dall’acqua a caso e gli uccelli cinguettavano mentre sfrecciavano come fulmini bianchi nella notte.


La brezza notturna era umida e calda, dando una sensazione davvero confortevole.


Vedendo che Fei era uscito, Torres, che si stava allenando con l’arco sul ponte si avvicinò velocemente e gli riferì cos’era successo durante il giorno.


Dato che i marinai erano leoniani catturati e la guida era il loro prigioniero più importante, Buckingham, i chambordiani non potevano abbassare la guardia.


Perciò, mentre Fei si stava allenando nella sua stanza, Torres aveva fatto da sovrintendente con l’aiuto dei nove studenti dell’università. Husky invece si era occupato della cucina e dei lavoratori lì.


Questo era il primo giorno in mare e, per ordine del re, non era stata attivata la formazione di navigazione della nave. Per questo procedevano lentamente. Non era accaduto nulla di inaspettato a parte incontrare un po’ di imbarcazioni mercantili.


I prigionieri di Leon erano piuttosto ubbidienti e perfino il re Buckingham aveva messo da parte il suo atteggiamento testardo e poco collaborativo. Con questo comandante esperto di Leon a guidarli, continuarono ad avanzare senza problemi.


Di sera, Fei e gli studenti si godettero un bel barbecue di pesce sul ponte, guardando il paesaggio a stento visibile attorno a loro.


Presto passò la notte.


Il cielo era ancora limpido la mattina del secondo giorno. Sembrava che non soffiasse vento, così la nave di nome Splendore finalmente attivò la formazione di navigazione e iniziò a viaggiare a gran velocità.


A parte istruire gli studenti di mattina, Fei rimaneva chiuso nella sua stanza per la maggior parte del giorno.


Nel mondo di Diablo, Fei ricevette la quarta e la quinta missione a Lut Gholein, rispettivamente il Santuario Arcano e l’Evocatore.


Il re di Lut Gholein si era fidato di una persona malvagia e aveva fatto cadere il palazzo nelle mani sbagliate. Alla fine i suoi guerrieri avevano potuto solo salvare la città in superficie.


A Fei era stato chiesto di entrare nel Santuario Arcano, che era nel profondo del palazzo, uccidere tutti i mostri, eliminare l’Evocatore causa dell’invasione e trovare il Libro di Horazon che conteneva informazioni su come sconfiggere i signori dell’inferno.


Fei era stato già due volte al Santuario Arcano, una volta in modalità Normale e una in modalità Incubo. Tuttavia non osò comunque mostrare imprudenza e avanzò lentamente.


Il Santuario Arcano era una struttura labirintica che sembrava essere stata costruita nel vuoto, era un posto mistico. I corridoi e i tunnel complicati si intrecciavano l’uno con l’altro. Andavano in ogni direzione e i percorsi di pietra bianca e il vuoto nero formavano un netto contrasto. Gli sporadici ululati e le grida dei demoni lo facevano sembrare più silenzioso, e i mostri si precipitavano verso Fei da qualsiasi parte, perfino dal vuoto. Erano tantissimi e la loro forza era scioccante.


La struttura labirintica e gli innumerevoli mostri costrinsero il re a procedere molto lentamente.


Dopo aver trascorso un’intera giornata di gioco qui, Fei ed Elena non riuscirono ancora ad uccidere tutti i mostri nel Santuario Arcano. Quando se ne andarono a fine giornata, erano saliti di livello solo una volta e avevano esplorato a stento un terzo della mappa.


…


Trascorse un altro giorno.


Potenziata dalla formazione, Splendore aveva già percorso più di decine di migliaia di chilometri.


Passò un altro giorno pacifico e i prigionieri di Leon rimanevano ubbidienti e non resistevano. Sembrava che stessero cercando anche loro di tornare velocemente nel loro impero. Dall’inizio del viaggio, Splendore non incontrò nessun problema.


Quando calò la notte, tutto fu tinto dalla luce argentea della luna e il mare sembrò trasformarsi in uno specchio.


Fei guardò avanti dalla prua, pensando a come iniziare il suo piano una volta arrivato a Leon.


All’improvviso più di una decina di ombre nere apparirono a diversi chilometri di distanza dall’oceano e sporsero le loro teste fuori dall’acqua. Luci fredde di colore blu scintillarono nei loro occhi mentre guardavano la nave e poi scomparirono velocemente nel mare.


“Bestie marine? Bestie demoniache?” Pensò Fei e l’acuto istinto del barbaro gli suggerì che stesse accadendo qualcosa di strano sott’acqua.


Anche se erano passati pacificamente due giorni, Fei percepì un po’ di stranezza difficile da scoprire. Il sovrano era sicuro che presto sarebbe accaduto qualcosa.


Quelle strane creature marine non riapparirono quella notte.


Quando il sole sorse all’orizzonte, Fei tornò nella cabina ed entrò nel mondo di Diablo per uccidere altri mostri. Stava cercando di diventare più forte prima di entrare nell’impero Leon, in modo da aumentare le possibilità di successo del suo piano.


…


Otto ore dopo…


Ora Fei era un barbaro di livello 24, mentre Elena era al livello 15.


Avevano esplorato quasi tutto il Santuario Arcano, mancava solo un decimo dell’area. Anche se erano ancora ben lontani dal finire la missione, avevano già percepito le fluttuazioni di quel misterioso potere, proveniva dall’evocatore malvagio che aveva trasformato Lut Gholein in un inferno per gli esseri umani e in un paradiso per i mostri.


Fei usò la sua energia spirituale per sondare l’ambiente attorno e sentì che questo evocatore era forte quanto un guerriero del Sole Nascente di livello inferiore, molto più potente di lui al momento.


Inoltre, dato che il tempo di gioco stava quasi per scadere, Fei decise di rimandare lo scontro.


Dopo aver lasciato il mondo di Diablo, decise di rilassarsi sul ponte per un po’. Tuttavia, non appena lasciò la cabina, sentì una serie di sussulti e grida provenire dai prigionieri di Leon.


Poi la nave tremò violentemente mentre colpiva una barriera corallina.


Fei impallidì e sfrecciò verso il ponte.

“Una bestia marina! Quella è una bestia marina del mare profondo! Maledizione! È un colosso terrificante!” Gridò a squarciagola un prigioniero di Leon sbiancando in volto. Era a petto nudo e cercava di nascondersi sotto il ponte, facendo del suo meglio per scappare. Tuttavia un tentacolo rosso spesso più di un metro sfrecciò dalla superficie e si attorcigliò attorno alla sua vita, trascinandolo nell’oceano!


“NO… Ah, aiuto! Aiuto!” Gridò disperato.


Gli altri marinai adesso erano terrorizzati, mentre altri tentacoli stavano fuoriuscendo dall’acqua. Diversi uomini furono lanciati in aria e il ponte precipitò nel caos.

Ora i marinai volevano tutti scappare e salvarli la pelle, non avevano tempo per salvare gli altri.

