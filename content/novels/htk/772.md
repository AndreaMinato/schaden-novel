---
weight: 772
title: Capitolo 772 - L’Inizio di un’Era
pubDate: 2025-06-18T07:40:21.976Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


“Vuoi morire? Come osi questionare la decisione di sua altezza?”


“Stavo.. Solo dicendo…”


“Va bene, basta discutere! Fa parte dell’accordo tra noi e l’entità che ci ha aiutato a rompere il sigillo. Eheh, inoltre non fa male uccidere un po’ di sporchi umani. Se quell’entità ha detto la verità, la nostra tribù avrà l’occasione di conquistare della terra! Ahahah!”


“Eh, giusto. Dopo più di mille anni, diventeremo la prima tribù reale che metterà piede sulla terraferma! Ahahah!”


“Cosa dovremmo fare ora però? Questo umano è molto più potente di noi! Forse non potremo ucciderlo nemmeno attaccando tutti insieme!”


“È inaspettato. Dopo migliaia di anni, ci sono ancora umani così potenti. Vabbè, non prendiamo decisioni. Mentre queste deboli creature marine continuano ad importunarli, andiamo a riferire tutto a sua altezza la principessa! È troppo inaspettato, non si arrabbierà con noi per questo!”


Queste creature misteriose poi si tuffarono in mare e scomparirono.


I loro movimenti in acqua erano fluidi e veloci come fulmini. Non creavano nemmeno schizzi o increspature mentre nuotavano, come se fossero diventati tutt’uno con il mare freddo.


…


Splendore fu attaccata più volte.


La situazione stava diventando sempre più inquietante.


Di pomeriggio, Fei si infuriò e intervenne di nuovo.


Il suo potere era folle e nessuna delle creature marine poteva bloccare l’energia dei pugni del sovrano; era un massacro. In un’ora furono uccisi innumerevoli mostri.


Infuriato, Fei inseguì perfino le creature che stavano fuggendo e ripulì una zona ampia cento chilometri e profonda mille metri.


La superficie dell’acqua finalmente si calmò dopo un’ora.


I pezzi dei cadaveri delle creature marine fluttuavano ovunque sulla superficie e tutta l’acqua si era tinta di rosso. Centinaia di migliaia di mostri erano stati uccisi a causa dei pugni di Fei.


L’uccisione spietata sembrò aver indotto questa fazione nascosta a ritirarsi un po’.


Quella notte, le creature marine non attaccarono di nuovo.


La formazione magica di Splendore funzionava a pieno regime e la nave aveva percorso più di 10.000 chilometri.


In teoria, sarebbero dovuti essere vicini all’impero Leon ormai, ma non scorsero la costa, né altre navi. Sembrava che Splendore fosse da sola in questo vasto mare.


Tra le onde e il vento che soffiava, esisteva solo questa imbarcazione, non c’erano nemmeno gabbiani attorno.


Fei prese una sedia e si mise sulla prua della nave. Si limitò a sogghignare e rimase in silenzio, come se stesse aspettando l’arrivo di una tempesta.


Si erano accorti tutti che era pieno di intento omicida al momento.


Se anche solo un gamberetto fosse balzato fuori dall’acqua, il re l’avrebbe fatto a pezzi.


…


Nel profondo del mare.


Risuonò un ruggito arrabbiato che sollevò onde nel raggio di migliaia di chilometri quadrati e che fece tremare ogni creatura.


“Uccidete ad ogni costo quell’umano! L’onore della nostra tribù non può essere macchiato da uno sporco umano dopo che ci siamo risvegliati dopo più di mille anni di sonno profondo!”


Molti membri della tribù del mare che si erano ridestati dal loro millennio di sonno profondo sentirono questa voce e anche loro ruggirono. L’intero mare iniziò a ribollire per la loro furia, interrompendo la calma e la pace dell’oceano che era rimasto silenzioso per molti anni. Come un colosso preistorico che aveva aperto gli occhi, l’acqua fu avvolta da un’improvvisa aura feroce e antica.


Una nuova forza si stava ridestando dopo più di mille anni di sonno profondo!


Stava iniziando una nuova era!


Gli esseri umani adesso avrebbero dovuto affrontare un avversario terrificante!


Avrebbero dovuto fronteggiare il ciclo che si ripeteva una volta ogni qualche millennio e i nemici mortali di decine di migliaia di anni fa. L’era più caotica del continente Azeroth era iniziata!


…


Un giorno dopo.


Con il passare del tempo, la pressione che Splendore doveva affrontare aumentò drasticamente.


Ora la gente sulla nave aveva capito chi stava affrontando.


La tribù del mare! La leggendaria tribù del mare!


Era una razza famigerata! Durante l’era in cui centinaia di razze avevano combattuto le une contro le altre, molti saggi avevano riconosciuto che, se la tribù del mare fosse potuta rimanere a terra a lungo termine invece di dover tornare in mare ogni tanto, avrebbero potuto conquistare e controllare il continente Azeroth!


Anche con un potente esperto come Fei, Splendore era nei guai.


Sei terrificanti guerrieri di alto livello della tribù del mare apparirono quella mattina.

Era chiaro che appartenessero alla stessa razza. Emanavano luci mistiche color blu e la loro pelle aveva lo stesso colore strano e opprimente. I loro corpi erano coperti da scaglie piccole, ma dense, e ognuno di loro aveva sei braccia.
Brandivano armi con ogni braccio ed erano guerrieri naturali. Inoltre era chiaro che fossero armi da combattimento fatte di rari materiali che potevano essere trovati solo in mare, e che avessero proprietà magiche.


Avevano un aspetto umanoide sorprendentemente e, anche se erano potenti quanto membri d’élite della Luna Piena di livello intermedio, potevano scatenare un potere pari al picco del loro stadio nel loro habitat naturale, il mare.


Le loro stirpi e abilità innate davano loro un vantaggio chiave sulle loro controparti umane che erano al loro stesso livello.


Questi sei membri della tribù del mare combatterono contro Fei e lo misero in difficoltà. Dopo aver lottato per più di tre ore, il sovrano si abituò finalmente alle loro tecniche e ne aveva feriti cinque, costringendoli a ritirarsi.


Mentre il sovrano era impegnati con gli esperti della tribù del mare, anche Torres e gli altri chambordiani erano in difficoltà. C’erano troppe creature marine formidabili. Anche se Torres tirava costantemente frecce e gli studenti dell’università avevano sfoderato tutte le loro tecniche e armi segrete create dal laboratorio degli scienziati pazzi, riuscivano a stento a difendere Splendore ed erano tutti esausti.


Era il momento più pericoloso per Splendore, perfino la formazione di navigazione era stata danneggiata durante questo attacco.


Se questa formazione cruciale non fosse stata riparata in tempo, ci sarebbero voluti più di venti giorni per raggiungere l’impero Leon anche se la tribù del mare non avesse attaccato. Sarebbe stata una prospettiva intollerabile per tutti i membri dell’equipaggio di Splendore.


Fei si accigliò ancora di più.


Anche se i membri di alto livello della tribù del mare erano difficili da battere, non era pericoloso per lui. Sarebbe stato però arduo proteggere la gente sulla nave mentre combatteva.


Dato che Splendore era stata già danneggiata, sarebbero stati ancora più in pericolo se fossero apparsi altri nemici più potenti.

“Devo trovare un modo!”


