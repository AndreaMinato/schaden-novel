---
weight: 7730
title: Capitolo 773 - Situazione Disperata e Domande
pubDate: 2025-06-18T07:40:21.975Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


Purtroppo, prima che la Tribù del Mare attaccasse di nuovo, Fei non aveva ancora trovato una soluzione al problema. Non gli rimase altra scelta che adottare una strategia difensiva.
Liberò il suo campo di forza dall’albero maestro di Splendore.
Fiamme di energia dorata avvolgevano l'intera nave da guerra e il campo di forza dominante riduceva in brandelli tutti i membri della Tribù del Mare entro un raggio di 100 metri, senza distinzione tra forti e deboli. Tuttavia, come previsto, in questo attacco fecero la loro comparsa potenti esperti.


Erano guerrieri potenti e spaventosi.


Quei quattro guerrieri avevano tutti raggiunto il picco della Luna Piena e avevano i tratti distintivi degli squali. I loro volti non erano cambiati troppo rispetto alla loro forma originale ed erano uno spettacolo agghiacciante.


Ognuno impugnava un tridente rosso e lungo. I loro movimenti sprigionavano una forza distruttiva.
Erano guerrieri dell’elemento acqua nati e il loro controllo del mare aveva raggiunto livelli incredibili. Quando usavano i loro tridenti, la potenza delle onde rivaleggiava con quella di maghi dell'elemento acqua di classe Solare! Le onde si trasformavano in tsunami!


Quei quattro guerrieri esercitarono su Fei una pressione enorme.


"Pugno Invincibile dell’Imperatore - Un colpo per uccidere!" Fei ruggì come una belva mentre i suoi lunghi capelli neri venivano scossi dal vento.


Nel culmine della battaglia, il re scatenò il potere dominante del barbaro. Senza trattenersi, liberò all'istante tutta la sua forza simile a quella della classe Solare.


Il pugno dorato d’energia generato dalla tecnica si precipitò in avanti come un meteorite gigante. Fei continuò a colpire ripetutamente, rilasciando numerosi attacchi. Sfruttando i Sigilli Spirituali dei Pugni Spaziali, Fei infuse parte della sua forza nell’area attorno alla nave, uccidendo i membri della Tribù che assalivano lo scafo e creando problemi ai quattro guerrieri squalo.


Quando la battaglia raggiunse l'apice, l'intero mare iniziò a ruggire.


"Sporchi umani! Morite!"


Le sillabe antiche che uscivano dalle bocche dei guerrieri squalo suonavano come due massi che venivano sfregati l’uno con l’altro, erano feroci e minacciose.
I tridenti rossi nelle loro mani sembravano imbevuti di potere demoniaco. Ogni volta che venivano branditi, emettevano un lamento straziante. Nuvole di vapore sanguigno turbinavano attorno alle armi, come se le anime degli annegati li stessero maledicendo, confondendo la mente degli avversari e facendoli impazzire.


Quei guerrieri squalo erano spietati e cercarono di sterminare immediatamente gli umani su Splendore.


Se non fosse stato per la protezione di Fei, gli altri a bordo sarebbero impazziti e morti. Persino maestri come Torres avrebbero riportato ferite gravi, forse irreversibili.


Quei tridenti di ferro somigliavano alle armi usate dagli altri membri di alto rango della Tribù del Mare, come quelle creature a sei braccia. Erano armi rare, tipiche della loro razza.  


Fortunatamente, l'esperienza di Fei nel Mondo di Diablo lo aveva abituato ad ogni tipo di attacco. Erano comunissimi mostri del genere nel gioco e, se tecniche simili potevano funzionare contro altri maestri, sarebbero state inutili contro Fe. Era come cercare di solleticare i piedi ad una persona che indossava delle scarpe.


La battaglia durò più di un'ora.


Fei uccise due guerrieri squalo e ne ferì gravemente altri due, costringendo la Tribù del Mare a ritirarsi ancora.


Dopo quello scontro, l'equipaggio di Splendore divenne davvero preoccupato.


Non c'era da stupirsi se si diceva che la Tribù del Mare avesse quasi conquistato l'intero continente di Azeroth. Si erano risvegliati da un lungo sonno per motivi ignoti e non avevano ancora completamente recuperato le forze, eppure i loro guerrieri erano già così potenti, e sembrava avessero numerosi maestri. Chissà se, nel prossimo assalto, sarebbero comparsi mostri di classe Solare.


Di questo passo, per quanto sarebbe potuto resistere ancora il re di Chambord? Persino Fei sentiva la minaccia incombente.


I guerrieri della Tribù del Mare erano forti per natura, con fisici possenti come i barbari. I loro corpi resistevano all'enorme pressione degli abissi, rendendoli duri come l'acciaio. Non sarebbero stati in netto svantaggio nemmeno contro un barbaro come Fei.
Viste le loro stirpi potenti e le antiche tecniche di combattimento misteriose che possedevano, era difficile affrontarli visto che il vasto oceano era il loro habitat naturale.


Se quei quattro guerrieri squalo avessero affrontato un Signore di classe Solare avanzato di recente invece di Fei, l'avrebbero già ucciso.


"Cosa sta succedendo? Perché quelle maledette creature sono così interessate a Splendore? C'è forse un tesoro divino a bordo che vogliono? O... sono qui per me?" Fei ci rifletté, ma non riusciva a trovare una risposta.


…


Il giorno dopo.


La nave Splendore era di nuovo gravemente danneggiata.


Anche se Fei la stava proteggendo personalmente, non poteva difenderla alla perfezione di fronte all’attacco di due Signori di classe Solare.


Doveva proteggere la nave e non poteva muoversi liberamente, limitando la sua forza. Nella maggior parte dei casi, si limitava a parare gli attacchi.


Dopo quattro ore, però, i membri di alto rango della Tribù, come le creature a sei braccia, metà uomo e metà serpente, e i guerrieri squalo, alla fine  trovarono un'apertura. Coordinati perfettamente con i due Signori Solari, sfondarono la sfera d'energia creata dalle fiamme dorate e distrussero il rostro di Splendore.


La situazione era davvero pericolosa.


In quel momento critico, l'intera prua sarebbe stata annientata se Figlio del Vento Torres, rischiando la vita, non l'avesse protetta!


Gran parte della nave fu salvata, ma Torres, gravemente ferito, perse ogni capacità di combattere.


Anche i nove studenti dell’università di Chambord riportarono ferite. Oscar, appassionato di alchimia e altri campi insoliti, era il più debole e il più colpito. Ora giaceva a letto, come Torres.


Buckingham e gli altri prigionieri di Leon invece non subirono nessuna perdita perché non avevano partecipato allo scontro.


Quando nessuno guardava, un sorriso sinistro comparve sul volto di Re Buckingham di Leon.


Il giorno dopo.


La Splendore era in una situazione disperata.


La formazione magica di navigazione non era stata ancora riparata. Le formazioni dell’impero Leon erano uniche. Anche se Neymar, uno dei nove studenti, eccelleva nel campo delle formazioni, non poteva riparare tutto da solo in un giorno


Gli attacchi della Tribù del Mare rimanevano feroci.  


Ogni tre ore lanciavano un nuovo assalto, e maestri sempre più potenti emergevano.  


Verso il tramonto, apparve un membro della Tribù in grado di rivaleggiare con Fei. Se il re non avesse evocato lo Spaccapietre del Re Immortale e usato la sua tecnica più potente, il Turbine, avrebbe perso.


Quel maestro era l'avversario più terribile che Fei avesse mai affrontato da quando era diventato un Signore di classe Solare.


Era una crisi che nemmeno Fei aveva previsto prima del viaggio.


Proprio quando stava valutando l'ipotesi di abbandonare i prigionieri di Leon e tornare a Chambord con la coda tra le gambe, un salvatore inaspettato fece finalmente la sua comparsa!


