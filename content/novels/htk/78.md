---
weight: 780
title: Capitolo 78 – Il Supremo Capo del Campo delle Ranger
pubDate: 2024-05-13T14:41:47.864Z
tags:
    - htk
---

Capitolo regolare,
0 capitoli in coda, 0/5
-Schadenfreude

I suoi capelli rossi assomigliavano ad una nuvola di fuoco. Numerosi simboli mistici erano incisi sulla sua armatura raffinata e il potere magico circolava sulla sua superficie. Gli stivali di cuoio bianco le arrivavano alle ginocchia come dei rampicanti. Le sue cosce lisce erano esposte, snelle e splendide; erano bianche come la neve ed emanavano un fascino mozzafiato e seducente.
La gonna da battaglia color blu cielo circondava le sue anche allettanti. Il suo girovita sembrava un salice ondeggiante; era così sottile da poter essere afferrata con solo due mani. Il suo petto aveva mantenuto il suo fascino sotto l'armatura leggera di cuoio. Il suo viso splendido faceva sentire in colpa chi lo guardava. Il suo temperamento era per lo più apatico ed elegante, ma sopratutto stupendo...

Questa era Andelisha-Elena, un'austera valkiria inviolabile e il Fiore del Campo più bello nell'intero mondo di Diablo.

Passò silenziosamente attraverso il portale come se stesse viaggiando per lo spazio-tempo. Apparì nella sala e si presentò di fronte a Fei.

La bellezza di Elena era fiorita.

Per molto tempo da quando l'ultimo Fiore del Campo sorprendentemente si era innamorata del signore del terrore Diablo e si era demonizzata, nessuna donna era riuscita ad occupare questo titolo finché non era nata l'elegante Elena. Questa giovane guerriera aveva conquistato l'intero continente con la sua bellezza e il suo coraggio.

"Signor Fei. Ho sentito la tua chiamata dal Campo delle Ranger." Elena si inchinò e lo salutò come la gente nel mondo di Diablo porgeva i suoi rispetti al suo re. "Hai qualche compito per me?"

"Elena, puoi chiamarmi Alexander d'ora in poi!" Fei indicò una sedia di pietra accanto a lui. Sorrise e chiese: "Accomodati pure. Com'è andata? Credo che tu abbia informato la sacerdotessa Akara e il capo Kashya di questo mondo, no?"

"Sì. Ho riferito loro le informazioni secondo gli ordini, sua maestà Alexander."

Elena si era abituata velocemente a chiamarlo "Alexander". Negli ultimi dieci giorni circa, era passata da una sorpresa e uno shock iniziale a calma serena; aveva capito la pozione che aveva Fei in questo mondo. Quando era stata evocata nel continente Zenit per errore da Fei circa dieci giorni fa, Elena era rimasta sconvolta dalla tranquillità e dalla bellezza di questo mondo.
Non c'erano mostri, né demoni, e non c'erano le invasioni e l'inquinamento dei poteri malvagi dell'inferno. C'era solo aria pulita, acqua fresca, piante lussureggianti e montagne verdi. Tutto qui era pieno di vita e fiorente; sembrava uguale al paradiso di cui tutti parlavano nel mondo di Diablo. Elena si innamorò a prima vista di questo mondo.

Negli ultimi dieci giorni, era potuta entrare nel castello di Chambord per quattro ore al giorno e osservare e studiare questo ambiente in quanto ospite di Fei. Questo includeva le regole di questo mondo, l'identità di Fei, la posizione di Chambord e il ciclo giorno e notte. Dopo aver compreso tutto, con il permesso di Fei, Elena aveva trasmesso tutte queste conoscenze ai due capi del Campo delle Ranger, Akara e Kashya.

"Eh, bene. Grazie per il tuo duro lavoro. Oh, giusto, dopo qualcuno ti condurrà in un luogo. Per favore osservarlo con attenzione e riferiscimi le tue scoperte." Fei non si comportava affatto come un re di fronte ad Elena. Le passò con noncuranza una grossa mela rossa e sorrise: "Allora i capi Akara e Kashya hanno deciso se accettare le mie proposte?"

Elena ne fu sorpresa, prese velocemente la mela e il suo viso bianco arrossì lievemente; abbassò la testa e rispose: "Sì. Tuttavia il capo Akara spera che Chambord possa aiutare un po' il Campo delle Ranger mandando del cibo."

<em>'Oh, cibo? ...Posso solo fare un tentativo e vedere se posso convertire del cibo e trasportarlo nel mondo di Diablo.'</em> Fei ci pensò e disse: "Discuterò personalmente della questione in seguito."

In quel momento, le guardie fuori dal palazzo gridarono per informare Fei che era arrivato il guardiano Oleg e che stava aspettando fuori.

"Lasciatelo entrare!"

Non appena finì di parlare, il guardiano Oleg si precipitò dentro con entusiasmo. Il suo viso era rosso e il grasso sulla sua faccia stava tremando, come se fosse accaduto qualcosa di importante. Si inchinò umilmente e fece un po' di passi avanti finché non raggiunse Fei. Si inchinò per porgere i suoi rispetti a Fei mentre sorrideva e lusingava: "Sono qui per fare rapporto a sua maestà, ottime notizie, ahahah, la nuova prigione è stata completata, ed è pronta per essere usata immediatamente!"

Mentre stava parlando, notò velocemente Elena seduta a fianco del re. Rimase subito scioccato dalla bellezza di questo Fiore del Campo, ma non gli venne nessun intento malvagio e lascivo. Primo, sapeva chiaramente che questa ragazza probabilmente aveva un rapporto stretto con il re Alexander; lo poteva capire dal modo in cui lei guardava sua maestà. Inoltre Oleg era almeno un guerriero ad una stella e percepiva vividamente che il potere di Elena superava di gran lunga il suo. Notò anche quanto valeva la sua armatura magica incisa... Tutto questo gli suggerì chiaramente di sopprimere ogni pensiero impuro. Non poteva offendere la ragazza di fronte a lui, altrimenti sarebbe morto dolorosamente.

Dopo aver sentito il rapporto di Oleg, Fei annuì con soddisfazione e disse: "Ottimo, hai fatto un buon lavoro. Sono soddisfatto. Ora organizza alcuni carcerieri e trasferite tutti i prigionieri dalle Segrete dell'Acqua nel nuovo carcere. D'oggi in avanti, sigilla completamente la Prigione di ferro. Nessuno potrà entrarci senza il mio permesso."

"Ai suoi ordini sua maestà!" Oleg si entusiasmò sentendo il complimento di Fei. Annunciò la sua lealtà ad alta voce.

"Eh, un'altra cosa. Questa signorina Elena è la mia... amica." Fei stava per usare "fidata sottoposta" o "confidente", ma pensò che la parola "amica" fosse più adatta. Continuò: "Dopo che avrai finito di trasferire i prigionieri, conduci Elena nella Prigione di Ferro per una visita. Ricorda, non fare domande. Torna nel palazzo da solo dopo che finirà. Ho qualche grande ricompensa da darti."

"Dio la benedica brillante e compassionevole re." I denti di Oleg stavano per rompersi per l'entusiasmo dopo aver sentito questa promessa. Dopo aver incontrato spesso il re, aveva capito ancora di più la sua personalità. Se Fei l'aveva definita una grande ricompensa, significava che sarebbe stato un premio di qualità. Poi ricoprì Fei di un'altra serie di lusinghe.

"Elena, seguilo. Quel posto è un po' strano. Potresti scoprire qualcosa di interessante, ma c'è un'enorme porta di ferro nera. Non attraversarla per ora, va bene?"

Elena si alzò, annuì e seguì il guardiano Oleg fuori dal palazzo del re.

Dopo aver visto scomparire entrambi dalle porte della sala, Fei si leccò le labbra e si sfregò le tempie. Aveva troppe faccende di cui occuparsi. Anche se stava delegando la maggior parte dei compiti a Brook e a Bast, era ancora estremamente occupato e non aveva tempo di prendere respiro.

C'era una lieve fragranza di fienarola nell'aria. Era stata lasciata da Elena quando si era seduta.

Luce dorata passava oltre le enormi statue degli dei e illuminava il palazzo. Fei rimase a prendere il sole, chiuse gli occhi e apprezzò la meravigliosa fragranza. Il suo flusso di pensieri all'improvviso diventò scorrevole e allegro come sempre, e ripensò cos'era successo poco tempo fa.

.....

Dodici giorni fa.

Dopo che Fei aveva ideato i dieci progetti dei vestiti e aveva "spaventato" la sua bella fidanzata con i progetti dei reggiseni, non gli era rimasto nulla da fare. Perciò cercò di comunicare con la fredda voce misteriosa nella sua mente e tornò nel mondo di Diablo.

Mondo di Diablo, Campo delle Ranger.

Non appena entrò nel Campo delle Ranger, fu circondato da acclamazioni. Si guardò attorno e fu sorpreso nello scoprire che la sacerdotessa Akara e il capo militare Kashya avevano condotto tutti tti nell'accampamento ad inginocchiarsi e a pregare con devozione nel luogo dov'era apparso l'ultima volta. Quando lo rividero, tutti saltellarono e iniziarono ad esultare incessantemente.

"Signor Fei, finalmente sei tornato!"

Il viso vecchio di Akara mostrò un sorriso simile ad un dente di leone, mentre Kashya e gli altri fissarono Fei con entusiasmo. Tutti stavano rivelando espressioni di rispetto e ammirazione. Fei aveva visto raramente delle razioni del genere nei NPC.

"Eh... cos'è successo?"

Fei non era abituato al loro entusiasmo. Questa strana situazione gli fece venire la sensazione che queste persone volessero qualcosa da lui.

Elena era accanto a lui e gli riferì: "Signor Fei. Hai ucciso il capo demoniaco malvagio Andariels e hai aperto una via che collega il continente delle Ranger ad est. Secondo il patto di sangue dei nostri antenati, ora sei il capo supremo..."

"Ora sarei il capo supremo del Campo delle Ranger?"

Fei era sbalordito. Si ricordò all'improvviso che, quando stava uscendo dal mondo di Diablo, Elena non glielo aveva menzionato. Si girò e guardò Akara, Kashya e gli altri, e senza cercare di nascondere la sua soddisfazione disse: "È vero? Sono davvero il capo supremo del Campo delle Ranger?"

"Sì, esatto." Nonostante Akara volesse riempire di calci quella faccia dall'espressione "insolente" e spudorata, la questione riguardava il patto dei suoi antenati, così non poteva essere disubbidiente. Doveva rispondere pazientemente.

Anche Kashya e Charsi annuirono in segno di conferma.

"Ahah, significa che non dovrò pagare per le pozioni e le pergamene di Akara, o per ingaggiare mercenari da Kashya o per comprare equipaggiamento e oggetti da Charsi? Ahahahahah..." La risata di Fei era davvero spudorata; sembrava aver rivelato la sua natura. Questa idea viscida e sfacciata gli era venuta quasi all'istante dopo aver saputo di essere diventato il capo supremo.

Una grande attrattiva lo stava "salutando" dolcemente, così vicina che Fei quasi poteva sentirne il profumo.

Tuttavia...

"È impossibile. Anche con il patto dei nostri antenati, il capo supremo non può ottenere nulla gratuitamente nel campo... signor Fei, devo avvertirti che, in quanto supremo capo, hai il potere di convocare tutti al tuo servizio e hai anche il potere di porre divieti. Tuttavia hai anche l'obbligo di proteggere e combattere per tutti, per ogni costruzione, ogni mucca, perfino ogni gallina. Ti ho anche detto molto tempo fa che tutto nel mondo ha un suo equilibrio... Naturalmente, in segno di rispetto al supremo capo, d'ora in avanti potrai acquistare da chiunque a metà prezzo, incluse le mie pozioni e le mie pergamene." Disse l'avida Akara stringendo i denti. Le sue parole infransero i sogni di Fei di ottenere tutto gratuitamente.

"Eh... metà prezzo?" Fei si sfregò il mento con delusione. Non ebbe altra scelta se non annuire e dire: "Anche se è ancora costoso, è un ottimo affare."

"Onorabile Fei. Abbiamo intenzione di aprire l'altare del giuramento dei nostri antenati. Dopo il rituale, diventerai ufficialmente il capo supremo del Campo delle Ranger... Il barbuto Cain si fece avanti e porse i suoi saluti a Fei portando il suo bastone. "Secondo le leggende del continente delle Ranger, ogni supremo capo potrà ottenere tre abilità miracolose e leggendarie dal grande dio. È il momento perfetto, presto, iniziamo il rituale!"

Fei si rese conto che la situazione nel mondo di Diablo stava andando verso una direzione sconosciuta.



