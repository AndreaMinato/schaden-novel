---
weight: 7861
title: Capitolo 786 - Spinto giù (prima parte)
pubDate: 2025-07-30T15:15:55.785Z
tags:
    - htk
---


Capitolo regolare,
0 capitoli in coda ,
sponsorizzazioni 1 euro a capitolo,
-Schadenfreude


Tutti nell’accampamento diedero il benvenuto a Dessler quando si unì a loro, specialmente le centinaia di studenti universitari.


Sotto la guida di Louise, la “piccola strega”, gli studenti organizzarono una piccola celebrazione per Dessler. Essendo della stessa fascia d’età e avendo entrambi vissuto momenti difficili, i ragazzi divennero rapidamente amici. Si integrarono bene, e risate e allegria risuonarono nel campo.


L’unico aspetto che gli studenti faticavano ad accettare era l’enorme aumento di forza di Dessler in così poco tempo. Ora, se lo avesse voluto, il ragazzo cieco poteva polverizzare facilmente rocce e spade di ferro temprato con la sua potente energia spirituale. Era davvero incredibile.


Tuttavia, poiché Dessler era rimasto per sempre sull’isola Crimine di Sangue, non sapeva nulla del mondo esterno ed era puro come un foglio bianco. Questo permise agli studenti di sentirsi meglio, dato che erano più esperti.


Sotto suggerimento della piccola strega, gli studenti raccontarono ridendo al nuovo amico ciò che accadeva nel continente, sperando di fargli capire meglio la situazione. In particolare, quando si trattava delle gesta eroiche e leggendarie del re, tutti cercarono di parlagli di Fei.


Queste storie fecero ribollire il sangue a Dessler.


Per la prima volta, il ragazzo scoprì che la figura potente che gli aveva donato una seconda vita era una persona così leggendaria, capace di qualsiasi cosa.


Fei era contento di vedere questa scena vivace.


Era molto più facile per persone della stessa età divertirsi insieme.


Dopo aver sofferto la perdita di tutti i suoi cari, prendersi cura di Dessler con troppa premura avrebbe potuto danneggiare questo ragazzo intelligente. Solo le risate e l’accettazione da parte di coetanei potevano aiutarlo a dimenticare il dolore e integrarsi nella sua nuova casa, Chambord.


…


Il sole splendeva sull’isola.


Dopo una notte di pianificazione e preparativi, gli accampamenti delle truppe di Chambord erano stati allestiti.


Sotto la luce del sole, riflessi metallici rimpiazzavano l’erba verde, la spiaggia bianca e le montagne enormi.


I soldati avevano assemblato ogni tipo di struttura metallica, montando meccanismi difensivi. Una volta posizionati, gli ufficiali di Chambord dalle corazze brillanti si spostavano tra di essi.


Una magia densa, ma leggera permeava l’aria e oltre 50 balestre Ammazzadraghi di seconda generazione erano disposte attorno all’accampamento. Le frecce, capaci di uccidere facilmente membri d’élite di classe lunare, erano già cariche, pronte a eliminare qualsiasi nemico che osasse avventurarsi in questo territorio.


L’equipaggiamento e le attrezzature militari di Chambord erano influenzate dalle idee che il re aveva portato dalla sua vita precedente sulla Terra.


Chambord aveva ora un impianto di produzione standardizzato sotterraneo. Anche se era di dimensioni e capacità limitate, era sufficiente per le esigenze di un piccolo regno. Tutte le armi e gli oggetti magici erano progettati dal laboratorio degli scienziati pazzi o dall’Università Civile e Militare di Chambord, messi alla prova e approvati prima della produzione in serie.


Le armi progettate sotto l’influenza del mondo moderno erano potenti, facili da usare e semplici da riparare. I poliziotti ben addestrati potevano persino assemblare componenti di tre o quattro oggetti distrutti per crearne uno nuovo in poco tempo.


Questa era la prima volta che gli accampamenti moderni di Chambord venivano rivelati.


Fei era orgoglioso e sentiva che la parola "inespugnabile" descriveva perfettamente il campo.







