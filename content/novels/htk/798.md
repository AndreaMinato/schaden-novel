---
weight: 798
title: Capitolo 798 - L’Incontro dei Due Reali (dodicesima parte)
pubDate: 2025-09-10T17:33:43.431Z
tags:
    - htk
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


Era evidente che avrebbero usato questo maestoso palazzo divino, situato al centro della città, per resuscitare il dio demoniaco.


Inoltre, visto che quella principessa della Tribù del Mare aveva fatto di tutto per intrappolare Fei nel palazzo, il re sospettava che potessero esserci altre entità misteriose e terrificanti al suo interno.


Perciò, il re non osò essere imprudente. Proteggendosi bene con fiamme d’energia dorata, avanzò lentamente.


Nel palazzo c'erano molte colonne di pietra giganti su cui erano incisi motivi a spirale. Questi pilastri erano tutti delle stesse dimensioni e della stessa altezza. Come alberi in una foresta, sorreggevano silenziosamente il soffitto del palazzo, collegando il pavimento liscio all'alto tetto.


Il pavimento di pietra nera era illuminato da una luce mistica e al contempo terrificante, che creava un'atmosfera opprimente e tetra.


Fei osservò attentamente il pavimento e si accorse che era liscio come il vetro. La superficie era ricoperta da uno strato di cristallo spesso un pollice, e all'interno di questo strato cristallino c'erano piccoli tunnel rossi, simili ai vasi sanguigni di un corpo umano. In effetti, si muovevano leggermente e sembravano estremamente strani!


Tap! Tap! Tap!


Fei scatenò tutta la sua forza ed evocò tutti i componenti dell’equipaggiamento del Re Immortale in suo possesso. I suoi stivali da battaglia metallici producevano una serie di rumori secchi e nitidi mentre camminava sul pavimento liscio, enfatizzando il freddo e la solitudine del luogo.


L'energia spirituale di Fei si diffuse velocemente come una marea per percepire i dintorni.


Tuttavia l'espressione del sovrano cambiò all'istante.


Improvvisamente notò che la sua energia spirituale era fortemente repressa all'interno del palazzo. All'esterno, la sua energia spirituale poteva coprire un'area di circa 6.000 metri attorno a lui, ma qui dentro poteva estendersi solo per circa 500 metri; meno di un decimo della sua efficacia.


Inoltre, le leggi naturali riguardanti tempo e spazio erano diverse rispetto al mondo esterno e completamente confuse; Fei non riusciva assolutamente a distinguere le direzioni.


Allo stesso tempo, Fei sentì che la sensibilità dei suoi cinque sensi si era ridotta significativamente. L'aria in questo spazio era spessa e malvagia, facendolo sentire come se fosse in una palude maleodorante dalla quale non poteva uscire!


Tutte queste stranezze convinsero Fei che l'altare del dio malvagio si trovasse all'interno di questo palazzo.


Brandendo lo Spaccapietre del Re Immortale, Fei procedette lentamente in avanti, concentrato al 100%.


Questa scena ricordava in qualche modo quando si muoveva da solo nel Mondo di Diablo e affrontava un boss terrificante alla fine.


A poco a poco, Fei scoprì un altro aspetto strano di questo palazzo.


Sebbene dall'esterno l’edificio apparisse magnifico e di forma quadrata, con ogni lato che non poteva essere più lungo di 1.000 metri, Fei aveva camminato per almeno 5.000 metri senza ancora raggiungerne la fine.
Il sovrano ebbe l'impressione che queste colonne di pietra si estendessero all’infinito e formassero una formazione illusoria. Dopotutto, non riusciva a vedere i confini perché davanti a lui era ancora tutto buio pesto.


‘Magia dello spazio? O una formazione illusoria?’ Pensò Fei.


Poi, chiuse gli occhi e cercò di usare la sua pura energia spirituale per percepire l'ambiente circostante.


Dopo aver proceduto in questo modo per più di dieci minuti, il suono di acqua che scorreva che aveva sentito in precedenza divenne sempre più forte.


Fei smise di muoversi e aprì gli occhi.


Vide un piccolo fosso di fronte a lui. Più che un fosso, era un canale stretto profondo circa un palmo. I bordi di questo tunnel erano lisci, ma era posizionato nel pavimento cristallizzato in un modo strano e agghiacciante. La cosa più sorprendente era che un misterioso liquido dorato scorreva dentro il tunnel. Sebbene questo flusso di liquido dorato fosse sottile, in qualche modo creava rumori forti e fragorosi, come se Fei si trovasse di fronte a un oceano.


Fei mostrò un'espressione sbalordita. Dopo un breve momento di osservazione, aveva già capito cosa ci fosse dentro il tunnel.


Sangue!


Sangue dorato!


"È il sangue di quella principessa della Tribù del Mare…"


Fei ricordò improvvisamente il sangue dorato che era colato dal volto di quella donna quando il suo Pugno dell'Imperatore Invincibile l'aveva ferita fuori dal palazzo divino. La sensazione e l'aura del suo sangue erano le stesse di questo liquido dorato nel tunnel.


"Possibile che la principessa della Tribù de Mare della Fragranza sia stata abbastanza folle da versare il suo sangue in questo tunnel?" Fei aggrottò le sopracciglia mentre continuava a riflettere.


Poi, si accovacchiò e toccò il liquido dorato con un dito, lo annusò e ne percepì attentamente l'energia.


Conteneva una lieve energia di alto livello.


Come se si fosse accesa una lampadina nella sua testa, le sue sopracciglia aggrottate si distesero improvvisamente, e mormorò: "Ora capisco! Quindi è così! Sebbene questo capo della Tribù del Mare della Fragranza sia una donna, è terrificante e spietata. È spietata con gli altri e crudele anche con sé stessa.
Per accelerare la resurrezione di questo dio malvagio, ha pagato un prezzo così alto!"


Il re si alzò immediatamente e seguì il tunnel che conteneva il sangue dorato, lanciandosi in avanti rapidamente.


Come si aspettava, trovò la fine di questo palazzo labirintico dopo pochi minuti.


Trovò un cancello quadrato e luminoso.


Whoosh!


Fei lo superò all'istante, dall'altra parte era estremamente luminoso.


Le luci intense fecero strizzare gli occhi a Fei, abituato all'oscurità, ma la sua mente era più che lucida. Posizionò immediatamente lo Spaccapietre del Re Immortale di fronte a sé per proteggersi ed esercitò forza con le gambe, aiutandolo a scattare e cambiare posizione, nel caso in cui nemici terrificanti avessero attaccato.


Dopotutto, lì dentro stava per resuscitare un dio malvagio.


Tuttavia, l'attacco a sorpresa che Fei aveva previsto non si materializzò, e non era un inferno di sangue quello che trovò.


Invece di montagne di cadaveri e fiumi di sangue, Fei sentì una serie di cinguettii e un profumo inebriante.


La brezza che soffiava non era nemmeno gelida, era calda.


Fei aprì lentamente gli occhi e rimase stordito.


Non riusciva a credere a ciò che stava vedendo!


Davanti a lui c'erano erba verde e alberi rigogliosi. Più lontano, alcuni splendidi uccellini gialli saltellavano tra gli alberi e cantavano come piccole fate, e alcuni cerbiatti multicolori correvano giocando. Mentre un fiume limpido scorreva attraverso gli alberi, ogni tanto apparivano schizzi bianchi, e alcuni pesci dorati saltavano fuori dall'acqua agitando le code.


In mezzo a questa bellissima scena, un giovane uomo attraente vestito di bianco guardava Fei con un sorriso. Il suo corpo era robusto e un bell'uccello giallo era posato sulla sua spalla.


"Ma... cosa sta succedendo?" Fei era sbalordito.


‘Non ha un cazzo di senso!’ Pensò tra sé e sé.


Secondo tutte le storie che aveva letto nella sua vita precedente, ci sarebbe dovuto essere l'altare che stava resuscitando quel dio malvagio dietro il cancello. Anche se non ci fossero state montagne di cadaveri, doveva almeno essere tetro, pericoloso e pieno di insidie. Inoltre, quel dio malvagio quasi ridestato avrebbe dovuto attaccare follemente qualsiasi estraneo, specialmente gli umani, che per la Tribù del Mare erano come cibo!


Perciò, Fei non riusciva a comprendere questo spazio paradisiaco di fronte a lui!

