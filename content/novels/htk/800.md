---
weight: 800
title: Capitolo 800 - L'Uccisore di Divinità
pubDate: 2025-09-17T08:37:09.442Z
tags:
    - htk
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


"Come mi hai scoperto?" Chiese il giovane in bianco, aggrottando le sopracciglia.


Quella sensazione eterea e celestiale era svanita, rimpiazzata da un'energia omicida e violenta. Fei non era sicuro di quando, ma i capelli neri del giovane stavano lentamente diventando rossi, simili a una pozza di sangue denso. Inoltre, la sua veste bianca era stata macchiata dal sangue color oro grigiastro, e aderiva strettamente al suo corpo.


L’aspetto più scioccante era che i segni dei pugni sul suo corpo erano vividi, come se qualcuno li avesse accuratamente scolpiti su una statua di pietra usando uno scalpello, e questi segni erano ovunque sotto il collo. Oltre ai danni causati dai pugni, anche il martello da guerra di Fei aveva lasciato altri segni e ferite scioccanti sul corpo del giovane.


Tutte queste lesioni avevano trasformato la pelle del giovane in uno strato di poltiglia di carne, e le ossa bianche si intravedevano attraverso le ferite. Alcune ossa erano rotte, e le estremità affilate spuntavano dal suo corpo come gli aculei di un riccio. Era uno spettacolo terrificante.


Era difficile credere che il giovane non fosse ancora morto dopo essere stato ferito a tal punto. Ma sopratutto, era stato capace di contrattaccare con un pugno, scagliando via Fei lontano come una palla.


"Ahahahahahah!" Fei rise con orgoglio mentre barcollava leggermente. Sebbene fosse gravemente ferito anche lui, e molto sangue colasse dal suo corpo, era comunque in una situazione migliore rispetto al suo avversario.


Guardando quel giovane, Fei mostrò un sorriso di apprezzamento, come un artista che stava osservando il proprio capolavoro.


"Come ti ho scoperto? La tua storia era perfetta, e non ho scoperto nulla. Tuttavia, in questo posto non fa male essere cauti. Anche se tu fossi il discepolo numero uno del Grande Guerriero Continentale Maradona, ti picchierei fino a farti perdere la capacità di contrattaccare. Sono più abituato ad avere tutto sotto controllo.
Tuttavia, non appena ho iniettato la mia energia in te, ho capito che non sei Saviola. La tua composizione corporea non è umana!"


"Oh, capisco. Sei un umano scaltro." Il giovane vestito di bianco annuì lievemente.


"Come dovrei chiamarti? Saviola? Ahah o Dio Demoniaco Kluivert?" Fei sogghignò. Era certo che quel giovane vestito di bianco fosse in realtà la divinità malvagia della Tribù del Mare. A parte un dio, nessuno nel Mare della Fragranza sarebbe stato in grado di contrattare mentre venivano soppressi dal re.


"Sono una delle 72 Divinità Fondamentali dell'Abisso Marino, Signor Kluivert." Kluivert annuì e disse mentre luci rosse lampeggiavano arroganti nei suoi occhi: "Sto solo usando il corpo di quell'idiota di nome Saviola. Un piccolo umano osava dire di voler uccidere un dio. Ridicolo! Ora, mi sono impossessato del suo corpo e l'ho usato per resuscitare!"


Fei aggrottò le sopracciglia e disse: "Quindi, il vero signor Saviola era già stato qui prima?"


"Esatto. Quell'idiota è stato mandato qui da quel maledetto Grande Guerriero Continentale Maradona, ed è arrivato tre giorni fa. Voleva sopprimermi, ma è un idiota arrogante e debole come un insetto. Ahahahah! L'ho ucciso, mi sono fuso con il suo corpo e ho letto i suoi ricordi. Pensavo che sarei riuscito a ingannarti con questo corpo, ma… Hahaha! Non importa. Se questo gioco non funziona, ne faremo un altro. Userò tutta la mia forza per ucciderti, hahaha!"


"Capisco!" Fei rifletté e comprese perché questo dio malvagio, appena resuscitato, sapesse così tanto del continente, come l'attuale Grande Guerriero Continentale Maradona e Saviola, il suo discepolo numero uno.


‘Tuttavia, come fa il Grande Guerriero Continentale Maradona a sapere che un dio malvagio sta comparendo nel Mare della Fragranza? Ha mandato qui il suo miglior discepolo per risolvere la situazione, ma non è stato efficace, causandone la morte. Uh… Dev'essere successo qualcosa che ha causato un errore di calcolo a Maradona.’  Pensò Fei.


Se Fei non si sbagliava, la chiave era quella principessa della Tribù del Mare.


Da quel che aveva scoperto il sovrano, quella donna aveva usato il suo sangue reale dorato, che conteneva potere divino, per accelerare la resurrezione del Dio Malvagio Kluivert.


Per questo, Saviola era stato imprudente ed era morto in fondo al mare, donando il suo corpo a questo dio malvagio.


Mentre Kluivert si avvicinava sempre più a Fei, lo prese di mira e disse: "Da decine di migliaia di anni, tu sei il secondo umano che mi ferisce. Dovresti esserne orgoglioso".


"Davvero?" Fei sogghignò e cercò di riprendersi il più velocemente possibile. Aveva già bevuto la pozione che teneva in bocca, e l'effetto medicinale aveva già iniziato a guarire le ferite.


Nel frattempo Fei chiese senza alcuna sincerità: "Quindi, dovrei ringraziarti?"


"Umano, presta attenzione al tuo tono. Stai parlando con un dio."


Fei sogghignò di nuovo e rispose: "Un dio? Signor dio, quanta forza hai rispetto al tuo apice?"


In quel momento, il re aveva già scoperto qualcosa di interessante.


"Chiunque osi offendere un dio sarà punito!" Il tono ignorante di Fei aveva già provocato Kluivert.


Kluivert girò leggermente la testa, e l'osso del collo, che non si era ancora completamente frantumato, iniziò a scricchiolare. Poi, una strana luce grigia brillante brillò sul suo collo e si mosse verso il basso, guarendo le terribili ferite in un lampo. Tutto il sangue era evaporato, e persino il suo vestito era tornato bianco e ora sventolava nell'aria.


Era l'abilità folle di un dio!


L'attacco a sorpresa di Fei ora sembrava inutile.


Era questo il potere di un dio? Solo questa velocità di recupero folle poteva far disperare ogni avversario.


Dopodiché Kluivert mostrò un sorriso beffardo mentre guardava Fei in modo provocatorio.


Il sovrano non smise di sorridere. In quel momento, la Pozione Curativa aveva fatto effetto, aveva eliminato quell'energia violenta nel suo corpo e guarito anche tutte le ferite.


Questa scena sorprese Kluivert, e il sorriso beffardo sul suo volto si irrigidì per un secondo. Poi, disse: "Interessante. Puoi guarire le ferite lasciate da un dio? Umano, mi sorprendi davvero..."


Improvvisamente, agitò la mano e scagliò un raggio di luce grigio-dorato senza alcun preavviso, e questo lampo si avventò verso Fei con una forza distruttiva. Era così veloce da superare i tempi di reazione umani.


"Un dio che attacca a tradimento?" Un sorriso apparve sul volto di Fei mentre pensava: ‘Questo dimostra che non è troppo sicuro di sé!’


Il re non cercò di affrontare frontalmente questo colpo. Invece, si mosse e lo schivò.


Nel secondo successivo, apparve dietro Kluivert. I barbari erano maestri nel combattimento a distanza ravvicinata, quindi l'opzione migliore di Fei era avvicinarsi e picchiarlo.


I pugni avvolti dalle fiamme di energia dorata squarciarono lo spazio e si avventarono contro questo mostro.


Boom!


Lo spazio tremò violentemente.


Fei distrusse la figura di fronte a sé, ma non versò sangue, né tocco qualcosa di tangibile. Mentre i suoi pugni la attraversavano, una scia di energia mortale lo attaccò da dietro. A quanto pareva Fei aveva colpito solo un'immagine residua lasciata da Kluivert a causa della sua alta velocità.


La vera divinità malvagia era già apparsa dietro il sovrano e aveva attaccato ferocemente.


Uno dorato e uno grigio, i due cambiarono posizione continuamente e attaccarono dimostrando una velocità estrema. Le onde di energia violenta si espansero in tutte le direzioni, e il bel paesaggio erboso con gli alberi pieni di vita si offuscò e scomparve. Come un dipinto strappato, i dintorni tornarono lentamente ad essere quel palazzo divino buio come la pece.


Quei giganteschi pilastri di pietra con motivi a spirale erano ancora ovunque, e il pavimento era liscio come uno specchio. Tutti quegli alberi che erano stati spezzati nell'illusione erano questi pilastri di pietra.


Per un momento, Fei e questo dio malvagio stavano combattendo alla pari.


"Ahahah! È questa la forza di un cosiddetto dio? Sono deluso.” Fei rise, prendendo in giro il suo avversario. In quel momento, era già sicuro della situazione. Aveva confermato che a questo dio malvagio era rimasta solo una frazione della sua forza ed era lontano dal suo apice.


"Come osi offendere un dio? Muori!"


Luci grigie e fredde si sprigionarono dagli occhi di Kluivert, sembrava fosse un antico cadavere. Mentre ruggiva, usò ogni tipo di abilità divine letali e strane, e il suo potere continuò ad aumentare. Voleva uccidere questo dannato umano di fronte a lui, ma la realtà lo scioccò. Aveva la sensazione che questo umano fosse un esperto nel combattere contro gli dei; il suo avversario era in grado di usare la sua forza ed evitare di mostrare i suoi punti deboli.


Per un momento, Fei e Kluivert combatterono senza che si intravedesse una fine.


"Ho meno del dieci percento della mia vera forza! Se resuscitassi completamente, potrei uccidere cinquanta formiche come te con un dito! Dannazione!" In quanto dio, Kluivert era infuriato dal fatto di non poter vincere questa battaglia.


"Se questo è tutto il potere che hai, oggi diventerò un uccisore di divinità!" Ruggì Fei mentre stava per usare alcune tecniche segrete.

