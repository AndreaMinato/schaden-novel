---
weight: 810
title: Capitolo 81.2 – Piccola Casa Nera
pubDate: 2024-05-13T17:41:47.865Z
tags:
    - htk
---
Capitolo regolare,
0 capitoli in coda, 0/5
-Schadenfreude

Due ore dopo.

Fei annientò facilmente tutti i mostri nelle fogne grazie alla sua forza da barbaro di livello 20 e aveva ucciso il boss Radament, completando la prima missione a Lut Gholein. Il suo barbaro stava per avanzare di livello. Ritornò a Lut Gholein e aveva ottenuto un punto abilità. Rifletté per un po' e convertì un po' di pozioni interpellando la voce fredda e misteriosa. Poi, uscì direttamente dal mondo di Diablo usando il portale e riapparì nel palazzo del re.

Il suo tempismo fu perfetto.

Proprio in quel momento, le guardie fuori fecero rapporto e riferirono che il guardiano Oleg stava chiedendo permesso di entrare. Fei si risedette sul trono, si stiracchiò e disse: "Fatelo entrare."

Presto il guardiano Oleg entrò con umiltà.

Il grasso adulatore si inginocchiò e porse i suoi saluti con sincerità. Poi sorrise con fare lusingante e disse: "Supremo re Alexander, tutti i prigionieri delle Segrete dell'Acqua sono stati trasferiti nella nuova prigione secondo i suoi ordini. La signorina Elena sta ancora visitando la Prigione di Ferro... Il suo servo leale Oleg è qui per farle rapporto."

"Eh, hai fatto un buon lavoro, sono molto soddisfatto." Fei sorrise mentre lo lodava.

"Era un mio dovere. Servire sua maestà è il mio più grande onore!" Il guardiano Oleg si inchinò umilmente. Sorrise adulante: "Sua maestà, non è stato ancora dato un nome ufficiale alla nuova prigione. Tutti i suoi leali sudditi desiderano con fervore che lei porga visita alla nuova prigione e le dia un nome ufficiale. Sarebbe un onore per Chambord."

"Oh?"

Fei fu intrigato dalle parole di Oleg.

A causa del suo recente carico di lavoro, non aveva avuto il tempo di visitare la nuova prigione che era stata costruita rinnovando ed espandendo il vecchio ospedale. Non era troppo sicuro di come Oleg l'avesse sistemata. Per quanto riguardava dare un nome alla prigione, Fei rise mentre stava pensando ad un ottimo nome.

"Questa è la tua ricompensa. Dopo aver preso la pozione, conducimi nella nuova prigione." Mentre parlava, sporse il palmo e metà bottiglietta di Pozione Hulk volò lentamente verso Oleg. Il filtro brillava emanando una misteriosa luce verde. Questa era la dose che Fei aveva preparato per Oleg. Era appropriata per la sua forza: non era troppa, né troppo poca, sufficiente a stimolare tutto il potenziale del guardiano.

"Questo è..."

Oleg era sbalordito.

Nemmeno nei suoi più bizzarri avrebbe pensato che la ricompensa del re Alexander sarebbe stata metà bottiglietta di una pozione sconosciuta. Dal suo lieve colore verde, pareva un qualche tipo di veleno mortale... Ma in quel momento, Oleg mostrò la sua intelligenza e capì le intenzioni del re. Non chiese nemmeno cosa ci fosse all'interno; senza esitare, mostrò un'espressione fiduciosa, aprì la bottiglietta e tracannò la pozione verde.

Un secondo dopo, la Pozione Hulk fece effetto.

Un dolore senza precedenti si diffuse nel suo corpo, ogni briciolo del suo midollo iniziò a scaldarsi. Anche se il dolore stava travolgendo Oleg, ciò che sorprese Fei fu che questo avido guardiano fifone strinse i denti e sopportò il dolore; non emise nemmeno un gemito. Quando l'efficacia della pozione diminuì gradualmente, finì per ricoprirsi di sudore, sembrava appena uscito da una piscina. Con il volto pallido e i segni di morsi sulle labbra, si ripresero lentamente.

Una resistenza del genere sorprese Fei.

La sua impressione che aveva del grasso guardiano pelato migliorò di molto.

Dopo aver percepito il grande aumento di forza e l'enorme cambiamento nei canali di energia nel suo corpo, Oleg, che all'inizio si era spaventato, alla fine capì che tipo di pozione magica aveva ricevuto dal re Alexander. Si inginocchiò e aprì la bocca con l'intenzione di lusingarlo. Tuttavia le parole con cui era così familiare gli rimasero bloccate in gola, e per qualche motivo non poteva mormorare una sola parola...

La sua bocca iniziò a fremere mentre iniziava ad emozionarsi; ebbe l'impulso di piangere. Oleg cercò di rimanere impassibile, ma alla fine non riuscì a trattenersi e gridò: "Sua maestà... La ringrazio sua maestà... io... Sul dio della guerra, io Oleg... giuro sulla mia dignità, sul mio orgoglio e sulla mia anima da guerriero, che rimarrò assolutamente leale al grande re Alexander e non lo tradirò mai... So... so che molte persone a Chambord provano sdegno nei miei confronti... Anche se Bazzer voleva attirarmi dalla sua parte, potevo capire che ai suoi occhi ero solo un cane con un po' di valore... Sua maestà, mi ha dato... dignità... la dignità di un uomo... io... io..."

Per un momento, Oleg pianse così tanto che non riuscì nemmeno a parlare.

Questa scena sorprese di nuovo Fei.

<em>'La natura umana è così dannatamente difficile da prevedere... Tuttavia, ahahahah, così questo adulatore è stato influenzato e toccato dal mio grande carattere? E vuole iniziare una nuova vita?'</em>

Fei non badò davvero ad Oleg che si stava inginocchiando con fedeltà e stava piangendo mentre dichiarava la sua lealtà. Era seduto sul trono, pieno di pensieri narcisistici.

.....

Dopo circa dieci minuti.

Sotto la guida del guardiano Oleg che ora era molto grato, Fei arrivò nell'ex ospedale ad ovest del castello.

Questa era la nuova prigione di Chambord che aveva costruito il guardiano.

Le mura esterne erano fatte di solide pietre bianche che arrivavano a quattro iarde d'altezza. Dentro, l'ospedale prima malconcio in una costruzione con circa due decine di celle. Ogni stanza aveva buona ventilazione e luce, ed erano tutte calde, prive di umidità e confortevoli. Le finestre erano tutte sigillate da sbarre di ferro. I sessanta prigionieri circa erano stati trasferiti qui dalle Segrete dell'Acqua.

Il nuovo carcere sembrava completamente bianco da lontano. Le due decine di celle potevano contenere solo circa duecento prigionieri; anche se era molto più piccolo delle Segrete dell'Acqua nel labirinto sotterraneo, erano sufficienti per Chambord. Dopo la ristrutturazione di Fei, non erano rimasti molti prigionieri. L'ordine del re di ricostruire il carcere era solo per ingannare il pubblico e trovare una scusa ragionevole per sigillare completamente le Segrete dell'Acqua. Dopotutto lì si nascondeva un segreto che poteva fare impazzire l'intero continente: le rovine mitiche.

Di fronte alle porte della nuova prigione erano state erette due statue alte dieci iarde di due guerrieri che posavano le mani su delle spade infilzate nel terreno. Le sculture erano vivide e davvero maestose. Non erano state fatte da Oleg; dopo aver sentito che il re aveva intenzione di costruire una nuova prigione, i cittadini si erano riempiti di gioia e avevano preso l'iniziativa di donare dei fondi per costruirle. I creatori delle statue li avevano chiamati Pilastro della Giustizia e del Pentimento, simboleggiavano la giustizia dei processi e la speranza che i prigionieri si pentissero.

Tra le due enormi statue, c'era una grossa pietra nera rettangolare. Questa era la targa che Oleg aveva preparato per incidere il nome della prigione. In quel momento il nuovo carcere era circondato da molti cittadini. Stavano tutti aspettando con impazienza che il re Alexander desse un nome a questa nuova prigione che simboleggiava il perdono e la compassione.

"Miei rispettabili sudditi. Spero sinceramente che d'oggi in avanti nessun cittadino finirà rinchiuso qui a causa delle sue scelte e dei suoi errori."

Disse ad alta voce Fei di fronte all'enorme pietra.

Prese la spada di Oleg dalla sua guaina appesa alla cintura di Oleg e iniziò a menare fendenti sulla pietra.

"Tink! Tink! Tink! Tink!"

Dopo una serie di clangori, numerosi frammenti di pietra schizzarono via, accompagnati da molte scintille. Incise due parole:

Lista Nera!

<em>"Lista nera" (o anche lista bannati) letteralmente sarebbe "piccola casa nera" 小黑屋 si riferisce agli utenti bannati per aver violato le regole di un forum.</em>

"Lista Nera... Ahah, questo sarà il nome della nuova prigione. Vi prometto che d'ora in poi, chiunque sarà mandato nella Lista Nera verrà penalizzato e avrà l'opportunità di pentirsi. Qui possono perdere temporaneamente la libertà, ma non la vita."

Fei parlò ad alta voce brandendo la spada.

"Lunga vita al re!"

"Lunga vita al re Alexander..."

"Compassionevole re Alexander, che il dio della guerra la benedica!"

Nonostante non sapessero cosa significasse di preciso "lista nera", la folla lo acclamò.

Era una scena piuttosto strana.

In origine, la costruzione di una nuova prigione non era un evento che sarebbe stato festeggiato dai cittadini di un regno; dopotutto non era un centro commerciale. Rappresentava l'oppressione cupa della classe superiore... Ma stavolta, a causa delle esperienze precedenti nella crudele Prigione di Ferro Infernale, il nuovo carcere aveva un significato nuovo e speciale per ogni cittadino di Chambord. Da oggi in avanti, almeno non avrebbero dovuto aver paura di offendere un nobile o un cittadino di alta classe senza volerlo o per negligenza, e finire rinchiusi nelle cupe Segrete dell'Acqua. Da ciò che aveva promesso il re, la gente aveva capito cosa le sue intenzioni. Avevano confermato di nuovo che il re Alexander era un sovrano compassionevole.

Forse sarebbe tornata una prosperità senza precedenti a Chambord una volta che fosse stato incoronato ufficialmente dalla legione di canonizzazione dell'impero Zenit tra otto giorni.

La folla stava esultando.

In quel momento, il guru militare Gordon-Brook si fece strada tra la folla e si precipitò da Fei. Gli sussurrò qualcosa all'orecchio.

L'espressione del re cambiò all'improvviso.

"Finalmente qui? Eheh, questi figli di put**a, li ho aspettati per molto tempo..."



