---
weight: 811
title: Capitolo 811 - Fuga all'Incontrario (prima parte)
pubDate: 2025-10-16T13:18:52.347Z
tags:
    - htk
---


Capitolo regolare di oggi,
23 capitoli in coda totali (Matteo),
0/1 sponsorizzazioni 1 euro a capitolo,
-Schadenfreude


In quel momento, Fei stava rischiando il tutto per tutto.


Il Trono del Caos era velocissimo e in un istante si avvicinò al Dio Malvagio della Tribù del Mare. Fei, in piedi sul trono, agitò la mano per evocare lo Spaccapietre del Re Immortale e mirò alla testa di Kluivert con la punta del martello simile ad una botte, su cui erano incise molte rune rosso scuro.


Buckingham strinse i denti e tremò.


Non era sicuro se fosse paura o eccitazione, ma non esitò. Capiva bene la situazione e sferrò un pugno al momento giusto, scagliando un'ondata di fiamme d'energia rosse verso la ferita sul braccio di Kluivert.


Fei e Buckingham erano ben coordinati.


Tuttavia, il loro avversario era un dio demoniaco.


"Voi? Maledetti umani!"


Questo dio malvagio della Tribù del Mare non pensava che due figure insignificanti come formiche osassero attaccarlo con tale aggressività. Andò su tutte le furie e agitò casualmente il braccio destro, parando con facilità il martello da guerra di Fei. Quanto all'attacco di Buckingham, non lo degnò nemmeno di uno sguardo. Buckingham era troppo debole per essere persino preso in considerazione. Sebbene fosse già gravemente ferito, l'attacco del re leoniano non poteva ferirlo.


Fei sprigionò tutto il suo potere e fece del suo meglio per muovere la sua arma, ma la testa del martello era stata saldamente afferrata dalla mano destra del dio demoniaco, sembrava fosse incastrata in una montagna e non potesse muoversi.


Un momento dopo e un'immensa quantità di energia fu trasmessa dalla testa del martello e ritornò al mittente, frantumando all'istante le ossa delle mani di Fei che impugnavano il manico.


Il potere di questo dio malvagio della Tribù del Mare, alimentato dalla rabbia, non era qualcosa che potevano fermare.


Tuttavia, Fei non aveva affatto paura.


Sorrise, perché quella misteriosa colonna di pietra nel suo corpo stava tremando leggermente.


Anche se sembrava che la colonna si muovesse con riluttanza, fu sufficiente per ribaltare la situazione. Una corrente calda e confortevole sgorgò dall'interno del corpo di Fei, guarendo all'istante le sue braccia. Poi, questa corrente calda irruppe all'esterno attraverso lo Spaccapietre del Re Immortale.


Kluivert mostrò un'espressione sconvolta.


Un secondo dopo, cominciò a urlare mentre il suo intero braccio destro, compresa metà dello Spalletto del Demone Divino, veniva istantaneamente ridotto in cenere come se fosse paglia secca. La polvere nera poi volò via al soffio di una brezza.


Questo processo avvenne così in fretta che Kluivert non riuscì nemmeno a reagire in tempo, nonostante fosse un dio.


"Roar..." La divinità malvagia ruggì di nuovo, stavolta per la paura di aver perso un altro braccio, e quella luce argentea si arrampicò lungo il resto del suo braccio, verso la spalla e il collo. Senza pensarci, Kluivert sputò una boccata di sangue viola scuro, troncando le parti rimanenti del suo braccio destro.


Un grande sacrificio, ma logico!


In quel momento, Kluivert aveva capito bene che se la luce argentea si fosse diffusa nel suo corpo, allora sarebbe stato ridotto in cenere, scomparendo completamente da questo mondo.


"Cos'è questo potere? Come può ferirmi così facilmente?"


Vedendo che la parte superiore del suo braccio destro era istantaneamente scomparsa nel nulla, Kluivert ne fu terrorizzato. Era il momento più pericoloso della sua vita lunga decine di millenni. Ebbe la sensazione che il cupo mietitore lo avesse preso per la gola e il suo cuore batteva all’impazzata.







