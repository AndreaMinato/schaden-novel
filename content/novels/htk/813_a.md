---
weight: 8131
title: Capitolo 813 - I miei Saluti, Maestro (prima parte)
pubDate: 2025-10-19T15:50:16.668Z
tags:
    - htk
---


Capitolo sponsorizzato, ringraziamo Matteo!
21 capitoli in coda totali (Matteo),
0/1 sponsorizzazioni 1 euro a capitolo,
-Schadenfreude


Dopo più di un anno di sviluppo, l'Ufficio delle Lettere, la rete di informazioni di Chambord, si era estesa al di fuori dell'Impero Zenit. Aveva agenti in tutti i paesi entro 500.000 chilometri da Zenit, e l'impero Leon, il nemico numero uno di Zenit, era il loro bersaglio principale.


Sotto la gestione di Zolasc il Vecchio, le filiali locali dell'Ufficio delle Lettere erano spuntate ovunque nelle grandi città e nelle città militari dei Leon, coperte da attività commerciali legittime.


Fei entrò in questo negozio con curiosità.


La sala era ampia e ogni tipo di arma era appesa alle pareti. Guizzavano luci argentee e gelide tra le mensole, donando un aspetto maestoso al negozio. Questa attività faceva buoni affari; mercenari, soldati e guerrieri entravano e uscivano, e si potevano vedere anche alcuni mercanti e giovani nobiluomini che stavano scegliendo delle armi.


Fei si diresse verso il muro delle spade e ne prese casualmente una sottile e corta.


Era una spada veloce e la sua lama sembrava un guizzo di luce argentea. Era già affilata e rivelò un’aura gelida dopo che Fei ci passò sopra le dita. Era chiaro che fosse stata prodotta dal fabbro Charsi usando la rara tecnica di forgia del mondo di Diablo. Anche se non era un’arma da combattimento, rimaneva comunque un’arma preziosa.


C’erano altre armi di livello simile sulla parete. Non c’era da meravigliarsi che l’attività andasse così bene.


"Salve, sta cercando una spada per difesa personale? Cosa ne pensa di questa? È soddisfatto? Se no, può semplicemente dirci cosa sta cercando. Il nostro negozio ha tutti i tipi di armi, e sono sicura che potremo trovarne una di suo gusto."


Un profilo profumato e grazioso apparve al fianco di Fei.


Era una commessa che indossava un vestito simile a un cheongsam. I suoi corti capelli rossi le donavano un aspetto rinfrescante e i suoi lineamenti erano delicati. Sebbene il suo seno non fosse abbondante, la divisa enfatizzava le sue curve raffinate.


In quel momento, stava guardando Fei con un sorriso gentile.


Il sovrano le sorrise a sua volta.


Questo tipo di divisa era stata progettata da lui nel tempo libero, e l'arredamento del negozio, così come l'assunzione di giovani donne come commesse invece di fabbri muscolosi, erano tutte idee che si era inventato mentre si annoiava.


Il vecchio Zolasc era davvero un genio.


Aveva eseguito perfettamente le idee apparentemente strane di Fei, e i ricavi generati dalle attività erano ottimi. L'Ufficio delle Lettere era coinvolto in molti campi, ma l'armamentario, i cristalli magici, il settore bancario e il cibo erano le industrie principali.
Oltre a mascherare la vera identità di queste filiali locali, questi negozi creavano anche molta ricchezza per il regno di Chambord. Un altro aspetto importante era che i cristalli magici di alto livello che Fei combinava da quelli di basso livello usando il Cubo di Horadrim potevano essere venduti attraverso questi canali.


Dopo aver rimesso la spada sulla parete, Fei fece finta di guardarsi intorno per poi dire in tono semi-scherzoso: "Oh, capisco. Voglio comprare l'arma più costosa del vostro negozio. Quanto viene?"


Si comportava come qualcuno che aveva ottenuto un sacco di soldi du recebte.


Il sorriso sul volto della ragazza dai capelli rossi si irrigidì per un secondo e osservò Fei nel dettaglio.


La commessa pensò: ‘Anche se questo giovane è bello, specialmente i suoi occhi misteriosi che brillano come stelle, non sembra ricco. Tuttavia, il suo tono è…’


Poi, si accigliò e spiegò pazientemente con un sorriso: "Quando si sceglie un'arma, è meglio prenderne una che si adatti alla sua forza e alle sue abitudini. Ogni arma ha le sue caratteristiche, e l'arma migliore è quella che fa per lei. In genere, l'arma più costosa non è l'arma più adatta alle proprie capacità."


Sembrava premurosa, e non si poteva percepire disprezzo o impazienza.


"Eh?" Fei ne fu un po' sorpreso.


Sapeva che le commesse assunte dall'Ufficio delle Lettere erano pagate in modo particolare. Visto che Fei aveva portato le idee commerciali dalla Terra, queste commesse ricevevano un salario di base più una commissione.
Il re pensava che questa ragazza sarebbe stata entusiasta una volta che avesse fatto quella domanda e che lo avrebbe portato dalla persona più esperta del posto. Allora, Fei avrebbe potuto rivelare la sua identità a quella persona e chiedere informazioni.









