---
weight: 8151
title: Capitolo 815 - La Calunnia è come un Seme (prima parte)
pubDate: 2025-10-23T08:09:30.071Z
tags:
    - htk
---


Capitolo regolare,
20 capitoli in coda totali (Matteo),
0/1 sponsorizzazioni 1 euro a capitolo,
-Schadenfreude


Questo D'Alessandro non meritava proprio di essere un discepolo del Grande Guerriero Continentale. Sebbene fosse di alto rango, aveva usato menzogne vergognose e dicerie per addossare i suoi crimini ad altri e ripulire la propria reputazione.
Dato che era il discepolo numero due di Maradona, quasi tutti credettero alle sue affermazioni. Anche se Fei e Buckingham fossero usciti allo scoperto a dichiarare la verità, quante persone sul continente avrebbero riposto fiducia in loro?


Inoltre, Fei si ricordava bene dell’espressione avida di quell’uomo quando aveva guardato il suo Spaccapietre del Re Immortale e il Trono del Caos. Gli era sembrato chiaramente un topo affamato che guardava un grosso pezzo di formaggio.


Le sue tattiche erano crudeli.


Fei rimase in piedi davanti all'enorme finestra e rifletté con attenzione.


Per un momento, nella stanza regnò la tranquillità, e Kane se ne stava lì, in piedi, senza osare fare alcun rumore. Mentre Fei rifletteva, emanava in modo subconscio un'aura potente che apparteneva solo a un sovrano dal grande potere, facendo rabbrividire leggermente Kane. Il capo dell’organizzazione era molto orgoglioso di sé, ma non si sarebbe mai immaginato che un giorno sarebbe stato così nervoso di fronte ad un uomo più di trent’anni più giovane di lui.


Dopo un quarto d’ora, Fei si girò lentamente.


"Informa tutte le altre filiali dell'Ufficio delle Lettere e di' loro di diffondere la notizia che D'Alessandro sta mentendo. La persona che ha liberato quel dio malvagio della Tribù del Mare è stato lui, e il re di Chambord e Buckingham sono stati i due eroi che hanno tentato con tutte le loro forze di impedire a quella divinità malvagia di uscire!"


"Questo…"


Kane rimase sorpreso nel sentire un ordine del genere.


A essere onesti, era un po' esitante. In quel momento, le persone che risiedevano intorno al Mare della Fragranza erano agitate e volevano catturare il sovrano di Chambord e Buckingham, i due “criminali”. Se avessero scelto di andare contro il pubblico, non sarebbe stato diverso dal gettare olio sul fuoco. L'Ufficio delle Lettere sarebbe istantaneamente diventato il bersaglio della folla inferocita e avrebbe subito enormi perdite.


Fei sorrise quando vide l'espressione perplessa sul volto di Kane.


"So cosa ti preoccupa. Quando diffondi questa informazione, non c'è bisogno di dichiarare la tua identità. Le voci sono come piante selvatiche. Una volta piantati i semi, cresceranno e matureranno rapidamente. Lascia che sia il Vecchio a gestire la cosa."


Kane arrossì istantaneamente e pensò: ‘Cosa mi sta succedendo oggi? Non sono riuscito a vedere attraverso un concetto così basilare. Mi sono comportato così di fronte al vero sovrano dell'organizzazione, ed è terribile!’


Annuì rapidamente e accettò.


Dopo aver riflettuto un momento, Fei aggiunse: "Inoltre, quando diffondi l'informazione, di' che il dio malvagio della Tribù del Mare è già stato gravemente ferito dal re di Chambord e dal re Buckingham di Leon usando un'antica formazione sul fondo del mare. Per un breve periodo di tempo, questo dio malvagio non causerà problemi agli umani!"


Kane esitò per un secondo prima di chiedere: "Questo... è vero?"


"Ahahahah! Naturalmente! D'Alessandro non ha forse detto che il dio malvagio della Tribù del Mare è stato liberato e presto ucciderà gli umani intorno al Mare della Fragranza? Eheheh, allora, vediamo se il Dio Malvagio Kluivert si mostrerà. A quel punto, i più intelligenti capiranno chi sta mentendo."


A questo punto, Fei si era calmato dallo shock iniziale.


Anche se l'Ufficio delle Lettere avesse diffuso questa notizia, non avrebbe ripulito all’istante la reputazione di Fei e di Buckingham. Tuttavia, avrebbe piantato dei semi nelle menti delle persone, e questi semi un giorno si sarebbero rivelati molto utili.


Inoltre, Fei era molto perspicace e aveva notato un punto debole fondamentale nella storia di D’Alessandro.


Dopo che D'Alessandro era fuggito in fretta, non aveva visto cosa era successo dopo. Quindi, non aveva idea che il suo maestro, l'umano più potente del continente, avesse proiettato la sua ombra e ferito Kluivert, per poi riprendersi quell'arma da combattimento di livello divino. Inoltre, non sapeva che Kluivert aveva perso entrambe le braccia ed era gravemente ferito, e che non poteva riprendersi in breve tempo e causare massacri.











