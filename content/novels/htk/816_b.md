---
weight: 8162
title: Capitolo 816 - Il Provocatore (seconda parte)
pubDate: 2025-10-23T12:10:38.736Z
tags:
    - htk
---


Poco dopo, la Fonderia Alchemica, sostenuta dall'Ufficio delle Lettere, arrivò a Talon. Il servizio superiore, la qualità di alto livello e i prezzi equi permisero a questo nuovo negozio di guadagnare rapidamente popolarità. In poco tempo, superò la bottega Filo di Lama e divenne l’armeria numero uno di Talon.


Naturalmente, la vecchia volpe Glazer ne era gelosa e invidiosa. Lui operava a Talon da diversi anni e non era disposto a farsi scalzare da questi nuovi arrivati. Perciò aveva usato molti metodi per intaccare gli affari della Fonderia Alchemica e il nuovo negozio aveva subìto molte perdite. In effetti, perfino alcuni dipendenti erano rimasti feriti dalle loro incursioni.


Tuttavia, la gente della bottega Filo di Lama era tornata con fare aggressivo; era chiaro che non avevano buone intenzioni.


"Nina! Vai a chiamare il manager Kane!".


Disse rapidamente Grace Ellen a una sua collega che era in preda al panico. Poi, strinse i denti, represse la paura e si diresse verso quei guerrieri che stavano distruggendo il negozio.


Voleva temporeggiare e possibilmente fermare quei feroci guerrieri prima che arrivasse il manager Kane.


…


Dopo circa 40 minuti, Fei aveva già ottenuto tutte le informazioni di cui aveva bisogno.


Proprio mentre Fei stava per alzarsi e andarsene dopo aver rifiutato l’offerta di venire ospitato da Kane, una serie di passi risuonò fuori dalla porta e fu seguita da un frenetico bussare.


Prima che Kane potesse dire alla persona fuori dalla porta di entrare, una ragazza in uniforme da negozio irruppe ansimante. Aveva il viso tondo come una mela e sul suo viso si potevano vedere alcune adorabili lentiggini.


"Kane... manager Kane, per favore scenda! Quella... Quella vecchia volpe di Glazer è qui per creare problemi! Alcuni dei nostri sono feriti..." Disse questa ragazza con le lentiggini, in preda al panico.


Kane aggrottò la fronte e imprecò mentalmente: ‘Che cazzo sta succedendo? Stanno accadendo così tante cose’.


Tuttavia, non osò prendere decisioni mentre Fei era lì, e guardò il sovrano con un'espressione imbarazzata.


"Eh? Sembra che abbiamo parecchi nemici. Andiamo a vedere. Chi osa creare problemi qui?" Fei sorrise e scese le scale.


Kane tirò un sospiro di sollievo, si asciugò il sudore freddo sulla fronte e camminò dietro Fei.


Quando era con questo giovane sovrano, aveva sentito un'enorme pressione per tutto il tempo; non aveva provato una soggezione del genere quando era stato di fronte ai due leggendari capi, il Vecchio e il Giovane.


‘Tuttavia, dato che il capo è qui oggi, potremmo essere in grado di risolvere la questione con Glazer, che è una volpe astuta e viziosa, eliminando una volta per tutte uno dei mal di testa della Bottega del Calderone!’.


Quella ragazza dal viso tondo con le lentiggini li seguì silenziosamente, chiedendosi perché il manager Kane, che era piuttosto potente in città, fosse così rispettoso e un po' timoroso nei confronti di questo bel giovane.


Presto, i tre arrivarono al primo piano.


Mentre scendevano le scale, Kane usò le parole più concise per raccontare a Fei l'intera storia.


In quel momento, la sala grande al primo piano era piena di gente e la maggior parte erano clienti curiosi che volevano assistere alla scena. Dato che molti di loro erano guerrieri intrepidi, non avrebbero avuto paura di vedere lotte sanguinose. Inoltre, tutti avevano sentito parlare degli scontri diretti e nascosti tra la bottega Filo di Lama e la Fonderia Alchemica, quindi si erano radunati lì per guardare lo spettacolo.


Infatti, persino la strada fuori dal negozio era piena di gente.


Slap!


Subito dopo lo schiaffo, una ragazza gridò di dolore, e risuonò una voce arrogante: "Sei solo una misera dipendente! Come osi starmi di fronte e parlare? Vattene a fanculo! Di' a quel dannato vecchio Kane di venire fuori! Voi, là, non state solo impalati. Distruggete tutto! Fate vedere a tutti che tipo di spazzatura vende quella Fonderia Alchemica!".

