---
weight: 8171
title: Capitolo 817 - Uno sguardo (prima parte)
pubDate: 2025-10-27T09:37:50.592Z
tags:
    - htk
---


Capitolo sponsorizzato, ringraziamo Matteo!
19 capitoli in coda totali (Matteo),
0/1 sponsorizzazioni 1 euro a capitolo,
-Schadenfreude


Le palpebre di Fei fremettero violentemente.


Questo era uno dei suoi tic, che si manifestava in modo subconscio quando era furioso.


Esatto! Fei in quel momento era infuriato.


Riusciva a capire che la ragazza che era stata schiaffeggiata era Grace Ellen, la talentuosa commessa che lo aveva accompagnato al piano di sopra. Questa ragazza dai corti capelli rossi, diretta e gentile come un folletto, gli aveva fatto una buona impressione. Tuttavia, prima che potesse ringraziarla, lei era stata attaccata e il suo viso si era gonfiato.


Dopo essersi fatti strada tra la folla, Fei e Kane raggiunsero il centro dello scontro.


"Sbrigatevi, spostatevi! È arrivato il pezzo grosso! Lo vedete? Quel vecchio dai capelli bianchi? Lui è il direttore della Fonderia Alchemica, Solomon Kane. Si dice che sia un mago a Cinque Stelle. Non è uno con cui si può scherzare. Stavolta potremo goderci un bello spettacolo…”


"Ehi, neanche Kane può fare nulla. Questa volta quella vecchia volpe di Glazer è preparato. È entrato e ha ordinato ai suoi uomini di distruggere il negozio. È chiaro che c'è dell'altro. Sembra che la Fonderia Alchemica questa volta ci rimetta parecchio. Forse dovrà chiudere la filiale di Talon."


"Già. Vedete quegli ufficiali militari che sogghignano dietro Glazer? Sono gli scagnozzi del castellano! Sono qui per sostenerlo! Sembra che il castellano sia dalla parte del bottega Filo di Lama."


"Voi cosa ne sapete? Quella vecchia volpe truffava tutti i clienti e faceva affari loschi. Pensate che avrebbe osato farlo senza il consenso del castellano? Dopotutto, lui è solo il cane del castellano Henry. Sembra che abbia tollerato come la Fonderia Alchemica abbia sottratto clienti alla bottega Filo di Lama, ma ora sembra che stia per…”


"Eh? Chi è quel giovane vestito di bianco? Perché non riesco a vedere il suo viso? Qualcosa mi ostacola la vista. Però, a giudicare da come lo tratta Kane, sembra sia di alto rango. Da dove viene? Potrebbe fare parte dei rinforzi della Fonderia Alchemica?"


"È troppo giovane! Cosa potrà mai fare? La Fonderia Alchemica non può ribaltare la situazione nemmeno se venisse un dio."


"Ah, che peccato. Le commesse della Fonderia Alchemica sono tutte giovani e belle. Dopo la chiusura del negozio, quella vecchia volpe di Glazer probabilmente non le lascerà andare e le rovinerà una per una…"


La folla mormorava tra sé.


Tra di loro c'erano parecchi teppisti che vivevano a Talon da molti anni e conoscevano bene la situazione. Capivano che la vecchia volpe Glazer, dopo aver sopportato il Fonderia Alchemica per così tanto tempo, aveva finalmente attaccato, il che significava che doveva essere ben preparato.
A meno che non accadesse un miracolo oggi, la Fonderia Alchemica era nei guai.


Nel mezzo dello scontro.


Quattro commesse erano state gettate a terra e circondate dai guerrieri in rosso che le deridevano.


Diverse impressionanti impronte rosse segnavano le guance bianche di Grace Ellen, e il suo viso era gonfio. Anche se alcuni rivoli di sangue le scorrevano sul viso, lei teneva le braccia aperte con testardaggine e proteggeva le altre ragazze dietro di sé, fissando il vecchio e calvo Glazer che rideva con arroganza.


Non appena Fei era sceso, aveva usato le leggi naturali per offuscare lo spazio attorno al suo viso. In questo modo, nessuno al di sotto del livello della Classe Solare avrebbe potuto vederne i lineamenti.
Così facendo, Fei non avrebbe portato guai all'Ufficio delle Lettere. Dopotutto, la maggior parte delle persone credeva che lui avesse commesso un crimine contro l'umanità. Se qualcuno avesse scoperto il collegamento tra lui e l'Ufficio delle Lettere, allora tutte le loro attività legittime sarebbero sarebbero state distrutte e saccheggiate. Anche se Fei si trovava in un mondo diverso dalla Terra, anche qui non mancavano sommosse e proteste.


Dopo aver fatto cenno al Direttore Kane di occuparsi della situazione, Fei si diresse verso le ragazze circondate dai guerrieri in armatura rossa.


"Ehi, fermo! Ma chi cazzo sei tu? Vaffanculo! Accidenti! Ahi! Vuoi morire?"


Tre guerrieri videro Fei avvicinarsi e cercarono di fermarlo, attaccandolo d'istinto. Tuttavia, non appena sferrarono i pugni, furono respinti indietro e rotolarono a terra. Sembrava che questo giovane vestito di bianco avesse una protezione elastica attorno a sé.







