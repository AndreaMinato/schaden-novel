---
weight: 8192
title: Capitolo 819 - È Arrivato il Castellano (seconda parte)
pubDate: 2025-10-27T09:37:50.600Z
tags:
    - htk
---


Fei si girò finalmente per guardare quell'uomo, scosse la testa e disse: "È un peccato."


L'uomo forzuto rimase sbalordito e chiese: "Cosa intendi dire?"


"È un peccato che tu sia guerriero potente. Hai raggiunto le sei stelle, un livello medio-alto. Anche se non puoi essere un eroe, potresti diventare un buon mercenario e guadagnarti da vivere. Tuttavia hai deciso di lavorare per dei criminali e creare problemi agli altri. È un peccato che tu sia lo schiavo di un miserabile!"


"Tu... vuoi morire!" L’uomo forzuto si infuriò e cercò di afferrare rapidamente il collo di Fei con le fiamme energetiche che lo circondavano.


Ellen e le altre finalmente si erano calmate un po', ma sussultarono di nuovo a quella scena.


Fei sorrise e soffiò una boccata d’aria.


Accadde qualcosa di inimmaginabile!


Le terrificanti fiamme energetiche attorno a quel guerriero a sei stelle divennero all'improvviso molto flebili. Le fiamme d’energia abbastanza potenti da fondere il ferro furono spente da quel soffio leggero, come se fossero un debole lume di candela.


Il gigante si irrigidì per un secondo, e poi anche lui finì scaraventato via per almeno quattro o cinque metri. Dopo essersi schiantato a terra, atterrando ai piedi di Dito Incendiario, cominciò a urlare dal dolore come un maiale al macello. "Ah! No! AHHH! La mia energia di guerriero! Perché non sento niente? Tu... sei troppo crudele! Hai distrutto i miei vortici stellari dell'energia di guerriero. Hai distrutto il mio futuro!"


Quel gigante urlò e cercò di alzarsi, ma non ne fu in grado e sembrava che i suoi muscoli fossero spariti.


Tutti rimasero a bocca spalancata, si sarebbe potuto sentire il suono della saliva che gocciolava a terra. Questa scena superava ogni loro immaginazione.


‘Un semplice soffio basta a distruggere un guerriero a sei stelle, che è uno dei maestri più forti della città. Quel giovane vestito di bianco è forse un dio?’ Pensava la gente.


Poi Fei disse con tono leggero: "Dato che non stai usando bene la tua energia da guerriero a sei stelle, me la riprendo.”


Glazer in quel momento si spaventò.


L'ultimo barlume di desiderio di vendetta svanì dalla sua mente, voleva scappare dalla Fonderia Alchemica.  Avrebbe voluto credere che ciò che stava accadendo fosse solo un incubo, in modo che tutto sarebbe scomparso non appena avesse riaperto gli occhi.


Sfortunatamente, quell'incubo continuava. Il giovane moro vestito di bianco era incredibilmente potente, ed era anche diretto e spietato.


Ora Glazer sapeva di essersi messo in una pessima situazione e nemmeno il Castellano Henry avrebbe potuto salvarlo.


‘Distruggere un guerriero a sei stelle con un solo soffio? Quanto deve essere potente?’ Anche se Glazer non conosceva tecniche di combattimento, era sicuro che nessuno a Talon potesse rivaleggiare con quel giovane.


In quel momento, Glazer non voleva che il Castellano arrivasse.


‘Quel bastardo avido è crudele e considera la sua dignità come qualcosa di veramente importante; non sa piegarsi ed essere flessibile come me. Se offende questo potente maestro, potrebbe massacrare l'intera Talon! Anche la mia vita sarebbe in pericolo!’ Pensò Glazer.


In quel momento, risuonò una serie di clangori di metallo che strisciava.


Mentre la gente sussultava, la folla si spostò rapidamente per fare spazio.


Squadre di soldati dalle armature lucenti si precipitarono per la strada e circondarono la Fonderia Alchemica come un'onda rossa. Poi, un gruppo di cavalieri caricò con le armi alzate. Intento omicida investì la zona.


Quell'ufficiale militare che era stato respinto da Fei e se n'era andato senza osare dire una parola, ora indossava un'armatura magica elaborata ed era salito su un cavallo bianco.


Mentre si lanciava avanti, gridò con grinta e fece strada.


"Il Castellano è arrivato! Il Castellano è arrivato!"


Aveva fatto venire il Castellano Henry, la persona dietro a questo attacco.

