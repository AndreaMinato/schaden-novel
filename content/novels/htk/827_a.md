---
weight: 8271
title: Capitolo 827 - Gerland (prima parte)
pubDate: 2025-11-05T10:33:33.890Z
tags:
    - htk
---


Capitolo sponsorizzato, ringraziamo Matteo!
12 capitoli in coda totali (12 Matteo),
0/1 sponsorizzazioni 1 euro a capitolo,
-Schadenfreude


Mentre la notizia si diffondeva a Kearney, Fei e Buckingham erano già partiti e si stavano dirigendo verso la capitale di Leon, Gerland.


"Quel contratto... l'hai falsificato, vero?"


Buckingham guardò Fei in modo strano mentre lo interrogava. Si sentiva sempre più come se non riuscisse a comprendere le sue intenzioni. Dal suo punto di vista, un grande eroe che rischiava la propria vita e combatteva contro il dio malvagio della Tribù del Mare per salvare l’umanità non avrebbe usato tali intrighi e trucchi.


"Certo che è falso. Altrimenti, per quale motivo pensi che il Palazzo del Dio Oscuro terrebbe un contratto così importante nella piccola filiale di Kearney? Inoltre, anche se D'Alessandro fosse stupido, non ammetterebbe quelle cose al Palazzo del Dio Oscuro. Stanno solo collaborando; non c'è motivo per cui D'Alessandro debba dire tutto al Palazzo del Dio Oscuro come se fossero fratelli." Fei rise con orgoglio.


"Visto che ci sono così tante falle in questo, non molte persone crederanno a quel contratto." Buckingham si confuse ancora di più.


"Hahahaha! Non spero che tutti ci credano. Tuttavia, alcuni lo faranno. Una volta che una voce si diffonde, alcune persone ci crederanno e la tratteranno come la verità. D'Alessandro può provare a calunniarci e incastrarci; perché non possiamo restituirgli il favore? Anche se non possiamo ucciderlo così, rovinerà la sua reputazione. Ahahah, stiamo solo restituendo il 'regalo'. Un giorno, queste piccole tattiche si sommeranno e creeranno grandi effetti.” Spiegò Fei sorridendo come un malvagio.


Buckingham rimase in silenzio e si sentì a disagio. In quel momento, confermò finalmente la sua impressione iniziale. Anche se il re di Chambord era un genio, nel profondo era sempre un somaro.


Quest'uomo era potente, ma non avrebbe mai giocato le sue carte secondo una logica normale, e non si sarebbe fatto trattenere dal tradizionale senso di onore e gloria.


Buckingham pensava che Fei fosse un eroe disposto a sacrificare la propria vita, ma si era appena reso conto che era anche un lupo affamato che avrebbe divorato il nemico senza nemmeno lasciare un osso.


Certo, questo somaro era molto affidabile la maggior parte del tempo, e istintivamente avrebbe guadagnato la tua fiducia. Questo a patto però che tu fossi un suo amico.


Un nemico doveva pregare per la sua vita invece. Questo somaro gli avrebbe fatto venire gli incubi.


"Ho sentito che D'Alessandro è a Gerland. Potremmo imbatterci in quel bastardo durante questo viaggio verso la capitale." Buckingham ricordò a Fei con preoccupazione dopo una breve pausa.


"Non preoccuparti! Voglio incontrarlo e dare una bella lezione a quel bastardo!" Disse Fei stringendo i pugni.


Sebbene la sua forza fosse inferiore a quella di D'Alessandro, aveva quella misteriosa colonna di pietra come suo asso nella manica, e non era nemmeno preoccupato per quel dio malvagio della Tribù del Mare, figuriamoci per D'Alessandro che era stato sconfitto da quell'entità.


Se Fei fosse stato in grado di troncare all'origine le voci che diffamavano, lui e Buckingham, forse avrebbe potuto porre fine alla calunnia sui loro nomi.


Vedendo la violenta reazione di Fei, Buckingham si preoccupò ancora di più.


"Se inizierete a combattere, Gerland andrà incontro ad una catastrofe. Il sistema di difesa magica nella capitale non può proteggere dalle onde d’urto causate da una battaglia a quel livello. Alexander, ti prego.
Se non puoi sconfiggere D'Alessandro all'istante, per favore cerca di non attaccare. Sebbene la famiglia reale di Leon e quella di Zenit siano ostili l'una verso l'altra, ci sono milioni di civili in città. Inoltre, tornerò e cercherò di convincere la famiglia reale a fermare la guerra contro Zenit. Forse i due imperi diventeranno alleati." Buckingham cercò di dissuadere Fei dal fare qualcosa di dannoso.


"Va bene, dal momento che dici così, sopporterò un po'. La missione principale è trovare quell'entità misteriosa, quindi tollerare D'Alessandro non è un grosso problema. Tuttavia, non fare scherzi con me. Dopotutto, Gerland è il tuo territorio. Se fai qualcosa che supera il limite, potrei fare qualcosa di disumano e disastroso." Fei accettò e annuì senza esitazione.







