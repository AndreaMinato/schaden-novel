---
weight: 821
title: Capitolo 82 - Crotalo pelato (prima parte)
pubDate: 2024-05-13T18:41:47.865Z
tags:
    - htk
---

Capitolo regolare,
0 capitoli in coda, 0/5
-Schadenfreude

Entrando nel castello di Chambord dalla porta principale, si trovava subito un'ampia strada che poteva accomodare facilmente sei carrozze. Ai residenti di Chambord piaceva chiamarla la Strada Dorata.

Le strade erano lastricate esclusivamente di un tipo di pietra gialla. Visto quanto era antica, tra le fessure era cresciuto muschio verde. Da lontano sembrava oro puro intarsiato con scie di splendido smeraldo.

La via si estendeva per l'intero castello di Chambord fino a raggiungere la piazza di fronte al palazzo del re.

Dall'alto, la Strada Dorata pareva una spada affilata avvolta da una magica aura verde, come se un dio sconosciuto l'avesse posta fermamente nel castello di Chambord.

Si stava avvicinando la sera, la luce dorata del tramonto fluiva nell'ampia strada.

Questo era il momento più bello della Strada Dorata. I residenti di Chambord amavano passeggiare di lì, chiacchierando e condividendo esperienze interessanti con amici e vicini.

Il tramonto era il periodo più pacifico e più calmo della giornata.

Solo per sentire l'atmosfera familiare e intima, perfino Fei che era un re a volte indossava un mantello e si intrufolava tra la folla verso sera. Grazie a questa calma, il suo umore ansioso e irritabile si sarebbe calmato e si sarebbe potuto dimenticare di tutte le enormi responsabilità che gravavano sulle sue spalle. Aveva anche la sensazione di essere un esploratore che aveva tutta la libertà che voleva.

Tuttavia l'atmosfera calma della Strada Dorata fu alterata da un'intrusione.

Mentre i residenti di Chambord stavano passeggiando per la strada e si stavano salutando come sempre, una serie di colpi di zoccolo risuonarono in lontananza e scossero il terreno. Una formazione di sei cavalieri per fila, vestiti con mantelli rosso brillante apparirono all'orizzonte. Come un ciclone, si precipitarono per le porte del castello e sollevarono le fruste mentre si affrettavano verso la strada principale.

I cavalieri furono come vento impetuoso, non esitarono affatto e si precipitarono sulla folla dei residenti.

Le fruste schioccarono. I cavalieri si scatenarono, colpendo deliberatamente giovani e anziani. All'istante, i vecchi che non poterono schivare furono scaraventati a terra, spezzando le loro braccia e facendo battere le loro teste. Alcune donne si girarono e coprirono i loro bambini per proteggerli; le fruste strapparono i loro abiti e lasciarono delle ferite profonde e macchie di sangue...

In un batter d'occhio, l'atmosfera pacifica nella Strada Dorata era sparita come quella della superficie calma di un lago agitata dalla roccia scagliata da un bambino per una burla. Le risate di derisione dei cavalieri, le grida dei ragazzini, le voci miserabili dei vecchi e delle donne... Questi suoni duri riecheggiarono per tutta la Strada Dorata.

"Nullità, andatevene da qui, presto! ...Il supremo papa Platini della Sacra Chiesa e il suo più fedele servo, il signor Zola, il prete nominato personalmente dal trentaquattresimo vescovo dell'impero Zenit, Sergievsky, stanno per arrivare. Soldati di Chambord, ascoltate: riferite al vostro re Alexander di venire a porgere loro visita... Tutto il personale estraneo deve andarsene immediatamente. Se delle stupide nullità oseranno ostacolarci la strada e disturbare la vettura del sacerdote signor Zola, verranno condannate a morte sul posto."

Il capo dei cavalieri gridò con spavalderia una serie di titoli difficili da dire e da ricordare.

Era un uomo enorme alto circa sette piedi. Indossava un'armatura argentata brillante. Il simbolo del sole ardente della Sacra Chiesa era inciso sul suo pettorale. Il mantello rosso che copriva la sua schiena fluttuava al vento. Sotto si poteva vedere la maglietta sotto di cotone cremisi. Sembrava una nuvola di fiamme ardenti. Il suo viso barbuto mostrò un'espressione piena di superiorità. La frusta nella sua mano pendeva accanto ai suoi  stivali di ferro, macchiata con il sangue della donna che aveva protetto il suo bambino ed era stata colpita alla schiena. Il sangue colava goccia dopo goccia dall'arma...

"Bloccate la strada, prende il controllo dei punti principali su entrambi i lati della strada! Assicuratevi di proteggere il signor Zola."

"Presto, presto! Indagate e controllate chiunque sembri sospetto!"

"Se ci sono persone che sembrano sospette, arrestatele immediatamente. Chiunque oserà resistere all'arresto verrà condannato a morte all'istante!"

Mentre i cavalieri percorrevano la strada dando ordini e gridando, più di cento uomini  del loro seguito con le corazze di metallo ed elmi di ferro rotondi si precipitarono a Chambord. Sembravano feroci. Alcuni di loro brandivano lance e spade che i cavalieri avrebbero usato in battaglia, altri portavano i brocchieri sacri e beni di prima necessità... Tutti loro gridarono con ferocia e scacciarono la folla per strada. Presto formarono una zona protetta.

Poi, in lontananza sotto l'enorme porta di Chambord, diverse lunghe carrozze entrarono lentamente nel castello.



