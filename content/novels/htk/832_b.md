---
weight: 8322
title: Capitolo 832 - L'Imperatore di Leon (seconda parte)
pubDate: 2025-11-13T16:27:16.455Z
tags:
    - htk
---


Dopo tutti questi guai, aveva finalmente l'opportunità di trovarsi di fronte a questo palazzo secondario. Buckingham sapeva quanto era importante questo incontro. Cancellare la condanna per la sua famiglia era secondario; la priorità era raccontare all'Imperatore Juninho quanto accaduto negli abissi marini e convincere il sovrano a prepararsi per la guerra contro la Tribù del Mare. Dopotutto, la vera era del caos stava per arrivare.


Naturalmente, voleva anche informare l'Imperatore Juninho di quanto fosse potente il sovrano di Chambord e voleva dissuadere la famiglia reale di Leon dal continuare la guerra con Zenit. Altrimenti, se il re di Chambord, ormai maturato, fosse stato veramente offeso, le conseguenze sarebbero state insopportabili.


"Dopo essermi premurato che tu sia al sicuro, andrò a cercare quel maestro misterioso secondo le indicazioni che mi hai dato."


Poi, Fei porse una pergamena a Buckingham e disse: "Tuttavia, se spiegherai tutto, e non basterà a convincere il tuo imperatore, puoi aprire questa pergamena, e ti riporterà alla tenuta Buckingham."


Tuttavia, Buckingham sorrise e rifiutò l'offerta con un sorriso sul volto. Questo sorprese Fei.


"Sua maestà mi ascolterà. Se per qualche motivo non lo facesse…" Buckingham sorrise amaramente e continuò: "Se mi trovassi in reale pericolo, significherebbe che la situazione è irreversibile, e che è giunta la fine della famiglia Buckingham è arrivata.
Anche se riuscissi a scappare nella mia tenuta, non sfuggirei comunque alla caccia dell'impero. Sebbene tu sia potente, non puoi lasciare la città con i migliaia di membri della mia famiglia. Non voglio che questo incidente causi danni all'Impero di Leon e non voglio trascinarti nella rovina. Il tempo non è dalla tua parte; hai questioni più importanti di cui occuparti."


"Ti conosco da un po' e stai diventando sempre più loquace. Non preoccuparti. Finché potrai tornare sano e salvo alla tua tenuta, posso aiutare te e tutti quelli della tua famiglia a lasciare l'Impero di Leon facilmente e in tutta sicurezza." Fei non gli diede la possibilità di rifiutare di nuovo e gli infilò la pergamena in mano.


Dopo aver conosciuto Buckingham per un po', Fei aveva gradualmente iniziato a trattare questo re di un impero nemico come un amico.


"Tu… ehi, tu… amico." Buckingham imprecò e rise; stava per dire "coglione" ma all'ultimo secondo lo sostituì con "amico".


In quel momento, una voce profonda e magnetica risuonò dall'interno del palazzo di pietra: "Ahahah! Buckingham! Sei finalmente tornato, perché resti fuori dal cancello? Perché non entri con il maestro al tuo fianco? Perché mi fai aspettare? Vuoi che ti inviti io?"


"È sua maestà Juninho!" Buckingham rimase stordito.


Anche Fei ne fu un po' sorpreso.


‘Quindi, questo imperatore di Leon ci ha già scoperto.’ Pensò.


Si diceva che l'imperatore Juninho fosse già diventato un signore di classe solare più di venti anni prima, e che fosse uno dei maestri più potenti della regione. Fei aveva avuto solo una breve interazione con quest'uomo e ne era rimasto sorpreso.


Ora, sapendo questo, Fei era ancor più curioso di conoscere quest'uomo noto come il nemico di Yassin. Aveva intenzione di accompagnare Buckingham fino al cancello di questo palazzo di pietra prima di occuparsi delle sue faccende, ma ora voleva entrare e dare un'occhiata a questo famoso imperatore!


"Entriamo."


Fei e Buckingham salirono le scale e raggiunsero il portone del palazzo. Si scambiarono un'occhiata ed entrarono.


La loro vista si illuminò all'istante. L'oscurità era sparita, e il palazzo era illuminato da una luce bianca e gentile proveniente da luci magiche. Con sorpresa di Fei, nella stanza non c'erano altre decorazioni.


C'erano scaffali metallici organizzati ovunque, e su di essi erano posizionati ogni tipo di documento.


In effetti, questo palazzo sembrava una biblioteca così enorme da stordire chi entrava.

