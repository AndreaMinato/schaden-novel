---
title: Capitolo 834 - La Chiesa Numero Uno (prima parte)
pubDate: 2025-11-19T16:06:18.606Z
tags:
    - htk
---


Capitolo regolare
9 capitoli in coda totali (9 Matteo),
0/1 sponsorizzazioni 1 euro a capitolo,
-Schadenfreude


Buckingham era un ottimo oratore. Dopo aver riordinato i pensieri, raccontò all'Imperatore Juninho tutto ciò che era accaduto. Iniziò da quando aveva guidato la flotta di Leon e aveva tentato di intrappolare il re di Byzantine, per poi passare a come il sovrano di Chambord era apparso all’improvviso e lo aveva catturato. Dopodiché, riferì del viaggio su Splendore, della scoperta della Tribù del Mare e di quella folle battaglia negli abissi.


Inizialmente, l'Imperatore Juninho riuscì a mantenere la compostezza e ad ascoltare la storia di Buckingham con noncuranza. Tuttavia, quando sentì parlare del re di Chambord che respinse l'arma da combattimento di livello divino di D'Alessandro, dell'ombra del Grande Guerriero Continentale Maradona apparsa sul fondo del mare e della distruzione di una delle braccia di quel malvagio dio marino, Juninho sembrò finalmente essere scosso.


"Sei sicuro? Sei sicuro che D'Alessandro abbia usato tutta la sua forza e abbia tentato di uccidervi con quell'arma da combattimento di livello divino? E che è stata respinta dal Re di Chambord?"


"Sì."


"Sei sicuro che l'ombra del Grande Guerriero Continentale Maradona sia apparsa sul fondo del mare e abbia portato via con facilità l'arma di livello divino da quel malvagio dio marino?"


"Sì."


"Sei sicuro che il re di Chambord abbia distrutto una delle braccia del dio del mare malvagio con il suo martello?"


"Sì."


Juninho raramente perdeva la compostezza, ma in quel momento era fuori di sé.


Dopo aver posto la prima domanda seduto sul suo trono, l'imperatore si alzò istantaneamente per fare la seconda e la terza. Una volta che ricevette risposta, ricadde sul trono.


Questa serie di azioni mostrava chiaramente di quanto fosse ansioso e sorpreso questo sovrano, il più potente nella regione di 500.000 chilometri attorno a Gerland.


In confronto, Buckingham rimase calmo per tutto il processo, seduto immobile sulla sedia di pietra e rispondendo con tre 'sì'. L'Imperatore Juninho, che era duro e non avrebbe sussultato nemmeno se una montagna gigantesca fosse crollata di fronte a lui, perse la compostezza di fronte a Buckingham per la prima volta, e sembrava che questo giovane avesse già previsto tutto ciò.


Dopotutto, le risposte alle tre domande erano troppo sconvolgenti.


"Sembra che... questo D'Alessandro, estremamente arrogante, abbia finalmente incontrato dei guai. Tuttavia, i nostri guai sono più grandi di quelli di quel megalomane." Juninho si lasciò sfuggire un sorriso pieno di amarezza.


"Infatti. Ora che l'Impero Zenit ha un guerriero così terrificante, noi... noi..." Buckingham esitò un po' e non seppe come esprimere al meglio il suo pensiero.


"Continua." Ordinò Juninho.


"Se il nostro Impero Leon continuerà a combattere con gli zenitiani, ci aspetta una catastrofe." Buckingham rabbrividì sotto lo sguardo intenso dell'Imperatore Juninho, e disse immediatamente ciò che aveva in mente senza esitazione.


Le sue parole non erano diverse da un forte schiaffo in faccia ad ogni orgoglioso leoniano.


Era una sorta di vergogna che l'Impero Leon aveva raramente sperimentato negli ultimi 100 anni.


Tuttavia, Juninho si mise a ridere. Si grattò la testa e disse, impotente: "Anche se è la verità, è difficile da accettare, specialmente quando viene da te, la persona più talentuosa della giovane generazione ai miei occhi... Tuttavia, non capisci. Il guaio di cui ho parlato non è la stessa cosa che hai in mente."


…


Dopo aver lasciato il palazzo reale, Fei non si affrettò a lasciare Gerland.


Si diresse invece verso gli alti edifici a nord-ovest di della città; quella era la posizione della sede numero uno che la Sacra Chiesa aveva istituito all'interno dell'Impero, ed era anche il luogo dove quel misterioso maestro aveva impiantato lo scheletro rosso sangue nel corpo di Buckingham e gli aveva offerto un grande potere.


Fei sentiva come una mistica chiamata che lo attirava verso quel luogo.


Sebbene l'incidente che coinvolgeva D'Alessandro fosse urgente, non era così facile venire qui. Prima di andarsene, Fei doveva trovare le risposte alle sue domande riguardanti quel misterioso maestro e lo scheletro rosso sangue.


Il pensiero riguardo a questo maestro misterioso era conficcato nella mente di Fei come una lunga spina e si sentiva a disagio per l'intera faccenda.


L'istinto acuto del barbaro diceva a Fei che quel maestro misterioso era l'origine di tutti i problemi e dello scompiglio nel continente. Se voleva rallentare la velocità con cui il caos si stava diffondendo, doveva eliminare il problema dalla radice e togliere questa spina.


Con l'aiuto del Trono del Caos, Fei viaggiò agevolmente attraverso le fessure dello spazio, raggiungendo un'alta velocità e mantenendosi allo stesso tempo nascosto. Anche se nella capitale esistevano molti posti di blocco e stazioni di guardia, nessuno di loro scoprì Fei.



