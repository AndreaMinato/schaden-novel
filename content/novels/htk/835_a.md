---
weight: 835
title: Capitolo 835 - La Trappola (prima parte)
pubDate: 2025-11-19T16:06:18.608Z
tags:
    - htk
---


Capitolo sponsorizzato, ringraziamo Matteo!
8 capitoli in coda totali (8 Matteo),
0/1 sponsorizzazioni 1 euro a capitolo,
-Schadenfreude


"Eheheh, re di Chambord, finalmente sei arrivato. Ti stavo aspettando". Questo sacerdote affabile, apparso all'improvviso, guardò Fei con un sorriso sul volto come se fossero vecchie conoscenze.


"Mi conosci? Mi stavi aspettando? Chi sei?" Chiese il sovrano, nascondendo silenziosamente quella gemma magica verde nel centro del suo palmo sinistro. Era stato colto di sorpresa da questo vecchio amichevole.


La forza dell’anziano sacerdote era ad un livello completamente diverso; Fei lo scoprì solo dopo che si fu avvicinato a meno di 100 metri. Questo vecchio era almeno un signore del Sole Nascente di alto livello.


Secondo la gerarchia della Sacra Chiesa, il sacerdote più potente nell'Impero Leon sarebbe dovuto essere al picco della Luna Piena, e non a questo livello.


Inoltre, anche se questo sacerdote dai capelli bianchi sembrava affabile e gentile, Fei sentiva che c'era qualcosa di strano in lui e percepì una sensazione estremamente pericolosa.


"Ahahah! Ragazzino, sei tu che sei venuto nel mio territorio e mi chiedi chi sono?" Il vecchio sacerdote avanzò lentamente e accarezzò con le sue mani rinsecchite le file di panche di legno. Poi, alzò lo sguardo con una luce mistica negli occhi e continuò con uno strano sorriso sul volto: "Fino a quattro giorni fa, tutti a Gerland mi chiamavano Venerabile John. Ero un servo degli dei, ed ero a capo di questo luogo".


"Fino a quattro giorni fa? E adesso?" Fei scatenò lentamente la sua forza e si mise in allerta.


"Adesso? Ahahah! Adesso?" Una luce sanguigna brillò nei suoi occhi, alzò la testa e rise: "Adesso, sono un dio! Un dio che controlla ogni cosa!"


"Sei tu?" Fei capì immediatamente la situazione.


Il re si lanciò in avanti e si trasformò in un raggio di luce. Allo stesso tempo, aveva già usato Turbine e scagliato un drago d'energia di spada dorata. Mentre il fendente si stava avventando sul vecchio sacerdote, Fei tirò fuori una pergamena d'argento e la aprì mentre si avvicinava a lui.


Poi, le rune divine luccicanti, simili a girini, volarono via dalla pergamena della Prigione Divina e si lanciarono sul nemico.


Fei era familiare con la luce rosso sangue negli occhi di questo vecchio sacerdote; era lo stesso tipo di bagliore e fluttuazioni energetiche apparse nelle orbite oculari oscure di quello scheletro d'oro!


Era chiaro che questo vecchio sacerdote di nome John era posseduto da quello scheletro d'oro, proprio come lo era stato Una Spada.


"Ahahahahahahahah!"


Una risata inquietante e agghiacciante uscì dalla bocca del sacerdote dai capelli bianchi. Mentre affrontava gli attacchi terrificanti e spietati di Fei, la sua espressione strana divenne ancora più contenta, rendendolo ancora più rugoso e simile ad fiore che stava appassendo. Sembrava che non avesse intenzione di schivare, né di difendersi.


Boom! Boom! Boom!!!!!


All’improvviso riecheggiò una serie di esplosioni.


Quando il drago d'energia di spada dorata creato da Turbine arrivò a circa un metro di distanza dal sacerdote dai capelli bianchi, uno schermo di luce bianco e cristallino apparve improvvisamente dal terreno e bloccò il colpo.
Anche se l’energia dorata di Fei era potentissima, creò solo una serie di increspature e lasciò un'ammaccatura a forma di drago nel muro di cristallo, senza riuscire a spezzarlo.


Questo muro di cristallo bloccò anche le rune divine rilasciate dalla Pergamena della Prigione Divina, che non riuscirono a centrare il loro bersaglio. Formarono una prigione di luce argentea dopo aver attraversato il muro di cristallo, ma senza intrappolare nessuno.


Nel momento successivo, arrivò il terzo attacco di Fei.


Boom! Boom! Boom! Boom!!!!







