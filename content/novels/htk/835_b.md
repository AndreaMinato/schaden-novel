---
weight: 8352
title: Capitolo 835 - La Trappola (seconda parte)
pubDate: 2025-11-19T16:06:18.608Z
tags:
    - htk
---


Fei scagliò potenti colpi di pugno contro il muro di cristallo, e ogni attacco era sufficiente a far esplodere un Signore della Classe Solare appena entrato in questo regno. Tuttavia, la parete non ne fu danneggiata. Erano apparse crepe sottili sulla protezione, che però scomparirono non appena furono illuminate da una luce bianca apparsa all’improvviso. Il muro di cristallo ritornò alla sua vecchia forma intatta.


"Ahahah! È inutile! Smetti di lottare! Ho passato quattro giorni a preparare il Triste Sospiro della Grazia Divina solo per te! Non è qualcosa che tu possa spezzare! Re di Chambord! Ahahahah! È finita! La tua buona fortuna non può durare per sempre".


Mentre il vecchio sacerdote rideva, i suoi lunghi capelli bianchi svolazzarono nell'aria anche senza vento. Due fuochi rossi bruciavano nelle sue profonde orbite oculari, sostituendo i suoi occhi. Le due fiamme danzavano follemente, soffocando un po' Fei come se fossero demoni.


In quel momento, avvenne un cambiamento mistico e terrificante.


Strisce di linee bianche apparvero sul pavimento liscio e lucido come uno specchio, e iniziarono a crescere ed estendersi. Poco dopo, l'intero pavimento, le pareti, il soffitto, i pilastri di pietra, le panche di legno, le statue divine...


Alla fine, le linee bianche e i canali d’energia si diffusero ovunque nella chiesa; persino i candelieri sui muri e la cera morbida erano illuminate da una dolce luce argentea.


Poi, un'energia vasta, inimmaginabile, galleggiò lentamente verso l'alto come una rosa bianca che stava sbocciando silenziosamente. La luce bianca, bella ma letale, presto riempì l'intera chiesa.


Era un’enorme e incredibilmente complessa formazione magica di livello divino.


Il numero di percorsi magici e curve nella formazione magica era paragonabile alle stelle nel cielo, e a Fei venne un leggero mal di testa quando tentò di osservarla.


In quel momento, si trovava nel mezzo della formazione magica.


Visto che era accaduto tutto così in fretta, nemmeno Fei poté reagire in tempo.


Era chiaro che fosse tutto pianificato, in attesa che Fei raggiungesse il centro della formazione. Il sovrano sospettava che la formazione magica fosse già stata attivata quando lui era entrato in questa chiesa, e che questo sacerdote dai capelli bianchi, che era lo scheletro d'oro, si fosse mostrato e avesse conversato con lui solo per distrarlo.
Tutto questo era stato fatto per garantire l'attivazione di questa potente formazione, in modo che lui vi rimanesse bloccato dentro.


Questa era una trappola che era stata preparata molto tempo prima.


‘Maledizione! Com’è successo? Possibile che Buckingham mi abbia mentito?’ Fei pensò a questa possibilità, ma la scartò immediatamente.


Le peripezie che avevano passato in fondo al mare aveva fatto sì che Fei si fidasse molto di questo ex nemico. Sapeva che Buckingham non lo avrebbe mai tradito.


‘Sembra che questo scheletro d'oro abbia usato Buckingham. Questo maledetto scheletro! Sa tutto ciò che è accaduto ultimamente. Deve sapere che lo sto cercando, e ha progettato questa trappola per me... È un avversario astuto e terrificante. Sono stato troppo imprudente questa volta.’ Pensò Fei, intuendo grossomodo la sua attuale situazione.


Tuttavia, non aveva il tempo e l'energia per soffermarsi a riflettere ormai. La sua priorità in quel momento era uscire da questa formazione magica chiamata Triste Sospiro della Grazia Divina.


Fei si calmò rapidamente e iniziò a studiare attentamente le linee bianche e i percorsi energetici. Voleva usare la sua vasta conoscenza delle formazioni magiche per trovare alcuni punti deboli nella struttura. Se ci fosse riuscito, avrebbe trovato un modo per scappare.


In quel momento, accadde qualcosa di sconvolgente.

