---
weight: 836
title: Capitolo 836 - Scettro della Creazione (prima parte)
pubDate: 2025-11-20T17:02:24.646Z
tags:
    - htk
---


Capitolo regolare,
8 capitoli in coda totali (8 Matteo),
0/1 sponsorizzazioni 1 euro a capitolo,
-Schadenfreude


Mentre Fei si guardava intorno, si rese conto che la chiesa, piena di linee bianche e sentieri d'energia, stava lentamente scomparendo. Come se fossero misteriose proiezioni 3D, le statue degli dei, le pareti di pietra, il pavimento, le panche di legno, i candelabri... tutto stava svanendo lentamente e il vuoto stava prendendo il sopravvento. Sembrava che Fei fosse finito in un altro spazio! Non vedeva nulla attorno a sé se non il vuoto.


Le stelle brillanti, le splendide nebulose e le scie di galassie lontane a molti anni luce...


Come se Fei fosse stato improvvisamente espulso nel cosmo, percepiva freddo, solitudine ed era avvolto dall'oscurità.


"Questo..." Fei divenne improvvisamente serissimo.


Questo era il potere terrificante delle formazioni magiche di livello divino. Una volta attivate, nascondevano ogni traccia di sé, creando uno spazio mistico dove non si poteva individuare alcuna debolezza dall'interno. Una volta che qualcuno veniva intrappolato in uno di questi meccanismi, le sue connessioni con l'esterno venivano recise. Non poteva vedere cosa stesse succedendo, non poteva localizzare i nemici, né contrattaccare.


Non importava che fosse stato molto familiare con una formazione divina... Anzi, nemmeno il creatore stesso di una tale barriera sarebbe riuscito a distruggerla dall’interno.


"Questa volta... sono nei guai."


Fei evocò istantaneamente Il Trono del Caos, aspettandosi di usare la sua folle abilità di viaggio spaziale per uscire dal Triste Sospiro della Grazia Divina. Tuttavia, il risultato fu tremendamente deludente.


All'interno di questo cosmo oscuro, una forza invisibile respingeva e sopprimeva Il Trono del Caos, impedendo a questo tesoro di usare le sue abilità. Non poteva teletrasportarsi nemmeno di un metro, figuriamoci abbandonare la formazione magica.


"Ahahah! Peccato! Il Trono del Caos è un oggetto divino della creazione così potente, ma è finito nelle tue mani, un debole mortale. È un incidente così tragico! Il Trono del Caos può andare ovunque nel mondo!
Ahahah, la tua debole forza ha trasformato questo tesoro divino in qualcosa di ordinario!" La risata arrogante dello scheletro d'oro risuonò bruscamente in questo spazio oscuro.


Fei sapeva di essere ancora all'interno della sala della chiesa numero uno dell'Impero Leon, e che non era stato veramente spedito nel cosmo; erano tutte potenti illusioni create dalla formazione magico di livello divino ed erano così surreali che il re non riusciva a distinguerle dalla realtà.


In quel momento, lo scheletro d'oro era probabilmente ancora a circa cento metri da lui, osservando attentamente la situazione.


"Mostro scheletrico. Hai imprigionato il tuo salvatore solo per dire queste inutili parole?" Fei si sedette lentamente e cercò di provocare il suo nemico mentre tentava di escogitare un modo per fuggire.


Con quel misterioso pilastro di pietra dentro il suo corpo, nemmeno un vero dio malvagio poteva fargli qualcosa, figuriamoci solo una formazione magica di livello divino. La sua vita non era ancora in pericolo.


…


Mentre se ne stava fuori dal Triste Sospiro della Grazia Divina in silenzio, un sorriso compiaciuto apparve sul volto del vecchio prete John. Mentre strane fiamme rosse bruciavano nelle sue profonde orbite, fissava questa magnifica chiesa numero uno che aveva un numero incalcolabile di linee bianche e percorsi d'energia e guardava il Re di Chambord che sembrava una mosca senza testa all'interno della formazione.


Lo scheletro d'oro non riuscì a trattenere il suo entusiasmo e ruggì con un tono arrogante: "Povero sciocco. Stai per morire, e vuoi ancora provare a ottenere informazioni da me?"


"Per morire? Non proprio. Se non avessi estratto il pilastro di pietra che ti inchiodava vicino all'Altare Mitico, saresti ancora un cadavere secco e senza vita. È così che intendi ripagare il tuo salvatore? Sei proprio un animale ingrato. Aspetta, sei inferiore a un animale! Ahahah! Sei solo un cadavere rinsecchito! Ahahah!" Le parole beffarde di Fei uscirono dalla formazione magica.


"Quindi, hai già scoperto qualcosa? Mi sorprende. Esatto; se non avessi estratto quella metà dello Scettro della Creazione dal mio corpo, sarei morto dopo decine di migliaia di anni, e basta. Invece, sono tornato in vita!
Ahahahaha! Sei un debole insetto, e il tuo dovere nella vita si è compiuto dopo avermi liberato. Saresti dovuto morire subito dopo, ma hai osato tenere lo Scettro della Creazione per te, e hai occupato la Città del Divino Re della Creazione. Dovresti essere ucciso almeno 10.000 volte! AH..."









