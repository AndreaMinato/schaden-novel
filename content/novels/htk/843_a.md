---
weight: 843
title: Capitolo 843 - La Decisione del senato imperiale (prima parte)
pubDate: 2025-12-08T09:57:22.754Z
tags:
    - htk
---


Capitolo sponsorizzato, ringraziamo Matteo!
5 capitoli in coda totali (5 Matteo),
0/1 sponsorizzazioni 1 euro a capitolo,
-Schadenfreude


"Non mi piace affatto il modo in cui ci stanno guardando..." rispose il cavaliere di Anji che aveva parlato per primo. Poi, si girò e indicò con la sua frusta un vecchio in una rozza tunica che si trovava sul lato destro della strada, gridando: "Ad esempio, questo vecchio... Cosa stai guardando? Vecchio, ti ammazzo con un colpo di frusta!"


"Bleah!" Quell'uomo era solo un venditore di frutta sulla strada, ma sentendo le grida del cavaliere di Anji sputò a terra senza paura.


"Vecchio cane! Ti ucciderò!" Il cavaliere andò su tutte le furie.


Godeva di una posizione prestigiosa e una persona così insignificante non aveva mai osato mancargli di rispetto. Così, sferrò il colpo di frusta contro il vecchio senza esitazione.


La forza contenuta in quella frustata era potente, lasciando una serie di immagini residue e creò un forte rumore che fendeva l'aria. Se fosse atterrata su una roccia, l'avrebbe fatta a pezzi.


Le persone nella zona trattennero il respiro, ma non poterono fare altro che assistere alla tragedia che stava per compiersi.


Slap!


Riecheggiò un lieve schiocco, ma non fu versato del sangue. Una figura nera e torreggiante aveva afferrato il cavaliere di Anji per il polso. Era uno dei cavalieri della Legione Sangue di Ferro, le truppe personali del principe Arshavin, che faceva da guida.


"Tu... come osi fermarmi?" Il cavaliere di Anji era furioso.


“Emissario, si controlli. Questa è la capitale di Zenit, non il territorio del vostro Impero." Dichiarò il robusto cavaliere della Legione Sangue di Ferro con voce profonda e tono freddo. Indossava un'armatura e cavalcava un destriero nero, dall'aspetto imponente.


Dopo aver parlato, guardò freddamente il cavaliere di Anji per poi lasciare la presa sul suo polso.


"Bene! Così si comportano i nostri soldati!" I semplici cittadini di Zenit ai lati della strada applaudirono ed esultarono vedendo la scena, e alcuni risposero insultando il cavaliere di Anji. Per un momento, la folla si agitò.


Sotto una tale pressione, il cavaliere di Anji si intimorì e si fermò. Tuttavia indicò il vecchio con la frusta e disse: “Vecchio cane, ora mi ricordo di te! Eheh, stai attento! Potresti cadere e romperti una gamba a mezzanotte!"


"I cavalieri di Zenit sono davvero coraggiosi e valorosi." Improvvisamente, un ragazzo che sembrava avere solo 14 anni si sporse fuori dalla carrozza lussuosa trainata da cavalli, e lanciò un'occhiata al cavaliere simile a una torre nera della Legione Sangue di Ferro con uno strano sorriso.
Mentre un intento omicida ben nascosto lampeggiava nel suo sguardo all’apparenza luminoso, rise e disse: "Sono Moreau, l’emissario dell'Impero di Anji. Cavaliere, qual è il tuo nome? Posso ricordarmi meglio di te."


Questo robusto cavaliere di Zenit dall'aria spensierata però notò istantaneamente il desiderio di vendetta profondamente nascosto negli occhi del giovane inviato, e rispose con disprezzo: "Umpf! Vuoi crearmi problemi? Sei piccolo, perché fai il grande? Pretenzioso! Sono Andrew Johnson, uno dei centurioni della Legione Sangue di Ferro sotto le ali di sua altezza Arshavin. Se sei infastidito, vieni a cercarmi."


"Tu... ottimo! È grandioso! Ora mi ricordo di te! Soldato, spero che sarai ancora così fiero la prossima volta che ci incontreremo."


L'emissario Moreau di Anji sogghignò e si risedette nella carrozza prima di chiudere bruscamente lo sportello.


Dopo la minaccia, Moreau non disse altro, e quel cavaliere di Anji fissò il vecchio e si guardò intorno con cattiveria prima di sbuffare e procedere con il suo gruppo.


"Bleah! Una puttanella! Vuoi spaventarmi? Mio figlio è un guerriero che ha combattuto al fianco del Grande Guerriero e ha protetto la capitale! Eheh, questi bastardi, sanno solo fare i bulli con i deboli.
Osano solo cospirare contro la famiglia e gli amici del Grande Guerriero Alexander quando lui non è qui. Se il il Grande Guerriero fosse qui, non oserebbero comportarsi in modo così arrogante, e starebbero nascosti per la paura!"


Quel vecchio che vendeva frutta imprecò contro i gruppi di inviati e sputò di nuovo a terra con disprezzo, mentre le persone intorno a lui lo incitavano.


Non importava cosa dicessero i nobili. Nella battaglia difensiva di San Petersburg avvenuta non molto tempo fa, i cittadini ordinari e i soldati avevano visto personalmente le gesta eroiche di Fei. Se il giovane non avesse sconfitto i maestri nemici in tempo, la gente e i guerrieri di Zenit sarebbero morti sotto le lame degli invasori una volta che la città fosse stata conquistata. Perciò Fei godeva ancora di un massimo rispetto e stima da parte loro.


...







