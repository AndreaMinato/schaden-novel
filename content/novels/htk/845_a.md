---
title: Capitolo 845 - Ah! Siete Voi! (prima parte)
pubDate: 2025-12-08T13:11:23.739Z
tags:
    - htk
---


Capitolo sponsorizzato, ringraziamo Matteo!
3 capitoli in coda totali (3 Matteo),
0/1 sponsorizzazioni 1 euro a capitolo,
-Schadenfreude


L'uomo robusto dai capelli neri diede un grosso morso alla pera, si pulì la bocca e disse: "Stai cercando di dire: 'anche se urli più forte e perdi la voce, nessuno verrà a salvarti?' Peccato che questa scena sia un po' strana, visto che lo dici a un anziano. A dirla tutta, è un po’ da sfigati.”


"Imbecille!" Gridò l'uomo robusto dai capelli bianchi. "Sua maestà ha già detto che non si usa il termine sfigato in quel modo!"


L'uomo forzuto dai capelli neri non se ne curò, ridacchiò e ribatté: "Sua maestà ha detto che dobbiamo applicare ciò che impariamo. Penso che sia un termine adatto. Dopotutto, questo mona non lo capisce."


L'uomo robusto dai capelli bianchi rispose: "Eh, sembra che la parola 'mona' sia usata correttamente."


Il cavaliere di Anji si irrigidì per un secondo e sembrò cogliere la presa in giro nelle parole dei due uomini, infuriandosi.


"Sporchi cani di Zenit! Avete del fegato! State per morire e non ve ne rendete nemmeno conto! Dato che ci siete capitati tra i piedi, potete morire con questo vecchio cane! Domani mattina, i vostri cadaveri saranno ridotti in escrementi di topi nei fossati. Forza! Uccidete prima questi due piantagrane!"


Woosh! Woosh! Woosh! Diverse ombre guizzarono, e i guerrieri arrivati con il cavaliere sghignazzarono e caricarono in avanti.


Erano tutti guerrieri d'élite di Anji e per loro sarebbe stato facile uccidere gente comune con armi da combattimento di livello divino.


Tuttavia, sembrava che le armi da combattimento di livello divino oggi non funzionassero.


Slap! Slap! Slap! Slap!


Risuonò una serie di schiaffi.


I soldati che avevano caricato sghignazzando urlarono tutti e volarono all'indietro. Impronte rosso acceso di mani apparvero sui loro volti, ora tutti gonfi come pesche marce, e i loro denti caddero a terra. Mentre rivoli di sangue scorrevano giù dalle loro labbra, mostrarono espressioni sconcertate, come se i loro genitori fossero morti.


Anche quel cavaliere di Anji aveva un'espressione terribile, come se avesse appena mangiato un topo marcio.


Ora, finalmente riusciva a capire che questi due uomini robusti che mangiavano come maiali in realtà erano potenti esperti. Quello moro aveva solo agitato la mano come per scacciare una mosca per respingere più di dieci guerrieri a Tre Stelle. Inoltre, erano stati tutti colpiti in faccia nello stesso pugno. Questo significava che doveva essere stato incredibilmente preciso e forte.


L'uomo robusto dai capelli bianchi si pulì le mani sui vestiti con noncuranza, liberandosi di tutto il succo di pera. Poi si alzò e chiese con tutta serietà: "In questa grande San Petersburg, trovare una persona non è diverso dal cercare un ago in un pagliaio. Siete solo degli ospiti, non potreste trovare lo zio Sam da soli in così poco tempo. Ditemi, quale forza nobiliare a Zenit vi sta aiutando?”


Sudore freddo colò per la fronte del cavaliere di Anji.


Aveva sottovalutato quest'uomo dai capelli bianchi, ma ora si sentiva come se avesse una montagna sulla schiena sotto il suo sguardo noncurante. Questa pressione rendeva difficile respirare, e ora si rese conto che questi due guerrieri possedevano una forza che andava oltre ogni sua comprensione. Era come una formica che affrontava un drago, appartenevano a due categorie completamente diverse.


"Voi... chi siete?" Questo cavaliere di Anji indietreggiò lentamente.


"C*zzo! Non capisci l’italiano? Ti sto facendo una domanda."


L'uomo robusto dai capelli bianchi si infuriò e agitò la mano, catturando e trascinando a sé questo cavaliere di Anji a Sei Stelle nonostante la distanza tra loro. Durante questo processo, il cavaliere sembrava un cane al guinzaglio e non riuscì a fuggire.


Poi, una mano grande gli afferrò il collo e un’altra cominciò a schiaffeggiarlo ripetutamente.





