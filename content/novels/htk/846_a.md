---
weight: 8461
title: Capitolo 846 - Ritorno alla Capitale (prima parte)
pubDate: 2025-12-09T15:45:42.012Z
tags:
    - htk
---


Capitolo sponsorizzato, ringraziamo Matteo!
2 capitoli in coda totali (2 Matteo),
0/1 sponsorizzazioni 1 euro a capitolo,
-Schadenfreude


Drogba e Pierce erano entrambi membri d’élite di classe lunare, e avevano seguito Lampard e il consigliere militare, il vecchio Aryang, nella guerra nella regione meridionale dello Zenit, ad aiutare il secondo principe Dominguez.
Avevano accumulato molta esperienza, affinando la propria mentalità e determinazione sul campo di battaglia. Anche se la loro forza non era aumentata drasticamente, erano maturati.


Attualmente, entrambi si trovavano al livello intermedio della Mezzaluna e solo pochi maestri misteriosi potevano rivaleggiare con loro a San Petersburg. Così potevano praticamente fare ciò che volevano. Occuparsi di quei pochi guerrieri dell'Impero Anji era un gioco da ragazzi per questi uomini forzuti e rozzi, non erano affatto preoccupati.


Entrati nel cortile, incontrarono un giovane dall'aspetto ordinario che sembrava un lavoratore del luogo. Pronunciarono le rispettive frasi in codice, e quel giovane mostrò subito un atteggiamento rispettoso per poi condurli nel padiglione e giù in un sotterraneo buio.


Era uno spazio vuoto; non c'era nulla tranne un portale dalla nota destinazione. In quel momento lampeggiava e funzionava senza intoppi.


I due entrarono nel portale e un lampo di luce brillò. Quando riaprirono gli occhi, si ritrovarono in un luogo ancor più misterioso. Le pareti erano piene di rune semi-divine che bloccavano tutte le aure possibili di questo posto. Era uno spazio sicuro e isolato dal resto del mondo; nessuno poteva trovarlo.


"Ahahah! Generali! Da quanto tempo!" Risuonò una risata squillante, mentre un giovane biondo con una maschera d'argento che copriva la metà superiore del suo viso si alzava per salutarli.


"Signor Modric!" Pierce e Drogba non osarono prenderlo alla leggera.


Anche se Modric si era unito a Chambord dopo questi due uomini forzuti, il re attribuiva grande importanza a questo ragazzo silenzioso soprannominato Il Giovane. Poteva essere considerato uno dei membri principali di Chambord, e la sua posizione era superiore perfino a quella di Drogba e Pierce.
Inoltre, tutti gli alti funzionari di Chambord avevano visto quanto si era impegnato a promuovere l’Ufficio delle Lettere, che stava alimentando l'ascesa del regno, e questi due generali forzuti lo rispettavano dal profondo del cuore.


Non era chiaro dove si trovasse esattamente questa stanza misteriosa. A parte il Giovane ModricI, Pierce e Drogba, c’erano altri quattro membri d’élite di classe lunare. Dopo che i tre alti funzionari di Chambord si furono salutati, attesero pazientemente qualcosa.


Al centro della stanza misteriosa, alcune rune magiche erano state incise sul pavimento e sembravano segnare delle posizioni.


Buzz! Buzz! Buzz! Buzz!


Riecheggiò una serie di ronzii. Mentre la formazione magica continuava a lampeggiare, manifestò un portale ovale di colore blu cielo. Le fiamme dell'energia continuavano a espandersi e contrarsi, e una volta che il passaggio si stabilizzò, la persona che tutti stavano aspettando emerse dal portale come un lampo.


"I nostri saluti, sua maestà!" I sette maestri nella stanza si inginocchiarono tutti.


Quest'uomo indossava un abito bianco e i suoi capelli neri erano spessi come una cascata. Era alto e i suoi muscoli emanavano un’aura selvaggia anche se non erano troppo prominenti. Sembrava essere stato forgiato da un pezzo di ferro divino, brillava di una luce propria ed era di bell'aspetto. Aveva sopracciglia taglienti, occhi scintillanti, e sembrava maestoso anche senza mostrare alcuna emozione.
Era lo spaccone re Alexander in persona.


Dopo essere rimasto intrappolato nel Triste Sospiro della Grazia Divina creato dallo scheletro dorato per quattro giorni, Fei, preoccupato di fare tardi, aveva contattato l'Ufficio Lettere e aveva attraversato di venti formazioni di teletrasporto portatile a lunghissima distanza, consumando molte gemme magiche.
Tuttavia, riuscì a tornare a San Petersburg in un solo giorno; arrivò persino prima di D'Alessandro e dei membri d'élite di classe lunare ansiosi di distruggere il regno di Chambord.


"Alzatevi." Fei sollevò leggermente le mani, e un'energia morbida e gentile fluì dal suo corpo, facendo rialzare queste sette persone.





