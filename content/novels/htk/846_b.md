---
weight: 8462
title: Capitolo 846 - Ritorno alla Capitale (seconda parte)
pubDate: 2025-12-09T15:45:42.013Z
tags:
    - htk
---


Il viaggio di ritorno di Fei era un segreto assoluto. Eccetto pochi alti funzionari di Chambord e i membri più importanti dell'Ufficio Lettere, che erano le sette persone nella stanza in quel momento, nessun altro sapeva che fosse tornato a Zenit, il resto del mondo pensava che fosse scomparso in fondo al mare.


Gli otto lasciarono la stanza. Lungo il percorso, Modric raccontò a Fei tutto ciò che era accaduto nella capitale di Zenit in quei giorni, incluso l’arrivo degli emissari di vari imperi, delle posizioni dei nobili a San Petersburg e dello strano silenzio della famiglia reale.


Ben presto, tornarono a livello del suolo.


A quanto pareva quella stanza misteriosa era ancora a San Petersburg, e distava solo circa cento metri dal cortile in cui erano entrati Drogba e Pierce. Bastava che qualcuno si trovasse in una posizione elevata per vedere esattamente cosa accadeva in quel piccolo cortile anche senza possedere energia da guerriero o magica; era stata una buona scelta strategica.


I quattro membri d'élite di classe lunare sorvegliavano la porta, mentre Pierce, Drogba e Modric seguivano Fei nell'edificio. I due uomini forzuti cercarono di sovrapporsi nel raccontare al re cosa era accaduto quella notte.


"L'Impero Anji è solo al secondo livello. In passato è rimasta sulla difensiva, ma quando è arrivata l’era del caos ha conquistato in meno di un mese quattro imperi di primo livello confinanti. Ha guadagnato molta fama di recente ed è diventato tirannico, come un piccolo signorotto nella regione settentrionale di Azeroth.”


“L'Imperatore Suleyman Kerimov di Anji è piuttosto giovane ed è salito al trono un anno fa. La sua identità è misteriosa, è ricco e ha reclutato alcuni guerrieri e maestri indipendenti. Questo imperatore si è rivelato ostile nei confronti di Zenit.
Si dice che il suo obiettivo fosse sfidare l'Imperatore Yassin. Ma da quando sua maestà è diventato più popolare dopo aver sconfitto le truppe unite dei dieci imperi, ha preso di mira lei e ha detto più volte che avrebbe distrutto la sua leggenda."


Il Giovane Modric riferì rapidamente a Fei le informazioni sull'Impero Anji.


"Non c'è da stupirsi che questi emissari di Anji siano così arroganti. Il loro impero può essere considerato potente... voi due testoni; stanno cagando sopra le nostre teste e voi avete solo picchiato un loro piccolo cavaliere?” Fei non era interessato alla storia di Anji, ma espresse la sua disapprovazione per il trattamento che Drogba e Pierce avevano riservato ai nemici quella notte.


"Ci perdoni sua maestà. Andiamo subito a uccidere quei maledetti emissari di Anji." Le parole del re istigarono i due uomini sciocchi e forzuti, che divennero immediatamente paonazzi e si alzarono per uscire con fare omicida.


"Non uccideteli; voglio vedere a che gioco stanno giocando. Limitatevi a prenderli un po’ in giro.” Fei non li fermò.


Dopo che quei due guerrieri lasciarono la stanza, scomparvero nell'oscurità con un balzo.


Modric si asciugò il sudore e stava per aggiungere qualcosa quando risuonò una serie di ronzii. Uno scorcio di luce lampeggiò nella stanza, trasformandosi in un colibrì rosso scuro che cinguettò mentre atterrava nella mano di Modric.


I colibrì erano agili, veloci e carini. Queste piccole bestie demoniache erano straordinariamente veloci e avevano alcune abilità che permettevano loro di attraversare lo spazio. La regina Angela aveva usato la sua abilità innata per addomesticare uno stormo di colibrì, che erano diventati uno dei mezzi per trasmettere informazioni per l'Ufficio Lettere.


Un delicato collare d'argento era nascosto sotto le piume sul suo collo; un anello spaziale. Modric iniettò un po' di energia magica nel collare secondo un ritmo misterioso e una lettera rossa uscì fuori dall'anello.


La lesse velocemente e il suo viso cambiò colore. Riferì rapidamente a Fei: "Il discepolo numero due del Grande Guerriero Continentale, D'Alessandro, e i suoi uomini hanno superato il Mare della Fragranza ed sono entrati nel territorio di Zenit. Sembra che stia cercando di mettersi in mostra e fare pressione sulla famiglia reale; avanzano lentamente e non nascondono le proprie identità.
Inoltre, hanno detto che spazzeranno via la famiglia reale se non si presenterà prima dell'alba di dopodomani per prendere una decisione. Circa tre ore fa, questo gruppo si è diviso in due. Uno guidato da un signore di classe Solare di nome Albeda, con 25 persone, si sta dirigendo verso il regno di Chambord.
L'altro gruppo di venti membri d'élite di classe lunare sta venendo qui guidato da D'Alessandro. A giudicare dalla loro velocità, arriveranno a destinazione prima dell'alba di dopodomani."

