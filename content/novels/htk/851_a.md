---
weight: 8511
title: Capitolo 851 - Attaccare Insieme (prima parte)
pubDate: 2025-12-17T14:58:25.171Z
tags:
    - htk
---


Capitolo regolare,
0 capitoli in coda totali (0 Matteo),
0/1 sponsorizzazioni 1 euro a capitolo,
-Schadenfreude


Questo giovane dall'aspetto elfico, bello e con lunghi capelli neri era Philip Inzagi, salvato da Fei nel quartiere povero della porta delle Sorgenti Termali. Era il primo discepolo di Fei e possedeva l'abilità innata di mimetizzarsi e nascondersi nello spazio.


Come una raffica di fumo nero e una saetta di luce oscura, si muoveva tra le persone con una velocità fulminea. Ovunque passasse, risuonavano grida di terrore e il sangue scorreva. I membri d'élite di classe lunare stranieri continuavano a gridare e a ritirarsi, ma sul loro corpo comparivano sempre più ferite mortali.


"È lì..."


"Niente paura! Circondatelo! Un assassino che rivela le sue tracce è fragile come una volpe intrappolata in una rete, non è più una minaccia. Ragazzi, tranquilli! Avanziamo e uccidiamolo!"


"Attacchiamo insieme con tutta la nostra forza!"


Nell'aria lampeggiavano energie guerriere e magiche di vari colori. Dopo il panico iniziale, i membri d'élite di classe lunare si calmarono e iniziarono a contrattaccare, visto il vantaggio numerico.


Dopotutto erano maestri potenti. Anche se il loro carattere e le loro virtù lasciavano a desiderare, erano membri d'élite di classe lunare con una certa esperienza di combattimento.


Tra la folla, i maghi cantilenavano ad alta voce gli incantesimi. L'energia magica mistica si diffondeva e gradualmente l’aria diventò densa come una palude. Era il risultato della combinazione di incantesimi come il sortilegio della palude, magia viscosa, gravità e imprigionamento spaziale.


Come gocce di pioggia in un’enorme tempesta, tutti questi incantesimi si scagliavano verso quella figura nera fulminea che guizzava intorno.


La velocità dell’ombra si riduceva drasticamente, come una lumaca caduta in una palude.


"Ahahah! L'abbiamo preso! Attacchiamo insieme e distruggiamolo!"


Ridendo come pazzi, i guerrieri usarono le loro tecniche finali e saette di energia terrificante si precipitavano avanti senza pietà. Il raggio dei colpi era vasto e così non avevano bisogno di centrare il bersaglio con precisione per infliggere danni.


Boom! Boom! Boom! Boom! Boom!


Un attimo dopo, tutti i lampi multicolori si scontrarono da ogni direzione, creando una serie di esplosioni a catena. La violenta ondata di energia costrinse lo spazio a incresparsi e riempì all’istante un’area di diverse centinaia di metri di raggio.


"Ci siamo riusciti!"


"Con questo livello di potenza, questo chambordiano è sicuramente morto!"


Vedendo che i loro attacchi avevano avuto successo, i membri d'élite di classe lunare esultarono e si incoraggiarono.


‘I nemici non sono potenti come pensavamo, e i chambordiani non sono mostri immortali. In questo momento sono solo in quattro e sono in forte svantaggio numerico.’ Pensarono i membri d’élite di classe lunare, la situazione sembrava molto migliore di quanto avessero immaginato.


Con sempre più sicurezza, i membri d'élite di classe lunare guardarono gli altri maestri di Chambord con ostilità e intento omicida.


"Ahahah! I chambordiani sono solo mediocri! Ahah! Ragazzi, niente paura! Muoviamoci insieme e uccidiamoli! Il signor D'Alessandro ci ricompenserà!" Alcuni iniziarono ad esaltarsi, e tutti mostrarono sorrisi malvagi sul volto.


In quel momento, il bel sacerdote dai corti capelli castani che stava con gli altri tre maestri superstiti di Chambord li guardò con pietà incrociando le braccia sul petto.


Rimasto immobile nel cielo, guardava quei membri d'élite di classe lunare come se guardasse un branco di idioti.


Un attimo dopo, ci furono altri cambiamenti.


Il membro d’élite di classe lunare che aveva iniziato a incitare tutti tra la folla si zittì. Rivelò un'espressione terrorizzata, un lampo di luce nera sfrecciò via, e lui sentì una sensazione di freddo diffondersi nella sua gola e nel suo cuore. Poi, tutta l'energia nel suo corpo iniziò a riversarsi fuori come l'acqua da una diga aperta, e nulla poteva fermarla.





