---
weight: 854
title: Capitolo 854 - Quella Persona (prima parte)
pubDate: 2025-12-26T18:24:59.815Z
tags:
    - htk
---


Buon natale!
Capitolo regolare (stavolta è diviso in tre),
0 capitoli in coda totali,
0/1 sponsorizzazioni 1 euro a capitolo,
-Schadenfreude


Purtroppo, i soldati sanguinari della Legione Sangue di Ferro non mostrarono loro alcuna pietà.


Alcuni guerrieri muscolosi dall’armatura nera che sembrava ancora macchiata di sangue si precipitarono dentro e afferrarono senza ritegno quei due nobili urlanti. Poi, si voltarono e li trascinarono fuori dalla stanza.
Diarra e Semak gridavano come pazzi e insultavano Arshavin, e i soldati della Legione Sangue di Ferro gli spaccarono la bocca con fare spietato. Il sangue sgorgò immediatamente e i loro ruggiti rabbiosi si trasformarono in gemiti profondi e soffocati.


In meno di mezzo minuto, risuonarono due urla strazianti dall'esterno.


Poi, un ufficiale militare della Legione Sangue di Ferro entrò rapidamente con due teste da cui colava ancora sangue caldo. Dopo aver scrutato i funzionari di alto livello del quartier generale militare imperiale, sbuffò e gettò le due teste sul pavimento. I loro lineamenti erano ancora visibili, ed era chiaro che si trattava di Andrew Semak e Diarra.


‘Sono stati davvero uccisi!’ Pensarono gli altri, storditi dallo shock.


Quei due erano nobili anziani che avevano posizioni prestigiose e molte connessioni a Zenit! Erano stati uccisi sul posto senza attendere l'interrogatorio del palazzo dei Cavalieri Imperiali e la decisione dell'Imperatore Yassin! Dal punto di vista del gruppo, il primo principe Arshavin aveva affrettato la procedura ed era stato troppo violento.


Quasi tutti nella sala riunioni abbassarono la testa per la paura e non osavano guardare il principe seduto in cima al tavolo.


Seduto sulla sua sedia con le braccia e le gambe distese, Arshavin rimase in silenzio con la mano destra sull'elsa della sua sciabola. La sua espressione era ancora fredda e non guardò nemmeno le due teste sul pavimento. In quel momento, nessuno sapeva a cosa stesse pensando.


Alcuni tentarono di ritirarsi dalla sala riunioni in silenzio, ma furono fermati dai soldati assassini della Legione Sangue di Ferro.


Diversi nobili nella sala riunioni erano guerrieri. Avevano seguito l'Imperatore Yassin e combattuto in guerre, il che significava che avevano una forza impressionante. Purtroppo, anni di vita comoda e mancanza di addestramento li avevano indeboliti come non mai. Anche se erano più forti dei soldati ordinari, non potevano competere con i maestri della Legione Sangue di Ferro. Inoltre, il primo principe Arshavin era già un guerriero a Sette Stelle ed era la persona più potente nella stanza. Non potevano eguagliarlo e nessuno osava fare una mossa sbagliata.


Presto, decine di segretari militari entrarono con cautela sotto la protezione di una grande squadra di soldati dalle corazze nere. Poi, molte lettere e documenti furono portati dentro, ammassandosi in una piccola montagna.


In quel momento, l'intero edificio era stato completamente isolato, e un segretario militare prese un documento e iniziò a leggerlo con una voce tremula.


Quei documenti erano tutte le lettere che i nobili dentro San Petersburg avevano inviato e ricevuto nell'ultimo periodo, ma il contenuto di queste missive ea scioccante. Di fronte al pericolo, alcune persone avevano deciso di comunicare con i nemici e sottomettersi prima che Zenit decidesse cosa fare. In effetti, la maggior parte di queste lettere erano tra i nobili e l'Impero Anji, la nuova forza dominante nella regione settentrionale di Azeroth.


Le persone con reti di informazioni veloci sapevano che l'Impero Anji era in buoni rapporti con D'Alessandro, e avevano persino inviato un Signore di Classe Solare a venire a Zenit insieme al discepolo di Maradona.


In queste lettere, l'Impero Anji prometteva ai nobili che, se fossero stati disposti ad arrendersi e unirsi a loro, avrebbero potuto mantenere le loro posizioni prestigiose e godersi la vita anche se D'Alessandro avesse distrutto Zenit nella sua ira.


Bam! Bam!


Mentre i segretari militari leggevano le lettere una ad una senza saltare una riga, alcune persone nella stanza ne furono terrorizzate. Le loro gambe si afflosciarono e i loro volti impallidirono. Erano così spaventati che non riuscivano a proferire parola.


I feroci soldati bestiali della Legione Sangue di Ferro si precipitarono dentro, e i nobili i cui nomi erano stati chiamati furono trascinati fuori e giustiziati indipendentemente dal loro prestigio.


"No! Anche se abbiamo commesso dei crimini, dovrebbe essere il palazzo dei Cavalieri Imperiali a interrogarci e dovrebbero essere il senato imperiale e l’imperatore Yassin ad emettere il verdetto finale! Anche se sei un principe, non può uccidere nobili!"


"Ci perdoni! primo principe! Siamo stati incastrati! Incastrati! Sapete che la mia famiglia e io siamo sempre stati dalla vostra parte! Siamo i vostri fedeli servitori…"


"State oltrepassando il limite! Questo è tradimento! L'Imperatore Yassin non lo permetterebbe mai! Volete iniziare una ribellione?"





