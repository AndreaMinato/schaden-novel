---
weight: 855
title: Capitolo 855 - La Notte di Sangue (prima parte)
pubDate: 2026-01-01T09:24:50.136Z
tags:
    - htk
---


Buon anno!
Capitolo regolare (stavolta è diviso in tre),
0 capitoli in coda totali,
0/1 sponsorizzazioni 1 euro a capitolo,
-Schadenfreude


Pattuglia imperiale.


Era una fazione dominante a San Petersburg, leggermente inferiore solo al quartier generale dell'esercito imperiale. Gli edifici qui erano maestosi e sembravano una foresta fitta.


I soldati della pattuglia imperiale di solito indossavano solo armature leggere e uniformi informali, ma ora avevano indossato tutti spesse corazze, con le armi sguainate. Quasi il 70% della forza responsabile della sicurezza di San Petersburg era riunita qui. I guerrieri mostravano tutti espressioni serie e l'atmosfera era intensa.


Nella sala principale nel cuore dell'edificio principale, c'era la Donna Demoniaca Paris, non più in un lungo abito ma in un'armatura di pelle bianca. I suoi lunghi capelli biondi sembravano una cascata dorata, e una rosa fresca e vibrante, ancora con la rugiada, era posata sul suo orecchio, rendendola splendida come non mai.


In quel momento, stringeva una spada a due mani e il suo bellissimo viso era pieno di intento omicida. Il suo aspetto, valoroso e al tempo stesso splendido era piuttosto scioccante.


Granello il Barbarossa, silenzioso, era in uno strano stato con la sua luce fredda negli occhi; sembrava non vedesse l'ora di agire, ed era raro per lui. In piedi dietro Paris, era completamente armato. In quel momento, la visiera del suo elmo d'argento dalla forma bizzarra era sollevata, e la freddezza e l'oscurità solitamente visibili sul suo volto erano sparite. Invece, appariva coraggioso ed eroico.


Queste due figure importanti, il braccio destro e sinistro del secondo principe Dominguez, erano entrambe presenti nel quartier generale della pattuglia imperiale, e le loro espressioni serie indicavano che stava per accedere qualcosa di grosso.


Accanto a loro, c'era una figura avvolta da un mantello nero. Era silenzioso e misterioso.


Improvvisamente, un soldato dall'aria feroce entrò rapidamente nella sala e riferì che tutta la pattuglia imperiale era pronta.


"È giunto il momento. Seguiamo il piano prestabilito". Paris uscì per prima dalla sala trascinando la spada a due mani.


"Gli uomini della Legione Sangue di Ferro sono affidabili?" Chiese Granello, cercando di metterla in guardia.


"Questa volta sono affidabili". La Donna Demoniaca uscì dalla sala senza nemmeno voltarsi.


Sentendo le sue parole, Granello inspirò profondamente e guardò l'uomo col mantello nero accanto a lui. Voleva dire qualcosa ma si trattenne. Poi, una luce determinata brillò nei suoi occhi, abbassò la visiera d'argento e chiuse l'elmo. Come un dio della guerra dalla corazza argentata, uscì dalla sala accompagnato da clangori stridenti..


Quell'uomo misterioso nel mantello nero seguì Granello in silenzio come un'ombra.


In meno di dieci minuti, quasi 10.000 soldati d'élite completamente armati della pattuglia imperiale uscirono dagli edifici della zona, si divisero in quattro o cinque gruppi e marciarono in diverse direzioni di San Petersburg come una marea nera.


…


Anno 10.342 dell'era umana continentale, anno 85 del calendario imperiale, iniziò a scorrere sangue nella notte del 9 giugno a San Petersburg.


La notte di sangue.


Vari storici, poeti itineranti e accademici delle generazioni successive avrebbero considerato e fatto commenti differenti riguardo a questa Notte di Sangue, ma avrebbero concordato su un punto: avrebbe segnato l'inizio della potente dittatura militare di Zenit che sarebbe durata a lungo in seguito.


Grazie a questo alto livello di dittatura militare, questo piccolo impero nella regione settentrionale riuscì a perdurare fino alla fine dell'Era del Caos, in cui ogni tipo di guerra imperversava nel continente.


I libri scritti dagli storici reali documentarono e descrissero bene l'evento.







