---
weight: 8571
title: Capitolo 857 - Che Tecnica di Pugno è Questa? (prima parte)
pubDate: 2026-01-07T14:14:52.200Z
tags:
    - htk
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


Whoosh! Whoosh! Whoosh! Whoosh!


Archi e balestre potenti scoccarono frecce per intercettare e fermare quel fascio luminoso.


Tuttavia...


Boom! Boom! Boom! Boom!


Fiamme di energia da guerriero si espansero improvvisamente, e quel membro d’élite di classe lunare frantumò i dardi che potevano penetrare scudi e armature di ferro, rendendole fragili come carta. Poi l'energia residua continuò a muoversi verso il basso, colpendo il suolo con grande potenza. I soldati vennero abbattuti a gruppi, gridando, e non era chiaro se fossero morti o svenuti.


Questo membro d’élite di classe lunare era uno dei guardiani del Senato Imperiale.


"Hahaha! I membri d’élite di classe lunare della famiglia reale sono tutti morti o sono rimasti gravemente feriti nella battaglia difensiva di San Petersburg. In questo momento, solo noi abbiamo un guardiano! Ahahah! Arshavin, Dominguez, voglio vedere come voi due miserabili bastardi potrete fermare il mio guerriero d’élite con dei semplici soldati!"


La risata tronfia del presidente del senato imperiale risuonò dal padiglione della fortezza.


"Stasera trasformerò l'intera San Petersburg in un inferno vivente! Annienterò la capitale della famiglia Andrew e la ridurrò ad una zimbella della storia! Chiunque protegga il re di Chambord sarà ucciso! Famiglia reale inclusa! Aspettate e vedrete tutti gli abitanti di basso rango di questa città piangere dal dolore e morire dissanguati! Ahahah!"


Mentre il presidente del senato imperiale continuava a ridere con crudeltà, quel guizzo di luce si muoveva veloce come un lampo e stava per uscire dalla portata d'attacco di tutti i soldati.


Frecce magiche venivano scagliate in continuazione, ma non riuscivano a minacciare questo membro d’élite di classe lunare.


Granello il Barbarossa, che supervisionava l'assedio nella sua armatura d'argento, lo vide da lontano e si infuriò. "Maledizione! Il senato imperiale stava complottando da tempo! Lo Zenit era in pericolo mortale durante la battaglia difensiva di San Petersburg, ma non hanno nemmeno inviato il loro membro d’élite di classe lunare di cui ignoravamo l'esistenza! Hanno cercato di conservare le loro forze! Lo pianificavano da molto tempo! Umpf! Dovevano rimuovere prima simili tumori da Zenit!”


In pochi secondi, questo guardiano di classe lunare del senato imperiale stava per fuggire.


In quel momento, un'energia di spada dorata lampeggiò nel cielo come un imponente drago.


Bam!


Questa energia trapassò il membro d’élite di classe lunare del senato imperiale e lo fece esplodere. La sua carne e i suoi organi interni caddero dal cielo come una pioggia di sangue.


In piedi sul padiglione, il Presidente del Senato Imperiale rimase scioccato e il suo sorriso si irrigidì.


"Cos'era quello?" Quell'energia di spada dorata lo scosse fino al midollo e raffreddò il suo entusiasmo come se se qualcuno gli avesse versato una secchiata d'acqua ghiacciata addosso.


Non si era accorto di quando, ma due figure erano apparse nel cielo, a poco più di 300 metri da lui. Una era alta e l'altra bassa.


L'uomo alto era bello e muscoloso, con il vento che faceva svolazzare i suoi capelli. Sembrava entusiasta, ma la sua aura era stabile. Nella sua armatura dorata, sembrava un dio del sole sconvolgente, perfetto e accecante, facendo sentire gli altri inferiori.


Era il Cavaliere del Sole Dorato Chris Sutton, uno dei cavalieri imperiali esecutivi che si era ritirato in isolamento nella montagna del Grande Guerriero.


Accanto a lui c'era un ragazzino dall'aspetto adorabile, eppure maestoso. Indossava un'armatura leggera e la sua aura non era debole. Anche lui guardava dall’alto la battaglia in corso.


"Criminale! Sei peggio di un animale! Sei uno spregevole perdente! Come osi insultare il mio maestro?" Gridò il ragazzo con un'espressione arrabbiata.







