---
weight: 858
title: Capitolo 858 - Il Pugno di Gomma dell’Era Antica (prima parte)
pubDate: 2026-01-08T19:44:41.935Z
tags:
    - htk
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


Era evidente che Luffy stesse usando una tecnica strana. Le sue braccia potevano allungarsi liberamente come molle e poteva sferrare pugni da qualsiasi angolazione, rendendoli più efficaci di vere e proprie armi.
Inoltre, scatenava una forza terrificante. Poteva distruggere solide mura di pietra come se stesse brandendo enormi martelli di ferro contro della carta.


Nuvole di polvere si sollevarono nell’aria per l’impatto.


Quando Chris Sutton vide per la prima volta Luffy sfoderare questa tecnica, ne rimase profondamente scioccato.


Proveniva da una potente famiglia nobile ed era molto esperto nell’ambito delle arti marziali. Tuttavia non aveva mai visto una tecnica simile, potente e difficile da parare.


Le braccia di Luffy erano morbide come se fossero prive di ossa, e potevano cambiare forma e dimensione liberamente. In quel momento, le sue braccia somigliavano a due vigorosi, giganteschi pitoni. Era una tecnica di combattimento diversa da tutte le altre e doveva essere il frutto di una lunga riflessione da parte del suo creatore, che aveva aperto una nuova strada.


Questa serie di tecniche che Luffy stesso aveva battezzato Pugno di Gomma proveniva dal Grande Guerriero Imperiale Alexander.


Chris Sutton aveva ammirato Fei ancora di più per questo. Dal suo punto di visat, solo un genio ineguagliabile come il re di Chambord poteva aver creato una tecnica di pugno così unica e singolare.


A terra…


Dopo un breve momento di silenzio per lo stupore, i soldati che assediavano il senato imperiale lo acclamarono.


Con un ruggito, si lanciarono in avanti contro la fortezza come belve. Senza la protezione delle mura di pietra, le deboli forze difensive di cui disponeva il senato imperiale non potevano fermare l’assalto. Dopo una breve resistenza, i soldati del senato imperiale si inginocchiarono e alzarono le armi, arrendendosi completamente.


Alcuni esperti tentarono di contrattaccare, ma vennero colpiti dai pugni fulminei del piccolo Luffy, collegati a braccia lunghe più di dieci metri.


Quando spade e sciabole colpivano le lunghe braccia di Luffy, tagliavano l'armatura di cuoio ma riuscivano solo a lasciare un leggero segno bianco sulla sua pelle. Venivano respinte con un tonfo ovattato, come se le armi avessero colpito una palla rimbalzante. Era impossibile credere che il corpo di Luffy non fosse di gomma.


"Vecchio bastardo! Come osi insultare il mio maestro? Ti ridurrò in poltiglia!"


Luffy fissò il presidente del senato imperiale e allungò improvvisamente le braccia per oltre venti metri. Afferrò una sezione del muro crollato e tirò. Sfruttando l’elasticità delle sue braccia, si proiettò in avanti come una palla di cannone per oltre 60 metri, dirigendosi verso il presidente impallidito che si trovava sul padiglione elevato.


Il Pugno di Gomma che Luffy stava praticando era una tecnica misteriosa proveniente dall'antica Era Mitica. Creava un percorso a sé stante, ed era molto diversa da tutte le altre abilità principali della stessa era. Dato che aveva brillato in quell’epoca caotica e chi la usava era riuscito a sconfiggere dei e demoni, guadagnandosi grande fama e reputazione, era stata registrata nel tomo della Spada del Re Demoniaco.


Dopo che Fei aveva accettato Luffy come suo discepolo e il bambino aveva mostrato il suo interesse per le tecniche di pugno, il sovrano aveva messo alla prova le sue capacità e si era reso conto che il suo fisico Cuore di Gomma era adatto ad allenare questa tecnica e soddisfaceva tutti i requisiti della tecnica di pugno.


Per questo Luffy era riuscito a coltivarla e aveva fatto progressi velocemente. Dopo più di un mese, Luffy aveva già padroneggiato il primo livello di questa tecnica e adesso era un guerriero a sei stelle.


Luffy rispettava e ammirava Fei quanto suo padre. Per questo aveva già digrignato i denti quando aveva sentito il presidente del senato imperiale insultare il sovrano. Visto che la fortezza era stata conquistata, non aveva intenzione di lasciar andare quel vecchio.


"Ah! Aiuto! Aiuto!"







