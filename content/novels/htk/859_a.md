---
weight: 8591
title: Capitolo 859 - Il Cavaliere del Sole Dorato (prima parte)
pubDate: 2026-01-15T09:46:11.760Z
tags:
    - htk
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


"Sono io il vostro avversario.”


Dopo aver protetto con successo Luffy, Sutton rivolse la sua aura contro i due membri d'élite di classe lunare. Strinse i pugni e una scia di fiamme dorate bruciò lentamente lo spazio attorno a lui.
Un momento dopo, apparì una grossa lancia, arrivava a poco più di tre metri ed era spesso quanto il braccio di un bambino. Sulla sua superficie erano incise rune misteriose in cui sembrava scorrere energia vitale.


Fei aveva distrutto l’enorme lancia dorata di Sutton durante il loro duello nelle Due Torri. Non molto tempo fa, Fei gli aveva donato una nuova arma. Era una delle lance stellari sopravvissute nel tempo nell’ultimo luogo ancestrale dei nani, era di quarto livello ed era piuttosto potente.


Sutton scosse la sua lancia e guizzi di luce dorata apparvero nel cielo. Come se gli dei fossero adirati, il bagliore squarciò il cielo e si abbatté verso il basso con forza, avvolgendo istantaneamente i due membri d'élite di classe lunare.


In quel momento, Sutton bloccò entrambi i membri d'élite di classe lunare del senato imperiale senza cadere in svantaggio.


"AAAAHHHH... Impossibile!" Il vecchio maestro Stoch ruggì con rabbia.


I suoi capelli grigio-bianchi si drizzarono, e fu avvolto da fiamme d’energia. Era infuriato perché dal suo punto di vista era un’enorme umiliazione. Stava lottando contro un membro della giovane generazione con l’aiuto di un altro guerriero, ma non aveva ottenuto una vittoria istantanea. Dopotutto, quando Sutton era solo un ragazzino, Stoch era già un membro d’élite di classe lunare. Era famoso da decine di anni, eppure oggi era in difficoltà. La rabbia che stava provando quasi lo fece vomitare sangue.


Tuttavia, l’enorme lancia dorata di Sutton sembrava lo scettro degli dei! Conteneva un potere inarrestabile e lanciava le tecniche raffinate di Sutton. Le fiamme d’energia si trasformarono in draghi divini e ulularono nel cielo mentre attaccavano i due membri d'élite di classe lunare. La forza di Sutton era incredibile!
Stava affrontando due guerrieri da solo, ma non si sentiva troppo sotto pressione. Il suo elemento metallo rendeva i suoi attacchi taglienti come una lama e squarciava lo spazio senza incontrare ostacoli. Presto, i suoi avversari poterono solo difendersi senza avere più alcuna opportunità di attaccare.


La crescita del Cavaliere del Sole Dorato era impressionante.


Era avanzato di stadio solo circa due mesi fa, ma era in grado mettere in difficoltà questi due esperti; non era diverso da un miracolo.


Per un momento, le fiamme d’energia dorata illuminarono il cielo e ruggiti di drago riecheggiarono nell’area. Come un sole dorato, Sutton era brillante e potente, mettendo in ombra tutti gli altri. In effetti la sua aura era così tagliente che i guerrieri facevano fatica a guardarlo.


Questa situazione sollevò molto il morale dei soldati della Legione Sangue di Ferro e della pattuglia imperiale.


Presto, la fortezza del senato imperiale fu completamente sfondata. Con Luffy di nuovo a combattere, la forza d'assedio era invincibile. Un guerriero a sei stelle era una montagna insormontabile per i soldati ordinari.


I quasi 2000 uomini del senato imperiale iniziarono a resistere di nuovo quando erano apparsi i due membri d'élite di classe lunare. Tuttavia, visto che Sutton aveva fermato quei due maestri, quei soldati ordinari avevano iniziato una dura battaglia. Più di 600 di loro furono uccisi e circa 1.400 di loro lasciò cadere le armi e si arrese inginocchiandosi.


"Perdonami, perdonami! Ho commesso un errore..."


Il presidente del Senato Imperiale non riuscì a fuggire in tempo. In quel momento, il suo corpo era coperto di sangue e i suoi capelli erano scompigliati. Proprio prima che potesse entrare nel portale di teletrasporto creato da una pergamena magica, le braccia di Luffy si estesero improvvisamente e lo tirarono indietro.


Questo nobile arrogante e crudele era terrorizzato, e si prostrò supplicando pietà.


Luffy lo odiava a morte e non era disposto a dire altro. Con un pugno, pose fine a questo malvagio cospiratore.


La battaglia finì presto e il senato imperiale che una volta era influente e potente scomparve.


Nel cielo, anche la battaglia tra i maestri raggiunse un punto di svolta.







