---
weight: 86
title: Capitolo 86 – Fiori e Cacca di Cane
pubDate: 2024-05-13T22:41:47.866Z
tags:
    - htk
---

Capitolo regolare,
0 capitoli in coda, 0/5
-Schadenfreude

Naturalmente il motivo per cui Fei era interessato in quel giovane biondo non era perché ne fosse attratto. Non era affatto interessato agli uomini, ma quella persona gli aveva dato una strana sensazione. A volte pareva che il giovane fosse potente come un mare vasto e vigoroso, mentre altre volte sembrava debole e fragile come la fiamma di una candela sul punto di spegnersi. Era davvero bizzarro.

Si poteva dire che, a parte gli attriti con le mele marce Zola e Luciano, e aver ottenuto in qualche modo il titolo di figlio prediletto di dio usando la modalità paladino, ciò che aveva fatto di più impressione a Fei era stato quel giovane biondo.

Fei era anche sicuro che, quando la vettura era passata oltre, anche quella persona lo stesse osservando con attenzione.

La folla per strada si disperse lentamente.

Fei tenne per mano Angela ed Emma e iniziò a tornare a casa. Ascoltò le due ragazze pure e adorabili chiacchierare riguardo a cos'era accaduto e si limitò a sorridere. La luce dorata del tramonto illuminava i loro corpi e delineò tre ombre dai contorni perfetti di altezze diverse.

Emma saltellò come un passerotto e chiese con curiosità: "Alexander, perché quei due ti hanno chiamato maestro? Quando ti sei unito alla Sacra Chiesa?"

"Non lo so, forse erano storditi e mi hanno scambiato per qualcun altro!" Fei le diede una risposta superficiale.

"Sbagliato? Impossibile... Uh! Se non vuoi dirmelo, allora non importa!"

La ragazza si arrabbiò un po' e cercò di ritrarre la mano dalla presa di Fei, ma in qualche modo, come se non potesse rinunciare al calore del palmo di Fei, esitò un po' e lasciò ubbidiente che il re la tenesse per mano. Arricciò le labbra con fare "imbronciato" e fissò Fei.

Il re le sorrise e non disse altro.

Non poteva davvero spiegarsi, perché quelle due mele marce non avevano fatto un errore.

Tuttavia quello che aveva detto Zola lo aveva allertato.

Non si aspettava che la Sacra Chiesa avrebbe saputo della battaglia accaduta a Chambord e aveva capito accuratamente che era stata usata della negromanzia sul ponte di pietra. Rivelò molte informazioni.

Prima di tutto, Fei aveva confermato che il potere della modalità negromante non era permesso dalla Sacra Chiesa nel mondo reale. Sarebbe dovuto stare molto attento se avesse voluto usarla in futuro. Se non altro, prima di avere un potere sufficiente da poter affrontare da solo la Sacra Chiesa, non avrebbe potuto lasciare nessun indizio con cui avrebbero potuto risalire a lui. Questa era una precauzione per evitare di essere arrestato e bruciato su una croce da dei sacerdoti impazziti.

Inoltre aveva visto che la Sacra Chiesa aveva una rete di informazioni terrificanti; sapevano della battaglia sul ponte e avevano inviato degli ordini in pochi giorni. La velocità di raccolta e trasmissione delle informazioni in questo mondo era veloce quasi quanto quella di internet e dei telefoni sulla terra; probabilmente avevano usato un canale speciale di cui Fei non sapeva nulla. Da questo, Fei poteva intuire che la rete di informazioni del loro mortale nemico, l'impero Eindhoven di livello 4, non poteva essere paragonato a quello della Sacra Chiesa.
Comunque non ci avrebbero messo molto tempo,  se avessero voluto davvero scoprire cos'era successo alle truppe con le corazze nere. Di conseguenza la sicurezza di Chambord sarebbe stata minacciata. Se non avesse gestito tutto appropriatamente, avrebbero potuto svelare il segreto delle mitiche rovine...

Fei ebbe la sensazione che la sua posizione di re fosse davvero tragica. Dopo essere capitato in questo mondo, non si era rilassato, né si era trastullato con delle bellezze nemmeno per un giorno. Invece aveva dovuto gestire ogni problema in arrivo come un pompiere.

Dopo che tornarono a palazzo, i servi avevano già preparato la cena.

Fei non era abituato alla cultura culinaria di questo mondo. Eccetto i frutti e la carne arrostita, c'era solo del pane di grano e del latte puzzolente. Sarebbe andata bene per qualche pasto, avrebbe dato una sensazione esotica. Ma dopo averla provata per un bel po' di tempo, ogni volta che vedeva gli stessi piatti gli veniva da vomitare.

Ma dopo aver visto Angela ed Emma godersi il cibo, Fei poté solo stringere i denti e sedersi lontano mentre iniziava a mordere con innocenza una mela.

<em>'Sembra che sia necessario trasformare lo stile culinario di Chambord. Se non altro voglio ingaggiare un po' di cuochi talentuosi e allenarli bene. Probabilmente non possono fare hamburger come KFC o McDonald. Non conosco ricette e, anche se le sapessi, probabilmente non potrei trovare gli ingredienti nel continente Azeroth. Tuttavia, potrebbero fare almeno dello stufato, del pollo Kung Pao, crepes e toast alla francese.'</em>

Mentre Fei stava riflettendo, Angela ed Emma dall'altra parte del tavolo avevano già indossato i loro abiti dallo stile dei pirati dei Caraibi che Fei aveva ideato prima. La "riforma dei vestiti" ovviamente stava avendo successo; motivava Fei e aumentava la sua sicurezza; aveva già intenzione di scatenare una "tempesta" nell'ambito culinario.

"Angela, cosa ne pensi di questi nuovi abiti?" Chiese con un sorriso Fei mentre mordeva la mela.

La futura regina si stava pulendo le sue attraenti labbra rosa dal grasso con un fazzoletto bianco. Dopo aver sentito la domanda di Fei, mostrò un'espressione gioiosa. Ridacchiò: "È fantastico! Sapevi che ora tutte le ragazze del regno pensano che sia un onore indossare la serie di abiti ideati dal re Alexander? I grandi sarti come la zia Eliza sono stati molto occupati; alcune nobildonne hanno già ordinato in anticipo decine di serie di abiti pochi giorni fa. Anche i mercanti della seta e dei tessuti nel regno hanno fatto una fortuna; ora hanno esaurito tutti le scorte... Alexander, sai come stanno chiamando questi nuovi vestiti?"

"Come li stanno chiamando?"

"La saggezza del re Alexander!" Rispose frettolosamente Emma, che stava lottando per ingoiare un pezzo di carne arrostita: "Le persone hanno li hanno chiamati Saggezza del re Alexander! Anche la viscontessa Louise che è stata a San Petersburg, la capitale dell'impero Zenit, ha detto che le nobildonne nella capitale non hanno mai indossato qualcosa di così raffinato e splendido."

Fei arrossì; era un raro spettacolo.

Non si aspettava che i progetti che aveva praticamente plagiato dai Pirati dei Caraibi avrebbero creato un tale trambusto. <em>'Dovrei plagiare anche il resto delle uniformi da battaglia dei pirata?'</em> Gli venne in mente un'idea, ma non riuscì a focalizzarla appieno. Fei scosse la testa e fece l'occhiolino ad Angela con un'espressione di complicità: "Eh... oh, sì, Angela, eheh, quel... quell'ultimo abito che ho progettato... Eh, anche quello è popolare?"

Angela arrossì all'istante.

Ma la ragazza non scappò come la scorsa volta. Finse di mantenere la calma e rimase ferma sul posto mentre diceva: "Quel pezzo che hai chiamato armatura pettorale è stata ancora più popolare di quei vestiti. La zia Eliza l'ha modificato un po' e li ha fatti in colori e stili diversi. Li ha diffusi in segreto tra tutte le donne nel regno."

Mentre stava parlando, cercò di mantenere una facciata calma e composta... Tuttavia, le sue mani strinsero l'orlo del vestito sotto il tavolo. Il suo cuore stava battendo velocemente. Tutto ciò che voleva era avere il portamento calmo di una futura regina, come quelle nobildonne del regno.

I recenti miracoli di Fei non aveva solo dato molta pressione a persone come Brook; aveva anche dato la sensazione all'intelligente e splendida futura regina che ci fosse un divario sempre più grande tra lei e il re. Si stava sforzando per diventare degna di essere la compagna del grande Alexander.

Quando il re era ancora un ritardato mentale, molti avevano provato dispiacere e compassione per lei, che era un impareggiabile fiore di loto che stava per essere piantato in una pila di cacca di cane. Ma ora i loro ruoli si stavano invertendo lentamente.

Il re Alexander ora non solo era tornato normale. Stava anche diventando più potente con un ritmo inimmaginabile. In meno di un mese, aveva superato l'ex numero uno di Chambord, Frank-Lampard, ed era diventato il guerriero numero uno indiscusso, conquistando il trono, l'ammirazione e il rispetto di tutti a Chambord.

E Angela?

Aveva la sensazione di essere rimasta la stessa di prima: gentile, pura, innocente, un po' debole e impacciata. Eccetto per gestire questioni insignificanti, aveva la sensazione di non poter tenere il passo con quest'uomo. Non poteva più prendersi cura di lui e proteggerlo come faceva prima. Proprio come un buon ombrello che poteva riparare dalla pioggia, ma non serviva più quando spuntava il sole.

Perciò Angela stava lavorando sodo per cambiare.

Oggi, quando i novizi della Sacra Chiesa avevano arrestato i residenti innocenti e li aveva accusati di tramare con dei malvagi negromanti, Angela si era opposta, tremante e spaventata. Non sapeva nemmeno perché era intervenuta. Anche se era la futura regina di Chambord, non era diversa da una normale civile agli occhi dell'enorme Sacra Chiesa. Con una sola parola del crotalo pelato, sarebbe stata bruciata su una croce... Tuttavia, quando aveva pensato ad Alexander che si era fatto avanti senza esitare per proteggere la sua gente, anche lei aveva provato ad imitarlo e aveva espresso la sua opinione mentre reprimeva la paura.

Sfortunatamente, ciò che l'aveva sgomentata di più era che i suoi sforzi erano stati inutili. Se Lampard e Alexander non fossero arrivati in tempo, probabilmente la situazione sarebbe peggiorata...



