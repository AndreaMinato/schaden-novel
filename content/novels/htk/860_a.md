---
weight: 8601
title: Capitolo 860 - Argomento Proibito- Il Re di Chambord (prima parte)
pubDate: 2026-01-15T17:16:47.283Z
tags:
    - htk
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


Quartier generale militare imperiale.


L'odore pungente del sangue permeava l'aria, come se l'edificio stesso ne fosse completamente impregnato. Non si disperdeva nemmeno sotto il vento notturno che soffiava.


Il quartier generale militare imperiale si era trasformato in un terrificante mattatoio. Almeno la metà degli alti funzionari era stata uccisa dalle sciabole dei soldati ordinari. Oltre a loro, anche alcuni impiegati militari, nobili e guerrieri erano stati giustiziati. Le lame di metallo dei soldati della Legione Sangue di Ferro si erano persino incurvate e crepate.


Le teste umane nere erano ammassate a formare una montagna al centro della sala riunioni, e il sangue scorreva come i ruscelli che si formavano per strada dopo un violento temporale, passando per le le piastrelle di pietra e le scale ricoperte di muschio. Visto che la notte era fredda, il calore del sangue creava nuvole di vapore, come se cercasse di lasciare un'ultima traccia di sé in questo mondo freddo e crudele.


I soldati della Legione Sangue di Ferro erano in posizione con espressioni solenni e le loro armi erano tutte sguainate.


Il primo principe Arshavin sembrava distratto. Come se stesse riflettendo intensamente e cercando di prendere una decisione cruciale, teneva la testa appoggiata sul palmo della mano e guardava verso il pavimento in silenzio, simile a una statua.


Questo silenzio rendeva l'atmosfera nella sala riunioni opprimente e tesa.


Quegli alti funzionari del quartier generale militare imperiale e nobili che erano sopravvissuti a questo massacro avevano la sensazione di vivere in un incubo senza fine.
Come se l'aria si fosse tutta fluidificata, gli altri nella stanza si sentivano soffocare. Temevano che il primo principe, seduto a capotavola, stesse per fare un cenno con la mano e dare un altro ordine di esecuzione.


Whoosh!


Un segnale sfrecciò nel cielo e il suo fischio sibilante ruppe il silenzio mortale nell’edificio.


Il primo principe Arshavin finalmente si ridestò dal lungo silenzio, e un senso di compassione gli attraversò lo sguardo mentre alzava gli occhi verso la montagna di teste umane al centro della stanza.


Poi, agitò la mano con impazienza, e i soldati della Legione Sangue di Ferro si inchinarono e iniziarono a pulire mentre i nobili li fissavano impauriti. Iniziarono a pulire il sangue sul pavimento, e anche le teste furono portate via una dopo l'altra.


Arshavin si alzò e disse ai nobili con la sua voce profonda: "Potete tornare a casa ora."


"Eh?" qualcuno sussultò e gridò disperato, "No! Sua altezza, per favore non mi uccida! Non so niente! La mia lealtà verso la famiglia reale..."


All'istante, quasi tutti nella sala riunioni si inginocchiarono e implorarono pietà.


"Voi siete tutti funzionari leali di Zenit. Nel momento più critico della storia di Zenit, avete scelto di schierarvi con la famiglia reale e i cittadini. Sono lieto che abbiate superato la prova, e sono orgoglioso di voi.
Fare la scelta sbagliata risulterà in spargimento di sangue, e scegliere correttamente vi porterà onore. Lasciate che le stelle nel cielo siano testimoni della promessa che la famiglia reale manterrà! Voi avete dimostrato la vostra lealtà e riceverete le giuste ricompense!" Disse il primo principe a voce alta. "Questo incidente è finito! Signori, per favore, tornate a casa ora!"


Dopo aver sentito la spiegazione, queste persone nella stanza finalmente si alzarono con timore e uscirono dall'edificio con le gambe tremanti dopo aver espresso la loro gratitudine.


Quando arrivarono in strada, videro ovunque soldati armati dalla testa ai piedi. Era chiaro che questi guerrieri avessero affrontato battaglie feroci perché le loro corazze erano macchiate di sangue e le loro armi riflettevano una luce gelida. Molte tenute nobiliari di solito tranquille e pacifiche stavano bruciando e risuonavano forti grida dal loro interno.


Sembrava che l'intera San Petersburg fosse sommersa nel sangue, lasciando le persone confuse e sbalordite.


Ora, questi nobili improvvisamente realizzarono che la portata dell'incidente di quella notte aveva superato di gran lunga le loro previsioni più estreme.







