---
weight: 860
title: Capitolo 860 - Argomento Proibito- Il Re di Chambord (seconda parte)
pubDate: 2026-01-15T17:16:47.284Z
tags:
    - htk
---


Si scambiarono delle occhiate e intravidero lo shock e il sollievo negli sguardi degli altri.


Nessuno osò parlare sotto la brezza notturna. Si diressero tutti alle loro tenute barcollando.


Nessuno si sarebbe aspettato che la condanna del re di Chambord, all’apparenza ineluttabile, si sarebbe trasformata improvvisamente in questo all'ultimo momento. Il sovrano di Chambord non era nemmeno apparso, e le forze dominanti a Zenit che gli si opponevano erano state polverizzate e distrutte rapidamente.


Il re Alexander di Chambord stava diventando un argomento proibito. Non si poteva provocare, né tramare contro di lui, altrimenti sarebbe stato come scavarsi la fossa da soli.


...


In questa notte di sangue, l'altro luogo relativamente tranquillo, a parte i quartieri poveri, era il distretto degli alberghi.


Quegli emissari dei 22 imperi nella regione settentrionale di Azeroth si erano nascisti nelle loro stanze e non osavano uscire, come topi che avevano percepito il passaggio di un drago divino.


La notte prima, due uomini forti che avevano dichiarato di essere sottoposti del re di Chambord avevano fatto irruzione nel distretto, rotto le gambe dell'arrogante capo di Anji e ucciso qualsiasi emissario che osasse insultare il sovrano di Chambord. Poi, avevano gonfiato di botte ogni singolo delegato di questi imperi con fare tirannico.


Questi emissari che poco prima avevano proclamato a gran voce che avrebbero ucciso il re di Chambord adesso erano terrorizzati. Erano un gregge di pecore di fronte a quei due guerrieri feroci come tigri; per loro uccidere sembrava facile come strappare erbacce in un campo e avevano picchiato tutti senza temere possibili ritorsioni.


Da ieri, questi delegati arroganti dovettero sopportare l'imbarazzo e nascondersi nelle loro stanze, stringendo i denti a loro rimasti. Aspettavano tutti l'arrivo del gruppo di maestri guidato da D'Alessandro, e aspettavano con impazienza di poter umiliare ogni zenitiano, e torturare e uccidere il re di Chambord.
Inoltre, erano determinati a "ringraziare" quei due maledetti uomini forzuti dai capelli neri e bianchi. Avevano intenzione di spellarli vivi e strappare la loro carne, trasformandoli in scheletri!


"Eheh! Più caos! Meglio così! Gli zenitiani stanno perdendo la ragione e collassano! Quando il sole sorgerà tra poche ore, questo impero malvagio sarà condannato! Uccideremo ogni singolo zenitiano che supera l'altezza di una ruota e schiavizzeremo tutte le loro donne!"


Gli emissari si nascondevano nelle loro stanze e imprecavano con cattiveria.


...


La notte di sangue si stava gradualmente concludendo.


L'antica e maestosa San Petersburg presto ricadde nel silenzio.


Il tempo era come un fiume dalla corrente veloce e poteva solo andare in una direzione.


Mentre il tempo passava rapidamente, la notte divenne sempre più buia. Poi, gradualmente il cielo iniziò a rischiararsi e le visibili stelle lucenti diminuirono drasticamente di numero. Quando una luce apparì all’orizzonte con un alone bianco ed erano rimasti ormai pochi astri, fu passato un ordine dopo l’altro con urgenza.


Soldati armati da capo a piedi si posizionarono sopra e fuori dalle mura difensive di San Petersburg, e ce n'erano così tanti che l'area circostante sembrava stracolma.


Questi guerrieri stringevano saldamente le loro armi e le loro espressioni mostravano determinazione e perseveranza impavida. Le preziose armi magiche che si vedevano raramente furono tutte spostate sulle mura difensive, mostrando le loro zanne come bestie feroci.


Inoltre, centinaia di alte torri magiche nella città continuarono ad assorbire e condensare gli elementi magici dell'area mentre deboli fiamme di energia bruciavano intorno. Preparavano potenti incantesimi, in attesa di essere attivate.


Nella torre di guardia sopra la porta orientale della città, i nobili vestiti con preziose armature magiche guardavano con ansia il cielo lontano.


La luce proveniente dal cielo orientale diventava sempre più luminosa.


Il momento che avrebbe deciso il destino di Zenit stava per arrivare.

