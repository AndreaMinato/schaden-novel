---
weight: 8611
title: Capitolo 861 - Chi poteva ribaltare la situazione? (prima parte)
pubDate: 2026-01-21T16:27:59.808Z
tags:
    - htk
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


Arshavin, la principessa Tanasha, la Donna Demoniaca Paris, Granello il Barbarossa, i comandanti delle dieci legioni principali, quelli delle venti nuove legioni da battaglia, i nobili di primo e secondo grado sopravvissuti all'operazione della notte scorsa, i membri essenziali della famiglia reale, gli alti funzionari di primo livello, i sei cavalieri del palazzo dell’esecuzione sopravvissuti a tutte le turbolenze, e il loro capitano Akinfeev, i guerrieri della Legione Sangue di Ferro, i maestri della pattuglia imperiale...


Tutte le figure influenti di Zenit erano comparse sulle mura difensive.


L'atmosfera era tesa e instabile.


In quel momento, i loro cuori battevano all'impazzata.


Mentre quel sole rosso lentamente si manifestava e sorgeva sopra l'orizzonte, da lontano apparvero ondate di energia terrificanti. Sembrava che persino il cielo stesse per crollare con fare apocalittico mentre quel gruppo si avvicinava a San Petersburg.


La pressione terrificante era indescrivibile, e pareva che le mura difensive della grande città stessero per frantumarsi senza neppure essere attaccate.


Ovunque quel gruppo passasse, la terra si fendeva, le piante al suolo appassivano, i fiumi ululavano e cambiavano corso, e la luce si piegava.


Alla fine, il secondo discepolo del Grande Guerriero Continentale era arrivato con i venti membri d’élite di classe lunare. Il gruppo non nascose la sua ostilità e desiderio di distruzione, e si mostrò aggressivo.


Quel momento di crisi arrivò con il sorgere del sole.


Di fronte al terrificante potere che sembrava in grado di piegare il cielo, tutti sulle mura difensive avevano la sensazione di venire schiacciati da gigantesche montagne. Quasi non riuscivano più a reggersi in piedi, di questo passo, sarebbero tutti caduti a terra, sottomessi all'arroganza di D'Alessandro.


Quelle ventuno figure mostruose si fermarono lentamente a circa mille chilometri dalle mura difensive di San Petersburg, rimanendo sospese nel cielo.


Tra di loro, spiccava una persona. Anche se la sua figura non era massiccia come altre, la sua aura era imponente come una montagna sacra, facendo sentire gli altri come se fosse invincibile.
La sua testa era molto più grande di quella degli altri, al punto da risultare quasi buffa. Ma quando aprì gli occhi, sparò due raggi di luce divina che trafissero lo spazio, illuminando la terra. Ovunque il suo sguardo si posasse, il suolo si spaccava, le mura difensive crollavano, e alcuni guerrieri a cinque stelle si frantumarono come bambole di fango secco, riducendosi in nuvole di polvere.


Era terrificante!


Per la gente comune, il potere di quest'uomo non era diverso da quello di un dio.


‘È lui il secondo discepolo del Grande Guerriero Continentale?’ Pensavano gli zenitiani; non avevano mai visto nulla di così spaventoso.


Dopo aver assistito a questa scena, che per loro esisteva solo nelle leggende, gli zenitiani rimasero tutti sbalorditi. Non importava se fossero nobili o soldati, gente comune o maestri di arti marziali: tutti si sentivano deboli e impotenti.


"Ahahahaha! Sembra che abbiate preso la vostra decisione! È davvero deludente, poveri topi, credete davvero di poter sconfiggere un discepolo del Grande Guerriero Continentale?" La voce di D'Alessandro risuonò nel cielo come un tuono, e l'enorme crepa nelle mura difensive sembrò allargarsi.


"Un piccolo impero di primo grado osa resistermi per un traditore dell'umanità, sudicio come un topo? Oggi, avete segnato il vostro destino!"


Mentre riecheggiava la sua voce tonante, le onde soniche si scagliarono rapidamente in avanti. Le armature dei soldati in prima linea si polverizzarono e file di soldati divennero nuvole di nebbia sanguinolenta.


Il potere di D'Alessandro non era qualcosa che i soldati ordinari potevano contrastare!







