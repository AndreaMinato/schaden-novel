---
weight: 865
title: Capitolo 865 - I membri d’élite di classe lunare collassati (prima parte)
pubDate: 2026-02-05T08:46:26.324Z
tags:
    - htk
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


“Pugno Veloce come un Fulmine!”


Quest’uomo misterioso che si era appena unito alla battaglia ruggì come un leone tirannico che mostrava le zanne.


Scagliò un pugno e molte saette sfrecciarono dalla sua mano, trasformandosi in serpenti argentati che avvolsero i combattenti. La velocità dei suoi attacchi era fulminea, molto più rapida dei riflessi dei guerrieri ordinari.


Mentre risuonava una serie di grida, un po’ di membri d’élite di classe lunare venuti qui con D’Alessandro furono colpiti dai pugni fulminei ed esplosero a mezz’aria. Poi il loro sangue, carne e ossa piovvero dal cielo.


Si sentirono di nuovo cori esultanti dalle mura difensive di San Petersburg.


Tutti erano sicuri che questo esperto simile ad un leone dorato dall’aspetto invincibile fosse dalla parte di Zenit. Inoltre la sua corazza conteneva un potere simile a quello dei quattro maestri di Chambord, così era chiaro a che fazione appartenesse.

“Frank Lampard, l’ex guerriero numero uno di Chambord?”


Sussurrò Ziene alla prima principessa dalla torre di guardia. Adesso era al picco delle sette stelle e poteva cogliere per qualche attimo di secondo tracce di attacchi in questi combattimenti di alto livello. Significava anche che poteva riconoscere quest’uomo di mezz’età robusto che si era appena unito al combattimento.


La principessa si accigliò.


Nonostante non avesse mosso un muscolo di fronte a potenti nemici come D’Alessandro, perfino il principe Arshavin tremò leggermente dopo aver sentito quelle parole.


Sia Tanasha che Arshavin erano stati i primi della cerchia di nobili di Zenit ad aver visto Chambord nel suo stato originale. Quando avevano incontrato Frank Lampard per la prima volta, quel guerriero era solo alla terza stella, debole come un insetto ai loro occhi. Il cosiddetto maestro numero uno era sembrato ridicolo ai loro occhi visto che appartenevano a mondi diversi.


Ora perfino i soldati ordinari privi di energia da guerriero potevano capire quanto fosse formidabile. Anche nelle battaglie caotiche tra membri d’élite di classe lunare, Frank Lampard risaltava con la sua forza terrificante. Mentre le zanne del leone dorato riflettevano una luce gelida, nessuno poteva difendersi dal suo Pugno Veloce come un Fulmine.


“Probabilmente la sua potenza si avvicina alla classe solare e ha il potenziale per aumentare di stadio… è terrificante. Una velocità del genere non è inferiore al re di Chambord in persona!” Ziene sospirò istintivamente; questo era l’istinto di un guerriero.


Sapeva che doveva essere connesso al re di Chambord.


Tutti i guerrieri al suo seguito stavano facendo enormi progressi. Lampard e Drogba non erano eccezioni, anche Chris Sutton e il piccolo Luffy lo avevano dimostrato.


“Lunga vita a Zenit!”


“Il nostro impero è invincibile!”


“Invincibile! Invincibile! Invincibile! Invincibile! Invincibile! Invincibile!”


Battaglie simili esistevano solo nelle leggende per la gente ordinaria. Questo esperto di Chambord dall’armatura dorata sembrava davvero invincibile.


Il sangue che veniva versato, ossa frantumate, le grida dei nemici e le risate audaci dei loro eroi…


Tutte queste scene erano scioccanti per loro in questo mattino che doveva essere pieno di disperazione. I zenitiani sulle mura difensive erano tutti entusiasti. Anche i nobili alteri si abbracciavano e ridevano con i soldati ordinari attorno a loro, acclamando insieme i loro eroi!


Mentre gridavano, senza che se ne accorgessero, ad un certo punto altre figure erano apparse nel cielo.



