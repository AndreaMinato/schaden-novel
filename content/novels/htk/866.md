---
weight: 8660
title: Capitolo 866 - Oh cavolo! Così divertente!
pubDate: 2026-02-06T17:48:47.411Z
tags:
    - htk
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


Ora la battaglia era finita, tutti e venti i membri d’élite di classe lunare venuti qui con D’Alessandro erano morti. Avevano pagato caro la loro avidità e mancanza di morale.


Nel continente di Azeroth vigeva la legge della giungla. Era uccidere o essere uccisi; solo i potenti potevano sopravvivere in questo mondo freddo e crudele.


Tutti i membri d’élite di classe lunare dalla parte di Zenit gradualmente si radunarono insieme, con il Cavaliere dello Zodiaco del Leone Lampard, come centro. Formarono una fila per ostacolare l’avanzata di D’Alessandro verso San Petersburg.


Matt Razi e Chris Sutton erano nelle condizioni peggiori, con molte ferite. Tuttavia le lesioni non erano letali e sembravano vigorosi nonostante le macchie di sangue sui loro abiti e armature. Dopo aver assistito alle battaglie degli altri, erano ispirati.


Il poeta itinerante numero uno di Zenit, Matt Razi, prima era bloccato al picco della Luna Nuova da molti anni, ma dopo le battaglie letali aveva superato quell’ostacolo e adesso era un membro d’élite della Mezzaluna; era stato inaspettatamente positivo.


Anche se alcuni Cavalieri dello Zodiaco erano rimasti feriti, erano in condizioni di gran lunga migliori in confronto a quei due.


La seconda generazione dei Cavalieri dello Zodiaco avevano armature fatte con Essenza di Pietra Nera e le armi fatte con i Resti Demoniaci erano state incise con rune divine dagli scienziati pazzi. Inoltre, dato che le tecniche del fabbro Charsi erano migliorate molto, aveva rafforzato i loro equipaggiamenti in modo che potessero proteggerli meglio, e così avrebbero bloccato il 90% dei danni di avversari al loro stesso livello.


Queste serie di armature erano il motivo principale per cui i Cavalieri dello Zodiaco potevano concentrarsi sull’attacco e trascurare temporaneamente le loro difese, dominando sui loro nemici.

“Umpf! Ridicolo! Sei il discepolo numero due del Grande Guerriero Continentale, ma hai diffuso una menzogna così ignobile e hai cercato di calunniare il mio signore! Inoltre hai cercato di annientare la città di Chambord e versare il sangue della famiglia reale. Allora? Non hai riconosciuto i guerrieri di Chambord durante la battaglia?” Chiese in risposta Lampard, sogghignando.


Questa era la prima volta che questo talento silenzioso e riservato parlava così tanto.


“Cosa? Siete tutti sottoposti del re di Chambord?”

Anche se D’Alessandro aveva un grande controllo sulle sue emozioni e sulle sue espressioni, sussultò; non si sarebbe mai aspettato questa risposta!


‘Cosa sta succedendo? Sto sognando? Come può un regno affiliato essere così forte?’ Pensò.


“Cosa? Hai paura adesso?” Drogba sogghignò e strinse i suoi pugni con fare assassina.


Le pupille di D’Alessandro si contrassero. All’improvviso gli venne in mente qualcosa e rise: “Non mi aspettavo che il regno di Chambord fosse così forte! Sono sorpreso! Ahahah! Tuttavia la vostra forza dovrebbe limitarsi a questo, no? Ora la vostra città dovrebbe essere vuota, vero? Ahahah!”

La risata di D’Alessandro era piena di derisione.


L’adulatore Oleg roteò gli occhi e fece finta di essere scioccato. Urlò: “Tu… cosa intendi dire?”


Con un sorriso orgoglioso e crudele, D’Alessandro disse: “Temo che Chambord ora sia in un bagno di sangue! Tutti, inclusi i membri della famiglia reale e i bambini dovrebbero essere stati uccisi ormai! Ahahah! La vostra astuzia si è ritorta contro di voi!”

Oleg rabbrividì come se fosse ricoperto di cimici da letto e urlò in modo ancora più drammatico: “Cosa intendi dire? Hai mandato dei guerrieri a Chambord? Spregevole…”


“Ahahah!” D’Alessandro rise fragorosamente e non nascose le sue emozioni. Aggiunse: “Ho già mandato una squadra di esperti ad annientare il regno di Chambord! A capo del gruppo c’è un signore di classe Solare e potrebbero conquistare facilmente una città inerme! Ahahah! È così che finisce chi si oppone a me!”


Dopo aver rivelato questo segreto, D’Alessandro si aspettava di vedere espressioni terrorizzate sui volti dei suoi avversari.


Tuttavia…

“Ah! Ahahahah! Ahahahah! Quanto è divertente!”


“Maledizione! Ahahah! Ahia! Il mio stomaco!”

“Ahah, uno… stupido come lui osa… affrontare il mio signore? Ahahah!”


D’Alessandro sentì le risate di decine di membri d’élite di classe lunare, in particolare Pierce e Drogba, che avevano le lacrime agli occhi e si tenevano la pancia con fare esagerato. Alla fine, l’adulatore Oleg non poté più fingere e scoppiò a ridere mentre si batteva le gambe e si asciugava le lacrime.


Sembravano un gruppo di spettatori che avevano visto il numero da circo di un pagliaccio.


“Maledizione! Sporchi topi! Perché state ridendo?” D’Alessandro si infuriò mentre gli veniva un brutto presentimento.


Dopo che la maggior parte dei membri d’élite di classe lunare di Chambord finirono di ridere, il giovane sacerdote Jessie si trattenne dal ridere e lanciò un grosso oggetto nero a D’Alessandro dicendo: “È il Signore di Classe Solare che hai menzionato, vero?”


D’Alessandro sporse una mano e attirò quell’ombra scura a sé. Quando gli diede un’occhiata, quasi gridò. Era Albeda, il Signore di Classe Solare che aveva guidato l’altro gruppo di membri d’élite di classe lunare.


Questo grande esperto sembrava un vecchio cane in quel momento. Era debole e privo di sensi, come se i suoi muscoli avessero ceduto. Il suo potere così forte da smuovere le montagne non c’era più e sembrava un vecchio ordinario e stanco.


D’Alessandro fu colto da uno shock indescrivibile e paura.


Con un’espressione cupa, mandò una traccia di energia nel corpo di Albeda. Dopo averlo sondato, notò che tutti i canali di energia nel suo corpo erano stati rotti e una terrificante energia del ghiaccio e del fuoco continuavano a seminare distruzione. Il suo nucleo della classe Solare era sparito e così tutta la sua forza. Nemmeno una divinità avrebbe potuto fare recuperare la sua coltivazione ad Albeda.


Un signore di Classe Solare era un esperto di massimo livello nella gerarchia di Azeroth. Ma adesso era un invalido.

