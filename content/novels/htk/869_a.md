---
weight: 8691
title: Capitolo 869 - L'Imperatore Incommensurabile (prima parte)
pubDate: 2026-02-23T10:16:43.062Z
tags:
    - htk
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


Lo scontro tra il primo colpo del Pugno del Drago e quello della Pergamena Uccisione degli Dei finì in stallo.


La zampa dagli artigli taglienti e le scaglie dorate divennero sempre più trasparenti mentre venivano attaccate dai fendenti argentei. Alla fine la zampa di drago esplose e l’energia della spada scomparirono allo stesso tempo, come se non potessero resistere ulteriormente.


Anche se sembrava uno scontro alla pari, l'Imperatore Yassin sembrava ancora maestoso e composto, mentre D'Alessandro impallidiva e ansimava affannosamente. Questi sottili indizi facevano capire a tutti chi fosse l’esperto più forte.


Dopo il primo attacco, l'Imperatore Yassin ne lanciò un secondo senza esitazione. Non appena mosse di nuovo la mano, risuonarono altri ruggiti di drago nel cielo.


Pugno del Drago - Manovra del Drago


Il cielo dietro all’imperatore Yassin all’improvviso si lacerò, facendo uscire un enorme drago leggendario dalle scaglie appariscenti. Questa creatura divina era piena di energia vitale. Ogni parte del suo corpo, testa, baffi, corna, collo, zampe… Brillava di vitalità e il bagliore metallico delle sue squame incutevano timore nella gente.


Mentre l'Imperatore Yassin tirava il suo pugno, il drago divino spalancò le sue enormi fauci per poi volare con velocità fulminea verso D’Alessandro.


"Maledizione! Pergamena Uccisione degli Dei!"


D'Alessandro non ebbe altra scelta e ricorse alla stessa mossa. Accompagnati da clangori, i fendenti argentei si aprirono dietro di lui come la coda di un pavone. Il ventaglio di energia riapparì, abbattendosi sul drago divino come una tempesta.


I flussi di energia erano quasi identici a quelli di prima, sfrecciavano in ogni direzione.


Dietro D'Alessandro terre e montagne ne furono devastati. Il suolo era sprofondato ed era diventato un abisso, valanghe avevano spianato la regione, e le colline enormi erano state polverizzate, creando un deserto desolato. L’intera zona nel raggio di cinque chilometri era cambiata completamente!


Sembrava che l'Imperatore Yassin non si fosse stancato minimamente. Ogni ondata di energia nel raggio di cinquanta metri dal suo corpo veniva bloccata. Aveva protetto San Petersburg e ogni creatura vivente al suo interno.


"Eh... Puff!"


Dopo che il ventaglio di spade finì di attaccare, non riuscì a sconfiggere il drago dorato, che ormai era quasi trasparente e spalancò le fauci per divorare D'Alessandro.


Anche se D'Alessandro aveva contrattaccato con ferocia e aveva ferito la bocca della creatura, rimase gravemente ferito. Mentre sbuffava, sputò una boccata di sangue argenteo.


L'energia contenuta nel sangue argenteo era folle. Quando toccò terra, emise dei sibili mentre scavava dei crateri; pareva una pozza di lava caduta in uno stagno di ghiaccio.


Questo era il potere dei Signori al picco del Sole Ardente! Il loro sangue, ossa e perfino i capelli erano completamente trasformati, quasi elevandosi al di sopra dei mortali per ottenere un potere proibito. Se fossero riusciti a superare la soglia e ascendere al livello di Semidei, sarebbero stati convertiti a forme di vita di livello superiore, oltrepassando i limiti umani.


"Ahahah! Sei solo capace di usare il nome del tuo maestro per spaventare gli altri! Sei debole! Se è tutto qui quello che sai fare, aspetta qui finché non viene il tuo maestro!” L’Imperatore Yassin fece un passo avanti e scagliò un terzo attacco.


La sua forza era davvero sconfinata. Ne aveva rivelata solo un briciolo, eppure aveva già sconfitto D’Alessandro in due soli attacchi, contraddicendo completamente le voci su di lui.


Le sue mosse scioccarono i soldati sulle mura difensive e terrorizzarono D’Alessandro.


Risuonarono di nuovo ruggiti di drago dal cielo.


L'Imperatore Yassin alzò la mano destra…







