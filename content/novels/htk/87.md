---
weight: 87
title: Capitolo 87 – I Cristalli Magici e l'Uomo Misterioso
pubDate: 2024-05-13T23:41:47.866Z
tags:
    - htk
---

Capitolo regolare,
0 capitoli in coda, 0/5
-Schadenfreude

"Non ne sono degna, devo migliorare... migliorare!"

Angela si era fatta prendere sempre di più da questa idea.

Pensava solo a Fei. Non sapeva quando era cambiata in questo modo e non voleva saperlo... Desiderava solo migliorare. Dato che ormai aveva questa mentalità, provava un senso di inferiorità ogni volta che stava con Fei.

Sfortunatamente Fei non sapeva cosa provava, anche se credeva di essere un esperto in amore.

La cena continuò.

"Oh, giusto. Alexander, la principessa Tanasha ha preordinato un po' delle serie degli abiti che hai creato... Emh, ha anche scelto un po' di Armature Mimi..." Angela non sapeva cosa significava "mimi"; pensava solo che questa parola sembrava carina.

<em>Nota traduzione: "Mimi" (咪咪) in gergo cinese significa tette.</em>

Fei sputò subito del cibo.

<em>'Dio, signore, Buddha... puoi immaginarti una pura fanciulla dire con tranquillità tette? Oh cielo...'</em> Fei non poté trattenersi dal sbirciare il seno di Angela, il suo sangue ribolliva.

"Oh? Davvero? Che colore ha scelto?" Chiese Fei fingendo di mantenere la calma.

"Rosso... Oh, e rosa." Nell'altro lato del tavolo, Emma finalmente aveva finito di mangiare. Questa ragazza considerata una sorella minore adorabile da Angela e Fei cercò di partecipare a questa "conversazione da adulti". Inclinò la testa e rispose: "Sua altezza ha scelto Armature Mimi tutte rosse."

Di nuovo.

Un'altra ragazza pura che usava la parola "mimi". Fei tossì in continuazione e cercò di non sputare la mela che stava masticando.

"Alexander, non ti senti bene?"

Angela si preoccupò dopo aver visto il volto e il collo arrossati di Fei.

"Eh... no, no. Eheh!" Fei si guardò attorno e disse: "Il tempo non è male oggi..."

La cena finì velocemente con questa atmosfera incantevole. Naturalmente solo Fei provava questa sensazione.

Dopo che i servi misero via il servizio, Angela ed Emma decisero di passeggiare un po' per aiutare la digestione. Si tennero per mano e si diressero verso il grosso cane nero caduto in "ibernazione".

Angela aveva salvato questo grosso cane nero dalle montagne posteriori di Chambord. Allora era piccolo quanto una mano, grazioso e adorabile. Chi sapeva che nel giro di tre anni sarebbe diventato grosso quanto un vitello e che avrebbe avuto una forza eccezionale? Dal suo aspetto, non era sicuramente una specie rara; non c'erano differenze tra lui e gli altri cani di strada. Tuttavia questa bestia era molto intelligente ed era estremamente leale ad Angela e ad Emma. Ma per qualche motivo, era un po' ostile a Fei. Ogni volta che lo vedeva, avrebbe mostrato i denti e avrebbe abbaiato.

Circa dieci giorni fa, questo grosso cane energetico per qualche motivo era caduto in un sonno profondo. Nonostante i tentativi di Angela ed Emma di svegliarlo, non si era alzato né per bere, né per mangiare. Angela aveva perfino chiamato il veterinario più capace di Chambord, che però non aveva potuto fare nulla. Angela si stava preoccupando molto per la creatura.

Naturalmente era accaduto per un motivo.

Fei non aveva detto alla sua bellissima fidanzata che era per via dei suoi esperimenti con la pozione Hulk. Si era entusiasmato troppo e aveva cacciato metà pozione nella bocca del cane. Fortunatamente la bestia non era morta di dolore, ma sicuramente la pozione aveva avuto un certo effetto. Per questo era andata in "ibernazione", era per via di un meccanismo naturale di protezione.

Dopo che Angela ed Emma uscirono dalla porta, Fei si alzò e si avvicinò ad una finestra.

Per qualche motivo, Fei pensò all'improvviso alla misteriosa principessa dell'Impero Zenit. Non era sicuro di cosa stesse facendo qui. Dopo essere arrivata a Chambord più di dieci giorni fa, non lo aveva convocato. Non era andata a porgere visita a Fei, né lui era andato a trovarla. Sembravano entrambi dei bambini che avevano appena litigato. Volevano vedere chi avrebbe avuto più pazienza e avrebbe resistito di più al disagio.

"Eheh, ha davvero scelto i reggiseni rossi. Sembra che la principessa non è noiosa come sembra. Ahahah!"

Il re colto dall'oscenità non notò che il suo comportamento "inquietante" aveva spaventato le serve che stavano pulendo.

"Sua maestà, il sacerdote Zola e il cavaliere Luciano della Sacra Chiesa sono qui e desiderano parlarle."

Una guardia entrò nel palazzo e fece rapporto.

Fei riconobbe questa guardia. Era uno dei ventitré uomini forzuti che avevano combattuto sul ponte di pietra. Il suo nome era Michel-Ballack. Dava una sensazione di affidabilità a Fei; i suoi lineamenti taglienti, i suoi capelli neri e ricci e i suoi occhi brillanti si combinavano insieme per mostrare un aspetto sincero.

Fei entrò nella sala principale dell'esecutivo e vide il sacerdote Zola e il cavaliere Luciano che stavano aspettando rispettosamente alla porta. Un po' di frati ben vestiti erano dietro di loro e stavano tenendo un po' di grossi scrigni.

Dopo aver visto Fei, entrambi mostrarono dei sorrisi adulatori e si avvicinarono. Fei invece non li salutò nemmeno. Sbuffò ed entrò direttamente nella sala. Zola e Luciano non avevano ricevuto una buona risposta e si imbarazzarono. Tuttavia non osarono mostrare la minima insoddisfazione ed entrarono silenziosamente nella sala.

La guardia Ballack entrò e disse: "Il re Alexander vi ha chiesto di entrare."

Entrambi si entusiasmarono. Si precipitarono dentro e fecero segno ai novizi di seguirli. Dopo che entrarono nella sala, camminarono tutti in punta di piedi ed iniziarono a respirare piano; temevano che fare rumore avrebbe potuto disturbare Fei. Dopo essere arrivati sotto il trono formato da due leoni, Zola e Luciano salutarono Fei: "Sua maestà... Zola e Luciano porgono i loro rispetti al maestro."

"Perché siete qui?"

Fei, che diede loro un'occhiata dal trono alto, non rifiutò, né accettò il titolo di maestro. Ma per i due, la domanda di Fei ammetteva implicitamente questa identità, rassicurando ancora di più Zola. Rispose velocemente: "Abbiamo saputo solo oggi della sua vera identità. Ammiriamo davvero le sue imprese, così subito dopo aver riorganizzato e sistemato la chiesa, siamo venuti subito qui per porgerle visita e ricevere i suoi ordini."

Dopo aver detto questo, fece un segnale ai novizi e aprì due scrigni di ferro. Luci colorate illuminarono la sala. Questi bagliori contenevano poteri magici e diedero una sensazione familiare a Fei.

"Questi cristalli magici di classi diverse, insieme a qualche pergamena magica, sono i tributi che io e Luciano vorremmo dare al maestro. Speriamo che ne sia soddisfatto." Zola fece di nuovo un segno e i frati posarono i due scrigni sulle scale di pietra.

Fei non disse nulla.

Si avvicinò ad uno degli scrigni e li esaminò. Il baule era pieno di pietre dalla forma strana di colore giallo, blu e bianco. Scintillavano tutte. Aspetto più sorprendente, ogni pietra emetteva un po' di potere magico. Certe aure sembravano morbide, alcune calde, altre aggressive e altre dense. I poteri magici di ogni classe fluivano nell'aria, scintillando di colori diversi.

Fei sporse la mano e strinse un cristallo magico; aggrottò lievemente le sopracciglia.

Era sorpreso, perché i cristalli magici di cui Zola stava parlando erano uguali alle gemme spezzate del mondo di Diablo. Non avevano solo la stessa forma, ma contenevano potere magico. Era sicuro che fossero uguali.

Ma com'erano finiti qui gli oggetti del mondo di Diablo? E da ciò che avevano detto Zola e Luciano, anche se questi cristalli magici erano costosi, non erano rari. Altrimenti non ci sarebbe stato modo per loro di radunarne un intero scrigno.

Fei gettò lo Smeraldo Scheggiato nel baule ed esaminò l'altro scrigno.

Il secondo non era pieno di cristalli magici, erano pergamene fatte di materiali diversi ed erano tutte legate con fili dorati. Ce n'erano circa una decina e ogni pergamena aveva un colore e un potere magico diversi. Tuttavia, i simboli densi e i motivi che erano sigillati al loro interno scintillavano in modo irregolare.
Anche se ce n'erano solo circa una decina, Zola, il crotalo pelato, aveva usato un intero scrigno per portarli.
Il valore di queste pergamene probabilmente non era inferiore allo scrigno di cristalli magici. Sfortunatamente Fei non aveva molta esperienza riguardo alla professione di mago nel continente Azeroth, anche dopo aver letto tutti i tomi della libreria reale. Non poteva identificare il genere, né il livello della magia immagazzinata in queste pergamene.
Non poteva nemmeno riconoscerne i simboli o i motivi. Anche se aveva raccolto le pergamene una per una e le aveva osservate nel dettaglio, non riuscì ad identificarle.

"Accetterò questi oggetti."

Fei non mostrò troppa cortesia, perché avrebbe rifiutato questi doni costosi? Inoltre provenivano da Zola e Luciano, la coppia sporca e avida della Sacra Chiesa. Fei non si sarebbe sentito in colpa nemmeno se avesse preso tutti i loro averi.

"Ah, è ottimo, finché li gradisce... Finché li gradisce!"

Entrambi tirarono un sospiro di sollievo. Si riempirono di entusiasmo; pensavano che il figlio prediletto di dio fosse soddisfatto del loro comportamento. Era un ottimo segno; se si fossero sforzati ulteriormente, il loro maestro sarebbe stato contento di loro.

"Un'altra cosa, vorrei sapere come avete sentito della magia malvagia dei nonmorti che è apparsa durante la battaglia precedente." Chiese all'improvviso Fei. "Avete ricevuto l'ordine dal vescovo della chiesa dell'Impero Zenit o è un ordine diretto del quartier generale della Sacra Montagna, Waulu?"

Zole e Luciano mostrarono espressioni strane. Si scambiarono una lunga occhiata e alla fine il crotalo pelato rispose con sincerità: "Maestro, in realtà questa informazione non proviene dai superiori della chiesa. Lungo la strada per Chambord, abbiamo incontrato un uomo misterioso con un mantello nero. È stato lui a dircelo."



