---
weight: 8711
title: Capitolo 871 - Due Talenti (prima parte)
pubDate: 2026-02-26T11:28:43.946Z
tags:
    - htk
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


La gente spostò lo sguardo verso la fonte della voce e vide quella persona misteriosa, che era in piedi dietro Paris e indossava un mantello nero, farsi avanti. Dopo che si tolse improvvisamente il mantello, tutti videro il suo bel viso.


"Signor Grande Guerriero?" I nobili che gli erano vicino sussultarono.


Questo bel giovane era il re di Chambord. Sebbene alcuni lo odiassero e altri lo amassero, nessuno poteva negare che fosse un genio della coltivazione. Era il Grande Guerriero Imperiale di Zenit, amato da quasi tutti i cittadini di basso rango.


"Ahahaha! Imperatore di Anji, sei famoso e sei conosciuto come il piccolo dominatore della regione settentrionale. Non pensavo che saresti venuto nella capitale di Zenit da solo! È sorprendente! Ma perché non hai portato qualche guardia? Se muori qui e non puoi tornare, l'ascesa dell'Impero Anji diventerà uno scherzo!"


Fei rise senza nascondere il suo feroce intento omicida.


In un lampo, Fei volò nel cielo con indosso una veste bianca come la neve. I suoi lunghi capelli neri ondeggiavano dietro la sua testa come una cascata e la sua aura era imponente, dando la sensazione che fosse una creatura eterea e celeste.


Risuonarono subito delle grida sulle mura difensive.


Tutti i nobili e i soldati avevano lacrime agli occhi. Dall'inizio della battaglia, era accaduto ogni tipo di colpo di scena, ed era sia sorprendente che sbalorditivo.


La comparsa del maestoso Imperatore Yassin aveva dato la sensazione che le nuvole scure sopra le teste dei cittadini di Zenit si fossero dissipate, ma ora era arrivato anche l’imperatore Suleyman Kerimov, ribaltando drasticamente la situazione. Ora, l'altro orgoglio di Zenit, il Grande Guerriero Imperiale Alexander, si era fatto vivo in questo momento critico.


Con la forza senza pari del re di Chambord, anche se non poteva sconfiggere D'Alessandro e Kerimov, poteva togliere un po' di pressione dalle spalle dell'Imperatore Yassin, dando un briciolo di speranza alla situazione attuale per Zenit.


In quel momento, il Grande Guerriero Imperiale Alexander era l'unica persona che poteva aiutare l'Imperatore Yassin.


L'Imperatore Yassin e il re Alexander di Chambord erano i due geni della coltivazione più talentuosi che la loro nazione avesse mai avuto, ed erano i più potenti. Rappresentavano rispettivamente la gloria della vecchia e della giovane generazione. Tuttavia, erano entrambi come alte montagne irraggiungibili agli occhi dei loro coetanei.


Per molti, vedere questi due maestri più potenti di Zenit combattere fianco a fianco era un finale perfetto per tutto questo.


Fei apparve davanti all'Imperatore Yassin in un lampo e si inchinò, dicendo: "I miei saluti, sua maestà."


"Non c'è bisogno di formalità sul campo di battaglia." L'Imperatore Yassin sorrise e rispose: "Hai pianificato bene; non male."


Il fatto che Zenit potesse resistere così a lungo nella crisi era tutto grazie ai membri d’élite di classe lunare di Chambord.


"Sono imbarazzato. Questa crisi tecnicamente è avvenuta a causa mia e del regno di Chambord e mia; sono stato un peso per Zenit..." Fei si sentiva un po' in colpa. Sebbene avessero ucciso i venti membri d’élite di classe lunare che erano venuti con D'Alessandro, molte sezioni del muro difensivo di San Petersburg erano crollate e migliaia di soldati erano morti. Fei doveva prendersi qualche responsabilità per questo.


All'improvviso, scoppiò una risata: "Ahahaha! Avete finito di parlare prima di morire?"


L'Imperatore Kerimov rise con un'espressione beffarda sul viso: "Yassin, sei un imperatore, ma vuoi ancora proteggere questo Alexander che è un criminale per l’intera razza umana. Sei colpevole quanto lui. Meriti di essere ucciso decine di migliaia di volte. Oggi è il giorno perfetto; vi manderò entrambi all'inferno!"


Detto questo, si trasformò in una striscia di luce arancione e volò minacciosamente verso Fei.


Il suo corpo basso e paffuto sembrava una meteora, e le spesse fiamme di energia arancione intorno a lui sollevavano molta polvere. Ovunque andasse, la luce si piegava, lo spazio collassava e il tempo rallentava. Brandì la sua arma a forma di osso gigante e attaccò Fei come una divinità demoniaca o un’antica bestia preistorica.


Una luce feroce apparve negli occhi verdi di Kerimov.







