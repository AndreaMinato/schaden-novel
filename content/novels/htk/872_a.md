---
weight: 8721
title: Capitolo 872 - Scioccante (prima parte)
pubDate: 2026-02-26T15:40:03.124Z
tags:
    - htk
---


Capitolo regolare,
0 capitoli in coda totali,
0/1 sponsorizzazioni 1 euro a capitolo,
-Schadenfreude


Immediatamente risuonarono forti acclamazioni sulle mura difensiva di San Petersburg.


Per i soldati comuni di Zenit, anche se la presenza maestosa e prestigiosa dell'Imperatore Yassin era ammirevole, trovavano più di loro gusto la dominante audacia del re di Chambord e lo rendeva più vicino e accessibile. La sua presenza tirannica e il suo comportamento autoritario erano in linea con lo spirito militare; tali convinzioni di invincibilità e dominio erano richieste sul campo di battaglia.


"Che arroganza!" L’imperatore Kerimov ruggì come una bestia provocata: "Chi ti credi di essere? Come osi, tu, re di un piccolo regno affiliato, mancarmi di rispetto? Come può una formica come te sfidare il mio prestigio? Oggi ti ucciderò!"


Stringendo forte l'osso bianco con le mani, i muscoli di Kerimov si gonfiarono e il suo corpo basso e paffuto si ingrandì di circa quattro volte come un pallone gonfiabile, trasformandosi in un gigante. Sembrava che avesse usato una strana e unica tecnica segreta.


Nel frattempo, una serie di terrificanti ruggiti bestiali risuonarono dall'osso lungo tre metri, come se avesse vita e anima propria. Poi, emanò ondate di misteriosa luce rossa e su di esso apparvero scie di percorsi energetici rossi, simili a rune misteriose.


Fei aggrottò leggermente la fronte.


Erano molto simili alle rare rune demoniache di un ramo di demoni eremiti dell'antica Era Mitica, e questa tecnica segreta era ben custodita. Che l'Imperatore Kerimov fosse imparentato con questo ramo di demoni?


Dopo la trasformazione, la forza di Kerimov continuò ad aumentare drasticamente. Sebbene fosse a più di 50 metri di distanza da Fei, il sovrano avvertì ugualmente una potente pressione che sembrava provenire da un gruppo di bestie selvagge. Attorno all’imperatore si estese una mistica forza risucchiante che piegava perfino la luce, distorcendo lo spazio intorno a lui.


Presto, l'intero suo corpo fu avvolto all'interno dell'oscurità tremante e increspata.


Fei sogghignò e strinse più forte lo Spaccapietre del Re Immortale. Mentre scatenava tutta la sua forza, rune rosse serpeggiarono anche sul suo martello come girini e anche le altre tre componenti della serie del Re Immortale cambiarono. Dopo la comparsa delle rune divine, emerse un'aura sacra, ma omicida, facendo sembrare Fei una divinità demoniaca.


Per qualche ragione, Fei non riusciva a trattenere il suo intento omicida non appena vedeva l'Imperatore di Anji. Come se fossero nemici mortali, voleva distruggere quest'uomo fin dall'inizio. L'aura selvaggia, simile a una bestia, di Kerimov provocava Fei in ogni momento, spingendo il re ad attaccare senza trattenersi.


"Di nuovo! Ti ucciderò con un colpo solo!" Il ruggito di Kerimov risuonò nel cielo.


"Ahahah! Anch'io ti ucciderò con un colpo solo!" L’intento omicida di Fei bruciava come il fuoco mentre veniva in qualche modo provocato, ed era sul punto di usare la sua carta vincente.


Riecheggiarono grida di giubilo sulle mura difensiva della capitale mentre gli Zenitiani facevano il tifo per il loro Grande Guerriero Imperiale.


L'atmosfera era intensa e la tensione nell’aria stavano per innescare un’esplosione. Mentre Fei e Kerimov si guardavano, una serie di scintille apparì nell'aria come se due armi di metallo si stessero sfregando l'una contro l'altra.


Improvvisamente, l'Imperatore Yassin, che era rimasto in silenzio per un po', parlò: "Alexander, fatti indietro per ora".


"Eh?" Fei ne fu un po' sorpreso, ma pensò di aver capito qualcosa.


Mentre luci colorate balenarono su Fei, le quattro componenti della serie del Re Immortale scomparvero tutte dal corpo di Fei. L’abito bianco come la neve ricomparve sul suo corpo, e arretrò per circa 500 metri, tornando sulle mura difensive mentre i suoi lunghi capelli neri svolazzavano.







