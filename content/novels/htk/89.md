---
weight: 890
title: Capitolo 89 – Indagare sul Nostro Futuro
pubDate: 2024-05-14T01:41:47.866Z
tags:
    - htk
---

Capitolo regolare,
0 capitoli in coda, 0/5
-Schadenfreude

Zola fissò Luciano mentre scuoteva solennemente la testa e diceva: "Non siamo sicuri se Alexander è davvero un Prediletto di Dio, ma di sicuro ha un anello da battaglia dorato doppio. Questo significa anche che se sarà disposto ad unirsi alla Sacra Chiesa, riceverà l'adorazione di quei maestri della cima dei diecimila flussi, e allora, temo che perfino la gente sotto la corona del papa Sergiyeli cercherà di fare di tutto per incontrarlo. E, per quanto riguarda sacerdoti di basso livello e cavalieri come noi, mentre possiamo radunare lentamente pietre dello stregone e pergamene, non potremo mai più ottenere l'occasione di intrattenere buoni rapporti con una figura del genere."

Il cavaliere barbuto Luciano rifletté per un secondo e poi annuì.

"Allora cosa facciamo adesso?" Chiese.

"Ricorda; dobbiamo ubbidire agli ordini di Alexander..." Lo sguardo di Zola brillava con una luce simile a quella di un giocatore d'azzardo che stava per fare una scommessa folle. "Anche se è una scommessa, abbiamo comunque molti vantaggi. Se saremo i primi ad agire, nel momento in cui vinceremo, il nostro futuro cambierà drasticamente e forse potremmo perfino entrare nella Cima dei Diecimila Flussi... Eheheh, al contrario, se perderemo la scommessa, allora perderemo solo un po' di pietre e pergamene. Eheh, possiamo anche ignorare perdite del genere."

"Allora dovremmo mandare qualcuno a fare rapporto al papa Sergiyeli?"

"No!" Zola fu scioccato dalle sue parole e disse immediatamente: "Vecchio mio, sei stupido? Sbarazzati velocemente di questo tipo di idee! Ricorda, dopo dovrai disciplinare seriamente con quei seguaci. Questa informazione non può trapelare all'esterno. Se si diffonderanno notizie di un Prediletto di Dio apparso a Chambord, i benefici che potremmo trarre da lui diminuiranno. Inoltre, da quando si diffonderanno queste notizie, temo che questa piccola città diventerà popolare, innumerevoli figure di alto livello si precipiterebbero qui... Così noi non potremmo continuare a rimanere nella chiesa di Chambord. Se accadesse, sarà molto più difficile mantenere un rapporto con Alexander."

Luciano sentì queste parole e ne fu sorpreso, poi annuì velocemente.

Lui e Zola erano come un lupo e una volpe, uno aveva il cervello e l'altro i muscoli. Spesso Zola lo aiutava a fare decisioni e i fatti avevano dimostrato che il punto di vista del crotalo pelato era davvero unico ed era anche molto feroce. Aveva ricevuto molte promozioni e ottenuto numerosi vantaggi contando sui consigli di Zola.

Nella camera segreta della chiesa, presto i due raggiunsero un accordo e alla fine si convinsero di credere nell'identità di Fei come Prediletto di Dio. I due iniziarono poi a pensare a cosa poteva preferire Alexander dopo che era diventato una persona normale, preparandosi a continuare a lusingarlo e migliorare il rapporto che c'era tra di loro.

.....

Sala del re.

Fei mise via i due scrigni di metallo, convocò l'ufficiale Oleg e fece alcuni ordini, poi aprì un portale per il Mondo di Diablo.

Nel Campo delle Ranger, Fei trovò la splendida mercenaria Elena.

"Puoi dirmi se ci sono state delle scoperte nella caverna sotterranea della città perduta?"

Nella nuova tenda costruita per il capo supremo, Fei controllò con curiosità le strutture dentro il campo.

"Sì signore. È difficile da immaginare ma, tra le montagne dietro Chambord, c'è una grossa città perduta nella caverna!" Nel momento in cui ne parlò, l'espressione di Elena si riempì di entusiasmo. "È una costruzione maestosa... ho seguito maestro Oleg nella caverna e ho esaminato ogni stanza e corridoio. Ogni angolo dentro la caverna ha soltanto delle incisioni, e hanno lasciato solo un po' di indizi. Visto che abbiamo solo controllato una piccola porzione della costruzione dietro la porta, non ho trovato nulla... Ma, non so perché, ma l'intera caverna mi dava una sensazione molto strana e familiare."

"Strana sensazione?"

"Sì maestro. È una sensazione molto strana, familiare, ma strana allo stesso tempo, come se avessi visto questo tipo di caverna da qualche parte, ma quando ci ho pensato con attenzione, non ricordo nulla al riguardo." Elena provò un po' di imbarazzo e abbassò la testa: "Mi dispiace signore, non sono riuscita ad aiutarti stavolta!"

Fei sorrise e scosse la testa: "Non biasimare te stessa. Il motivo per cui ti ho detto di andare ad esaminarlo è perché ho avuto la stessa sensazione, un sesto senso familiare, eppure insolito... Beh, va bene; lasciamo perdere per ora. C'è un'altra cosa che vorrei che controllassi. Qual è la differenza tra queste due gemme?"

Poi due rubini brillanti pieni di elemento del fuoco apparirono sulle mani di Fei.

"Oh cielo, questi... potrebbero essere dei rubini spezzati?"

Esclamò Elena, scioccata.

Come se si trovasse di fronte ad un qualche tesoro impareggiabile, prese con cautela le due gemme e le osservò. La bellezza del suo viso giovane fu messo in risalto dalla luce rossa del rubino e la sua espressione era anche un po' confusa. I rubini spezzati erano molto rari nel mondo delle Ranger, fabbri dal talento superbo avrebbero potuto creare un equipaggiamento magico potente usandoli... Questa era la prima volta che Elena vedeva la gemma leggendaria.

Cercò di contenere l'entusiasmo che provava mentre la osservava con attenzione.

Tuttavia non trovò la minima differenza tra le due gemme. L'intelligente Elena non si affrettò a giungere a conclusioni, perché sapeva che, visto che Fei le aveva mostrato le due pietre per chiederle un consiglio, doveva averlo fatto per qualche motivo particolare. Perciò questa splendida mercenaria osservò di nuovo le gemme con ancora più attenzione.

Ma alla fine non scoprì nulla.

Elena scosse la testa e restituì le pietre a Fei. Il suo splendido viso mostrò un po' di frustrazione mentre rispondeva: "Mi dispiace maestro Fei, secondo me non c'è differenza tra questi due Rubini Spezzati. Sia in quanto a dimensioni che a potere elementale, non c'è quasi nessuna differenza."

Fei annuì.

Ripose le gemme nel suo inventario e non disse altro.

Ma nelle profondità del suo cuore, non poté trattenersi dal sentire un'ondata di estasi.

Questo perché uno dei due rubini proveniva dallo scrigno delle pietre dello stregone che gli aveva dato Zola, mentre l'altro era caduto ad un boss del mondo di Diablo. All'inizio, quando Fei aveva visto la pietra dello stregone, aveva già avuto la sensazione che fosse uguale a quella del Mondo di Diablo, ma non era stato molto sicuro. Ma ora, grazie alla valutazione di Elena, poteva essere sicuro al 100% che la pietra dello stregone del continente Azeroth era uguale alle gemme elementali del mondo di Diablo.

Questa scoperta permise a Fei di inventarsi un nuovo piano.

Le gemme nello scrigno di Zola erano circa tre o quattrocento, che rappresentavano una rara ricchezza. Una volta che avesse finito la serie di missioni a Lut Gholein e avesse ottenuto il Cubo Horadrim, avrebbe potuto usare queste gemme spezzate per produrre delle potenti Gemme Perfette e avrebbe potuto usarle per potenziare le statistiche magiche di un equipaggiamento.

Ora che i dubbi di Fei erano stati risolti, si preparò ad andare a Lut Gholein per aumentare di livello.

"Elena, dovresti andare, prepara l'armatura e le armi. Lasceremo il continente delle Ranger e andremo nella città orientale Lut Gholein per dare un'occhiata, eheh, e uccidere qualche demone di alto livello lungo la strada. Forse otterremo qualche guadagno inaspettato." Disse con un sorriso Fei.

"La perla del deserto Lut Gholein?"

Elena si rallegrò, non nascose affatto la sua espressione sorpresa. Dopotutto era solo una giovane sui vent'anni. Era sempre vissuta nel desolato continente delle Ranger fin dalla nascita e aveva sempre provato curiosità all'idea di poter visitare la leggendaria perla del deserto. Nel momento in cui sentì che Fei aveva intenzione di condurla a Lut Gholein, saltellò come una ragazzina e andò a prepararsi velocemente.

Fei vide questa scena e fu contagiato dal suo entusiasmo, e all'improvviso si rilassò.

Mentre Fei stava preparando equipaggiamento e armi, Fei cercò il vecchio pervertito Kane e gli chiese com'era andata la valutazione dell'equipaggiamento dell'uomo con la maschera argentata e l'anello spaziale di tipo legno dello stregone Evans.

Tuttavia, da lontano, aveva già visto che il vecchio sembrava impazzito, ossessionato dal suo esame, stava sbavando di fronte all'equipaggiamento e l'anello spaziale mentre mormorava tra sé e sé come un pazzo. Vedendo l'arrivo di Fei, non sollevò nemmeno la testa e disse con fare frenetico tra sé e sé: "È davvero incredibile! È un nuovo tipo di magia, di tecnica che inietta energia demoniaca... e funziona davvero... Ahhhhh, cosa sta succedendo?"

Fei capì che il vecchio aveva incontrato qualche difficoltà. Non era ancora giunto a delle conclusioni e, per evitare di essere bersagliato da una marea di domande, Fei si girò e se ne andò subito.

Fei andò a cercare la splendida e prosperosa Charsi, il fabbro NPC, nell'angolo più a nord-est del Campo delle Ranger. In effetti, ora era difficile per Fei trattare queste persone come NPC, perché avevano tutti una loro coscienza e personalità realistica. Dopo aver passato un po' di tempo con loro, Fei aveva la sensazione di essere a fianco di amici.

Dopo che aveva aiutato la prosperosa Charsi a recuperare il martello di ferro magico, era sempre stata molto cordiale nei suoi confronti. Sotto gli sguardi entusiasti e increduli di Charsi, Fei tirò fuori un po' di Gemme Spezzate dal suo inventario e gliele consegnò come una famiglia ricca che stava gettando via soldi. Disse con tono civettuolo: "Ehi, Charsi, credo che queste decine di gemme potranno esserti d'aiuto quando forgi equipaggiamento magico."

"Sono davvero... Oh mio dio, sono davvero le leggendarie gemme elementali... Ma... Ma maestro Fei, non ho ancora padroneggiato il potere del martello di ferro, e... le mie tecniche di forgia sono ancora di livello molto basso. Potrei sprecare queste gemme elementali preziose..."

"Ahah, nessun problema. Te le ho date apposta per fare pratica."

"Cosa? Usare delle leggendarie gemme elementali... per fare pratica? Io... io..." Charsi balbettò, pensava di aver sentito male.



