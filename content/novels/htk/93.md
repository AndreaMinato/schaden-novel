---
weight: 930
title: Capitolo 93 - Uh? Dove sono finite?
pubDate: 2024-05-14T05:41:47.867Z
tags:
    - htk
---

Capitolo regolare,
0 capitoli in coda, 0/5
-Schadenfreude

Fei osservò Oleg, sapeva che questo grassone aveva davvero capito cosa pensava stavolta e annuì soddisfatto.

Non disse più altro.

All'improvviso a Fei venne l'idea di porre una pietra dello stregone rossa sul tavolo di fronte a lui e chiese: "Vieni a dare un'occhiata, riconosci questo oggetto?"

"È una pietra dello stregone di basso livello dell'elemento fuoco."

Oleg mostrò un po' di sorpresa e rispose con sincerità.

"Beh, dato che la riconosci, parliamone. Quanto sai riguardo a questa pietra?"

Oleg non sapeva perché sua maestà aveva iniziato a farli queste domande, ma non osò mostrare negligenza e dopo averci pensato un po' iniziò a rispondere: "È una pietra magica ricca di forza elementale e secondo la sua qualità può essere categorizzata in livello basso, medio, alto, perfetto e  leggendario. Nella terra di Azeroth, una pietra dello stregone è un simbolo di ricchezza superiore alle monete d'oro e d'argento, specialmente per molti stregoni e guerrieri. Il valore di una pietra dello stregone è superiore alle monete perché gli stregoni possono usare i loro poteri elementali per potenziarsi, costruire formazioni, creare pergamene ed equipaggiamenti, e i guerrieri possono estrarne il potere elementale per aumentare la loro capacità di contenere energia e la velocità con cui la condensano..."

"Oh?" Fei rimase sorpreso per un secondo e poi disse: "Allora da ciò che hai detto anche i guerrieri possono usare le loro pietre magiche per aumentare il loro livello di energia?"

"Sì sua maestà."

"Beh... va bene, dimmi di più sui gradi delle pietre. C'è una certa percentuale di conversazione tra di esse?"

"Naturalmente sua maestà, la qualità della pietra dello stregone dipende principalmente dal livello dell'energia che contiene. Generalmente parlando, l'energia elementale di una pietra dello stregone di medio livello corrisponde a cento volte di quelle di basso livello, e quella di grado superiore ha un'energia cento volte maggiore rispetto a quelle di medio livello, e così anche le pietre perfette in confronto a quelle di grado superiore. Naturalmente questo è un criterio generale."

La spiegazione di Oleg era molto lenta, stava cercando di fare sembrare più dettagliata la sua risposta.

"...il tasso di conversione tra i gradi differenti di pietre all'inizio seguiva la proporzione 1:100, tuttavia, la maggior parte delle volte, visto che ci sono relativamente meno pietre di livello superiore, di solito non ci si può basare sulla quantità di energia contenuta, e le pietre di grado superiore possono essere scambiate per poco più di 100 di un grado inferiore. In caso di eventi particolari come lo scoppio di una guerra, le pietre di livello superiore possono essere usate per creare grandi pergamene magiche e, con l'aumento della domanda durante la guerra, il tasso di conversione può salire a 1:150 o anche a 1:200."

Fei all'improvviso divenne molto contento.

Questo aveva confermato la sua ipotesi precedente e questo significava che il suo piano poteva essere attuato con successo.

Chiaramente le pietre dello stregone di livello inferiore, medio, alto, perfetto e leggendario corrispondevano rispettivamente ad una gemma spezzata, incrinata, regolare, integra e perfetta. Ma nel mondo di Diablo, ogni livello poteva essere potenziato con un tasso di conversione 3:1. Allora Fei avrebbe solo dovuto trovare il Cubo Horadrim nelle Sale del Morto a Lut Gholein e poi sarebbe riuscito ad aumentare liberamente il livello delle gemme, per poi approfittarsi dell'enorme differenza del tasso di conversione del mondo reale per ottenere un enorme profitto.

"Nella nostra città ci sono dei canali per scambiare delle pietre dello stregone?"

Fei cercò di contenere l'entusiasmo e continuò a fare domande.

"Sua maestà, lo scambio di pietre dello stregone può essere attuato da alcune grandi associazioni di mercanti, ma Chambord è relativamente remota, così pochissimi mercanti verrebbero a visitarci qui. Se volessimo scambiare delle pietre dello stregone, dovremmo mandare una squadra all'esterno."

"Così ora non ci sono canali disponibili per lo scambio di pietre?" Fei ne fu un po' deluso.

"Mi faccia pensare... Sì, c'è un modo, può farlo nella Sacra Chiesa, ma è generalmente aperto alla gente al di fuori della Sacra Chiesa." Disse Oleg dopo averci pensato per un po'.

La chiesa?

Lo sguardo di Fei si accese all'improvviso.

Gli era venuta un'idea.

"Va bene, puoi andare... Oh giusto, il processo di trasformazione della prigione dovrebbe essere accelerato, ma non fare stancare troppo i soldati e i fabbri. Ricorda che non dobbiamo renderli insoddisfatti dal punto di vista del cibo e della paga. Per quanto riguarda cosa fare nel dettaglio, credo che tu lo sappia già molto bene. Se mi metterai nei guai, ti farò il culo a strisce." Disse sorridendo Fei.

Oleg era un uomo intelligente e sapeva che il fatto che stesse sorridendo e stesse usando volgarità allo stesso tempo significava che sua maestà doveva essere piuttosto soddisfatto, così annuì, si inchinò rispettosamente e uscì dalla sala.

Fei rimase seduto in silenzio e pensò che, dato che non c'era nulla di cui doveva occuparsi qui, ordinò alle guardie di proibire a chiunque di entrare e poi aprì direttamente il portale per poi entrare nel mondo di Diablo.

.....

.....

Mondo di Diablo.

Nelle profondità delle Colline fuori da Lut Gholein.

Terzo piano sotterraneo delle Sale del Morto.

Fei aveva portato con sé la bella mercenaria Elena e finalmente era tornata qui.

Le Sale del Morto era una tomba e la sua disposizione era un po' simile ai sotterranei nella montagna posteriore di Chambord; era anche un labirinto di pietra sepolto, ma era molto più splendido e magnifico di quello a Chambord. Qui c'era un lungo corridoio e le pareti erano piene di murali indistinti che si riferivano ad antichi tempi prosperi. Sulla porta della camera segreta c'erano degli strani caratteri magici e celava il potere degli elementi; con un solo tocco, la porta cadde fragorosamente a terra, rivelando lo spazio interno della camera dietro.

Fei aveva una bottiglia di pozione curativa in bocca e si usò come scudo per bloccare l'entrata, impedendo alla massa di mostri dentro di uscire mentre menava le sue enormi asce. Le frecce gelide sparate da Elena sfiorarono i capelli di Fei e colpirono con precisione le creature di fronte a loro.

I due avevano già cooperato diverse volte l'uno con l'altro in questo tipo di ambiente e si erano abituati da tempo a questo posto. Un'occhiata e un'azione era tutto ciò di cui avevano bisogno per produrre scintille, erano in piena sintonia.

Cooperando in questo modo, Bloodwitch il Selvaggio non poté più resistere, ululò e rimase mortalmente ferito, per poi cadere con risentimento in una pozza di sangue.

E mentre cadeva, risuonò un lieve tintinnio, una luce color oro pallido brillò e una scatola color oro scuro con delle incisioni misteriose apparirono a terra, emanando un bagliore grigio confuso e misterioso.

"È il Cubo Horadrim!"

Fei si entusiasmò, ignorando l'equipaggiamento d'oro e i tre oggetti blu che erano caduti. Raccolse il Cubo Horadrim come se fosse di fronte ad un tesoro impareggiabile, esaminandolo con attenzione e poi finalmente si calmò.

A giudicare dall'esterno, il Cubo Horadrim era una scatola forgiata con acciaio scuro, ampia 20 cm sia in un lunghezza che ampiezza, e la sua superficie era coperta da strisce metalliche color giallo, formando dei motivi antichi e semplici, come dei rampicanti. Sembrava molto pesante, ma era leggera come una piuma per Fei.

Fei aprì velocemente il Cubo Horadrim e dentro trovò un'altra dimensione con dodici spazi, con tre in ampiezza e quattro in altezza, proprio come nel gioco al computer del passato.

Non riuscì ad aspettare e tirò fuori le tre pietre spezzate che aveva preparato da tempo, poi premette il palmo della mano sul motivo ad S sul coperchio della scatola e ci iniettò un po' di potere magico.

Risuonò un debole suono della natura difficile da descrivere.

Quando riaprì la scatola, il Cubo Horadrim aveva avuto il suo effetto, le tre gemme spezzate si erano trasformate in una pietra incrinata, e il suo aspetto sembrava di molto migliore rispetto a prima, l'energia al suo interno inoltre era stata aumentata di cento volte... Il leggendario artefatto aveva davvero funzionato! Fei ne fu rassicurato.

Questo significava che il suo piano per fare soldi era già per metà completo.

Ora che avevano ottenuto il Cubo Horadrim, Fei non aveva più fretta di completare le prossime missioni sulla lista, aveva già deciso la sua futura strategia, così riportò Elena al Campo delle Ranger e si chiuse nella sua tenda temporanea per iniziare il suo "piano delle sintesi delle gemme".

Durante il processo, Fei aprì numerose volte il portale, entrando ed uscendo dal mondo di Diablo per 30 o 40 volte, usando l'inventario del barbaro, e prese più della metà delle pietre dello stregone che Zola gli aveva dato e ne scelse una porzione per iniziare il processo di sintesi.

Dopo circa mezz'ora dopo, Fei finì di sintetizzare dieci Gemme Incrinate, dieci Gemme Regolari, dieci Gemme Integre e 2 Perfette, e poi vendette il resto delle Pietre Spezzate da Akara, ricevendo un totale di 50.000 monete d'oro, e insieme alle 30.000 che aveva accumulato precedentemente, ora il barbaro di Fei aveva una grossa somma a disposizione.

"Muhahahahahah, sono ricco, sono ricco!"

Ora poteva comprare dell'equipaggiamento di livello superiore dal NPC di Lut Gholein, e in quel modo, la forza del barbaro sarebbe aumentata di una o due volte in un istante.

Senza la minima esitazione, Fei uscì direttamente dalla tenda e cercò Warriv, stava per scegliere "Vai ad Est" verso Lut Gholein...

Ma proprio in quel momento risuonò una voce timida.

"Per favore aspetta signor Fei!"

"Signore, vorremmo anche noi visitare Lut Gholein, puoi portarci con te?"

"Sì signore, per favore portaci con noi, prometto che non ti causeremo problemi, faremo solo un giro per le strade e vedremo lo stile della grande città..."

Più di una decina di giovani e splendide ranger batterono i loro occhioni e circondarono Fei, flirtando con lo sguardo con lui. L'ultima volta queste ragazze erano rimaste sorprese di come Warriv poteva teletrasportare delle persone nella perla del deserto a migliaia di miglia di distanza, evitando due mesi di viaggio, ed erano tutte estremamente entusiaste. Ma a quanto pareva non potevano usare Warriv da sole e così non avevano altra scelta se non chiedere a Fei di portarle con sé.

Fei era completamente intrappolato da questi sguardi seducenti.

"Nessun problema, potete venire con me, ahahah..."

Così Fei accettò le loro richieste e, dopo aver parlato con Warriv, scelse "Vai ad Est". Con un bagliore bianco, Fei scomparì di fronte alle ranger, ma... le donne si scambiarono un'occhiata e rimasero stordite sul posto.

Lut Gholein.

"Ahahah, ci siamo. Potete girare per la strada, ma ricordate, non andate nelle fogne e non lasciate la città. Tutti i mostri sono davvero potenti e non potete affrontarli... Uh? Dove sono finite?"

"Cos'è successo?

<em>'Uh... Hanno cambiato idea?'</em>



