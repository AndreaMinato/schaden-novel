---
weight: 970
title: Capitolo 97 – Cambiato Espressione
pubDate: 2024-05-14T09:41:47.868Z
tags:
    - htk
---

Capitolo regolare,
0 capitoli in coda, 0/5
-Schadenfreude

"Bisogno di tempo?"

Fei si accigliò lievemente, facendo agitare Zola e Luciano, e poi chiese: "Di quanto tempo avete bisogno?"

"Sua maestà, se convertissimo le quattro gemme, varrebbero più di un milione di pietre dello stregone di basso livello. Perfino per il papa Sergiyeli della Cattedrale Isaac del Sacro Palazzo di Zenit sarebbe impossibile preparare una quantità del genere in uno o due giorni." Rispose con cautela Zola, cercando di fare del suo meglio per sembrare convincente. "Contando anche il viaggio di andata e ritorno che richiederà molti cavalieri o mercenari di guardia, l'intero processo richiederà quattro o cinque mesi."

"Quattro o cinque mesi? È troppo tempo!" Fei scosse la testa.

"Mi chiedo per quale motivo sua maestà stia facendo questa conversione..." Chiese con cautela Zola.

Fei cambiò espressione e fissò Zola con uno sguardo tagliente.

Il vecchio sentì subito un'enorme pressione che quasi lo soffocò, poi si inginocchiò velocemente e spiegò: "Sua maestà, non fraintenda per favore, non intendo chiedere informazioni riguardo ai suoi piani. Solo che non credo che abbia bisogno di così tante pietre dello stregone in una sola volta, possiamo scambiarle lentamente in più spedizioni. Ad esempio possiamo scambiare 1000 pietre alla volta e in quel modo il processo sarebbe più veloce ed eviteremmo i rischi di una consegna su larga scala."

Lo sguardo di Fei si accese.

Scambiare 1000 pietre dello stregone in una volta e fare uno scambio ogni 3 o 4 volte al mese sarebbe stato sufficiente a sostenere le sue spese nel mondo di Diablo. Vendere queste gemme agli NPC gli avrebbe permesso di avere abbastanza monete d'oro per le sue sette classi e in quel modo la velocità dei suoi progressi sarebbe aumentata.

"Molto bene. Puoi decidere per me come gestire questo compito."

Fei mosse gentilmente le dita e il rubino imperfetto e lo zaffiro regolare volarono nelle mani di Zola. "Una pietra dello stregone di medio e una di alto livello, valgono 11.000 pietre dello stregone di basso livello. Ho solo bisogno di 10.000 pietre, le altre 1000 saranno un compenso per il vostro duro lavoro."

"Sua maestà, servirla è la nostra gloria. Non oseremmo chiedere un compenso." Anche se 1000 pietre dello stregone valevano molto di più del loro salario contando anche le ricchezze che saccheggiavano, non osarono mostrare la minima avidità stavolta.

"Nessuno osa rifiutare le ricompense che offro." Disse con tono freddo Fei.

Zola e Luciano si scambiarono un'occhiata per un secondo ed entrambi scorsero l'estasi irrefrenabile dei loro sguardi e la loro invidia alla fine dominò la paura, così entrambi si inginocchiarono e ringraziarono Fei.

"Sì, è così che dovrebbe essere." Il tono di Fei si ammorbidì. "Queste sono le 1000 pietre dello stregone di basso livello che vi meritate. Ho sempre trattato bene i miei seguaci leali. Se farete bene il vostro lavoro, ovviamente le vostre ricompense future aumenteranno. Tuttavia, se oserete disubbidirmi, eheh..."

Aveva a stento finito la frase che una forza sacra dorata emerse dal suo corpo come una sfera di fuoco bruciante. Dopo un bagliore, la sedia di pietra sotto di lui si trasformò in una palla di polvere e si dissipò nel nulla.

La tecnica del Paladino: Sacro Fuoco.

Nella Sacra Chiesa del continente Azeroth, questa tecnica aveva anche un altro nome, la Sacra Fiamma dell'Esorcismo, che era una tecnica di livello elevatissimo che combinava l'attacco con la difesa, e solo le figure importanti nella Sacra Chiesa erano degne di padroneggiare questo tipo di potere. Per quanto riguardava dei piccoli sacerdoti a tre stelle in un piccolo paese remoto come Zola, poter usare la semplice tecnica Illuminazione simile al Sacro Shock del Paladino era già considerato il picco delle loro capacità.

Questa scena fece sudare copiosamente i due, che si raggelarono. Non osarono nemmeno respirare troppo forte.

"Se proverete a disubbidirmi, finirete come questa sedia di pietra."

Fei finì di parlare e poi se ne andò direttamente.

Presto rimasero solo Zola e Luciano nella stanza.

Si alzarono con imbarazzo e si scambiarono una lunga occhiata, le loro espressioni erano proprio peculiari. Stavano cercando entrambi di nascondere la paura.

"Non possiamo sbagliarci ora, dev'essere il figlio prediletto da dio." Il crotalo Zola fissò il luogo dove prima c'era la sedia, in cui ora c'era solo una pila di fine polvere bianca ed esclamò: "Altrimenti come avrebbe potuto padroneggiare una magia di livello così alto come la Sacra Fiamma dell'Esorcismo e tirare fuori delle pietre dello stregone di quel grado? Chi altri potrebbe riuscirci? Fortunatamente siamo stati intelligenti e abbiamo già lusingato questa persona importante."

"Ma perché sta convertendo pietre dello stregone di alto livello in pietre di basso? Sembra uno scambio poco proficuo..." Luciano era perplesso.

"Come possiamo immaginarci cos'abbiano in mente questi superiori?" Zola si sfregò le tempie, fissò le pietre che aveva in mano e disse: "Pensiamo a come convertire velocemente queste due pietre. Devi occuparti personalmente di questo compito e dobbiamo assicurarci di tenere tutto segreto. Per il momento non dobbiamo farlo sapere a quelle figure importanti a San Petersburg."

.....

"Ah, quanto sono carini."

Le ranger si erano fatte strada a fatica tra la folla e finalmente erano arrivate di fronte, dove c'era un piccolo negozio, e un po' di mercenari giovani e delle donne stavano gridando disperatamente. Nelle decine di piccole gabbie di ferro ai loro piedi c'erano molti bizzarri e adorabili cuccioli di bestie magiche.

"Ohhh, guarda, un cucciolo di lemming dalla coda gigante, appena svezzato, ha un temperamento gentile ed è molto facile da crescere..."

"Un pappagallo ala di vento di un anno, può imparare il linguaggio da fata più difficile da pronunciare!"

"Ahah, guardate questo piccoletto che sta tremando, cielo, non vi potreste immaginare che è il cucciolo di un ruggito dal pelo dorato di sesto livello! I miei compagni e io abbiamo usato innumerevoli metodi e alla fine siamo riusciti a prenderlo da sua madre, e da adulto può crescere sei ali e ha una velocità di volo impareggiabile!"

"Ahah, una vera tigre bianca, discendente dell'Imperatore della Luce!"

I mercenari presentavano la loro merce gridando e alcuni dei cuccioli erano così spaventati dalla folla da tremare. Alcuni stavano solo ringhiando piano e altri si limitarono a chiudere gli occhi e giacevano pigramente nella gabbia, sembravano adorabili come un branco di piccole creature fatate. I prezzi dei mercenari però erano un po' troppo alti, così nessuno tirò fuori il borsellino per fare un acquisto. Affollavano questo posto solo per unirsi al divertimento.

Gli sguardi delle ranger di fronte si accesero.

Visto che avevano dovuto affrontare i mostri demoniaci orribili del mondo di Diablo fin dalla nascita, le creature più carine che avevano visto erano solo grossi topi dal pelo grigio. I piccoli adorabili nelle gabbie conquistarono subito i loro cuori. Elena prese un piccolo gatto pescatore paffuto che stava facendo un sonnellino fuori dalla gabbia, lo prese in braccio e lo accarezzò gentilmente.
Le altre esploratrici ottennero ognuna il proprio bottino, sorridendo mentre raccoglievano altri animaletti pelosi e anche Akara mostrò uno sguardo adorante, fissava un gufo dalle piume bianche e si rifiutava di distogliere gli occhi dalla creatura.

"Dovreste comprarli visto quanto sono carini."

Una mercenaria intelligente notò l'occasione e iniziò ad incoraggiarle.

Le ranger la sentirono e guardarono Elena, ed Elena osservò la sacerdotessa Akara. La donna si frugò nell'abito viola, ma poi arrossì visto che non aveva soldi con sé. Inoltre non sapeva se il denaro di Diablo avrebbe funzionato in questo mondo.

I pochi uomini che avevano seguito queste ragazze videro questa scena e pensarono di avere avuto una grande opportunità. Il guerriero muscoloso in capo al gruppo dai lunghi capelli biondi diede un'occhiata allusiva e il giovane di bell'aspetto ma un po' cupo al suo fianco si fece strada tra la folla e gridò: "Sua altezza comprerà tutti questi cuccioli..."

Il giovane tirò fuori almeno cento monete d'oro e poi si girò sorridente verso Elena per poi dire: "Sua altezza mi ha ordinato di comprare questi cuccioli e di donarli a voi. Vorremmo diventare amici di voi splendide signorine; potete esaudire la nostra richiesta?"

Elena e le altre seguirono sorprese lo sguardo del giovane di bell'aspetto e videro che fuori dal gruppetto c'era un guerriero muscoloso dai lunghi capelli biondi circondato da diverse guardie ben vestite sorridenti. La cosiddetta sua maestà probabilmente si riferiva a questa persona.

Il guerriero con i capelli biondi era alto e orgoglioso. Era molto bello, aveva uno sguardo freddo e brillante, ma il suo atteggiamento aggressivo rovinava la sua bellezza.

Anche se Elena non era entrata in contatto con estranei al di fuori del Campo delle Ranger nel mondo di Diablo, affrontando demoni e mostri ogni giorno, era diventata molto sensibile alla forza degli altri. Anche se la potenza di questo guerriero era contenuta, poteva comunque sentire che la sua forza combattiva non era inferiore al signor Fei, che sarebbe dovuto essere il livello a quattro stelle.

Pensando a come il signor Fei stava ascendendo al trono di recente e del fatto che molti ospiti di altri paesi erano venuti a congratularsi con lui, Elena non voleva causare guai per Fei, così sorrise e disse: "La ringraziamo, ma non ci conosciamo, quindi pagheremo da noi stavolta."

Poi Elena guardò l'ufficiale di prigione Oleg.

Quest'uomo grasso era intelligente, così come poteva non capire cosa significava? Pensava già che queste splendide ranger avrebbero fatto parte dell'harem imperiale di Fei in futuro e, vedendo cos'era successo, voleva proprio chiedere chi era stato così ritardato da osare corteggiare le donne del re Alexander. Era come un cane che chiedeva di essere picchiato dopo aver morso il suo padrone fabbro. Scosse immediatamente il suo culone e si avvicinò ai mercenari con il suo borsellino, guardando con fare provocatorio il giovane di bell'aspetto e il guerriero con i capelli biondi, poi disse ai giovani negozianti: "Pagheremo il doppio del prezzo e compreremo tutti questi cuccioli di bestie magiche."

L'espressione del giovane di bell'aspetto cambiò immediatamente.

Anche il guerriero con i capelli biondi in lontananza mostrò uno sguardo un po' gelido, ma lo mascherò molto bene e rise: "In tal caso lasceremo a voi signorine questi piccoletti. Il mio nome è Aobina, rimarrò a Chambord in questi giorni, così spero che ci potremo incontrare di nuovo."

Poi, senza ulteriori domande, se ne andò con le sue guardie.

La reazione dell'uomo dai capelli biondi fece sospirare di ammirazione molte persone, aveva un buon temperamento non troppo acceso, né troppo freddo. Non suscitò disgusto e disprezzo dal gruppetto di Elena e lasciò anche una buona impressione alle signorine, creando anche un'opportunità perfetta per il loro prossimo incontro che sarebbe successo "per caso".

Ma sembrava che questo giovane di bell'aspetto fosse riluttante.

Aveva la sensazione di essere stato umiliato, una luce risentita brillò nei suoi occhi. Guardò il vanaglorioso Oleg e poi scorse con lo sguardo Elena e gli altri, ma poi notò il lungo arco dorato appeso alle spalle di Elena. Le sue pupille si contrassero immediatamente. Raccolse le monete d'oro che aveva gettato a terra, raggiunse frettolosamente il guerriero con i capelli biondi e gli sussurrò qualcosa nell'orecchio...

L'uomo dai capelli biondi si fermò e il suo sguardo si posò sull'arco dorato di Elena che emetteva una luce spenta, osservandolo con attenzione...

Poi cambiò espressione.



