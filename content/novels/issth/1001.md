---
weight: 1001
title: Capitolo 1001 - L'ultima Arma Segreta del Clan Ji!
pubDate: 2025-03-17T11:17:35.028Z
tags:
    - issth
---


Dalle sette e i clan della Nona Montagna e Nono Mare si levò un boato di grida. Un bagliore illuminò gli occhi dei Patriarchi del Reame del Dao e i loro volti si fecero estremamente seri quando posarono lo sguardo sul Pianeta Vittoria Orientale e sull'uomo di mezza età che fece capolino dalla Setta della Medicina Immortale.


“Fang Yanxu!”


"Quello è Fang Yanxu! Abbandonò il Clan Fang e fondò alla propria scuola di pensiero: la Setta della Medicina Immortale..." [1]


"Quindi, ha effettivamente raggiunto il Reame del Dao. Ricordo che tempo fa era un coltivatore della Sfera Antica..."


"Quindi, questo è il Clan Fang, eh? Nascondono tantissime risorse! Tutti sanno della Setta della Medicina Immortale, e nonostante questo la loro alleanza è passata inosservata!


Nel cielo stellato, Fang Shoudao accennò un lieve sorriso; nei suoi occhi brillava un profondo bagliore di intenzione. Ji Xiufang, che stava ancora lottando contro di lui, sbarrò improvvisamente gli occhi.


"Fang Yanxu... quindi LUI è il tuo asso nella manica! Non posso credere che tu abbia potuto aspettare così tanto prima di far comparire un esperto del Reame del Dao come questo... più della metà dei membri del tuo clan sono morti, e tu hai atteso finché non abbiamo rivelato la nostra arma segreta prima di fare la tua mossa!", detto ciò, Ji Xiufang guardò Fang Shoudao e sorrise.


"Sfortunatamente per te," disse, "quando il Clan Ji attacca, non perde! Questa è la tua ultima carta, giusto?" Sorrise, un sorriso freddo come il ghiaccio. Poi, avvertì improvvisamente il cuore sprofondare. Questo era perché Fang Shoudao in realtà... non solo era calmo, ma la fissava dritto negli occhi, con sguardo penetrante.


Ji Xiufang si allarmò ancora una volta.


"Stai bluffando!" affermò. Migliaia di pensieri si affollavano nella sua testa, ma le pareva impossibile che le fosse sfuggito qualcosa. Era certa che il Clan Fang non disponesse di ulteriori assi nella manica, di conseguenza, sorrise con freddezza a Fang Shoudao, e riprese a combattere.


Il cielo stellato si riempì di boati, e sul Pianeta Vittoria Orientale, i membri del Clan Fang erano in fibrillazione. Meng Hao guardò l'uomo di mezza età avvicinarsi in lontananza, e avvertì chiaramente le oscillazione dell'Essenza del Reame del Dao.


I volti dei tre anziani del Clan Ji si abbassarono di colpo. Nonostante la loro vecchiaia li stesse consumando rapidamente, rimanevano ancora decine di anni da vivere. Adesso che si trovavano faccia a faccia con un esperto del Reame del Dao, in grado di ucciderli in un istante, urla di terrore affollarono le loro menti, e si affrettarono in ritirata.


In quel momento, tuttavia, Fang Yanxu della Setta della Medicina Immortale rise e si avvicinò. Fece un gesto con la mano destra, e un potere enorme si scagliò verso gli uomini in ritirata.


Il potere dell'Essenza esplose provocando dei boati che fecero tremare tutto. I tre uomini si emisero grida stridule, il sangue spruzzava dalle loro bocche mentre fuggivano più veloce che potevano. I membri traditori del clan nel Palazzo degli Antenati iniziarono a tremare, e se la diedero a gambe.


La situazione si era completamente ribaltata. A prima vista, la ribellione stava per concludersi!


Tuttavia, per qualche ragione, il cuore di Meng Hao iniziò a battere più veloce. Era come se... stesse per avvenire un cambiamento radicale in tutta la ribellione all'interno del Clan.


Tale sensazione era nata dal nulla, e si faceva sempre più intensa.


Nel cielo, i tre esperti dello Pseudo-Dao sbraitavano di rabbia. Essendosi resi conto che scappare non era un'opzione, esplosero di pazzia, invertirono la rotta e si diressero verso Fang Yanxu. Esplosero dei boati e l'aria si frantumò in mille pezzi. Venti selvaggi ululavano, sulla superficie della terra apparvero delle crepe.


Gli attacchi sferzati dal soldato di terracotta e l'Anziano dell'Elisir fecero cadere dal cielo neve e grandine. Il sangue spruzzava dalle bocche dei tre uomini, che urlarono miseramente. Uno di loro perse il braccio destro, che esplose e svanì in un lago di sangue.


Sferzavano colpi potentissimi, ma ognuno veniva attutito e bloccato. L'ombra della morte iniziò ad estendersi sui loro corpi, coprendo per sempre i loro volti disperati.


Sulla terra, i membri traditori del clan erano inseguiti ed uccisi. Venne versato molto sangue, ci furono tantissimi morti. Persino coloro che scelsero di darsi alla fuga alla fine non riuscirono a trovare alcun luogo ove fuggire.


Gli Anziani lottarono con ferocia, come anche i membri del clan della Sfera immortale e del Reame Spirituale.


Tutto sembrava andare in favore dei membri lealisti del clan, e tuttavia cresceva in Meng Hao quella sensazione nervosa. Era come se... qualcosa fosse sul punto di esplodere.


Mentre i Patriarchi delle sette e dei clan della Nona Montagna e Nono Mare osservavano la battaglia, i loro sentimenti, seppur non intensi come quelli di Meng Hao, li fecero esitare.


"Il Clan Fang nasconde innumerevoli risorse... si merita senza dubbio di essere uno dei Quattro Grandi Clan. Tuttavia, gli attacchi del Clan Ji, possono davvero essere risolti così semplicemente?"


"Il Clan Fang ha rivelato tutte le sue armi segrete. Il Clan Ji... avrà qualcos'altro in serbo?"


"Può darsi che i tre esperti del Reame del Dao che si trovano al di là dello scudo sigillante si uniscano alla battaglia?"


"Non credo. Le Tre Grandi Società Daoiste... hanno già represso le insurrezioni nelle rispettive organizzazioni. Se quei tre si azzardassero a prendere parte alla battaglia, le Tre Grandi Società coglierebbero senza dubbio l'opportunità per intervenire!"


"Quindi... che carta nasconde il Clan Ji nella manica?" tutti i Patriarchi del Reame del Dao osservavano attentamente.


"C'è sotto qualcosa!" Guardandosi intorno, Meng Hao si rese conto che probabilmente nessun altro condivideva la sua sensazione. Sembrava essere l'unico nell'intero clan a pensare che ci fosse qualcosa di sospetto.


Nel cielo rimbombavano boati continui. Fang Yanxu si trovava in una posizione di vantaggio, e quando attaccò, provocò esplosioni spaventose. I tre Pseudo-Dao anziani erano già feriti, e potevano a mala pena contrattaccare. Il sangue sgorgava dalle ferite ininterrottamente, erano chiaramente giunti al confine tra la vita e la morte sia nel corpo che nell'anima.


Proprio sotto di loro, i membri traditori del clan stavano perdendo. I morti erano innumerevoli e sembrava impossibile per loro riprendere il comando.


Nonostante ciò, il presentimento di un imminente disastro continuava a crescere dentro Meng Hao.


Non era sicuro del motivo, ma inconsciamente, si trovò ad osservare i membri del Clan Fang nel Palazzo degli Antenati. Il suo sguardo era irrequieto, e proprio quando stava per lasciar perdere, i suoi occhi si spalancarono e si fissarono su una sola persona.


Era... Fang Donghan!


Sul Pianeta Paradiso Meridionale, Fang Donghan aveva aiutato Meng Hao a scampare ad un'imboscata. Quando poi Meng Hao era tornato nel Clan Fang, Fang Donghan non aveva mostrato alcuna ostilità nei suoi confronti. Apparentemente, il suo obiettivo principale era incitare Meng Hao e Fang Wei a combattere l'uno contro l'altro. Una volta che entrambi fossero rimasti feriti, allora sarebbe stato in grado di prendere il potere.


Questo era quanto Meng Hao aveva sempre ipotizzato. Adesso, guardando Fang Donghan, il cuore iniziò a martellargli nel petto. Era perché le labbra di Fang Donghan disegnarono improvvisamente un sorriso di scherno. In teoria, non faceva parte dei traditori, tuttavia attorno a lui non era avvenuto alcuno scontro. Stava lì, come fosse invisibile agli altri, completamente ignorato da tutti coloro che lo circondavano.


Si poteva persino ipotizzare che fosse stato dimenticato!


Come avesse fatto a far sì che tutti i membri del clan lo dimenticassero rimaneva un mistero...


Era visibile, ma nessuno ricordava chi fosse; era una strana situazione.


Quando Meng Hao lo guardò, ricambiò il suo sguardo, come se se ne fosse accorto. I loro sguardi si incrociarono e Meng Hao gridò dentro di sé. Il suo volto ebbe un fremito e una sensazione di confusione mai provata prima di allora esplose dentro di lui.


In quel momento, Meng Hao ebbe come la sensazione di star entrando in un altro mondo. Un mondo dipinto di rosso sangue. Il terreno aveva l'aspetto di sangue coagulato, nell'aria esplodevano boati. All'improvviso, spuntarono dal terreno delle catene di ferro rosse, come fossero impregnate di sangue, si sollevarono in direzione di Meng Hao, ed in un istante lo avvolsero ed imprigionarono.


Non poteva opporre alcuna resistenza, come se fosse diventato un mortale. Ciò che spaventava di più Meng Hao era che si sentiva incredibilmente assonnato, come se non riuscisse a tenere gli occhi aperti.


Poteva agitarsi quanto voleva, ma aveva perso il controllo sul suo corpo, ed era chiaramente sul punto di addormentarsi.


Quanto le catene lo intrappolarono, il Frutto del Nirvana del Patriarca della prima generazione iniziò a vibrare all'interno della sua borsa da trasporto.


Un brivido gli attraversò il corpo, e iniziò a tremare. Si svegliò improvvisamente, spalancò gli occhi. La visione che aveva avuto era andata in mille pezzi, che si trasformarono in una tempesta di vento che sferzava in tutte le direzione. Era come se un potere enorme si fosse materializzato, lo avesse catturato e portato di peso fuori dal suo mondo.


Il sangue spruzzò dalla sua bocca e tornò alla normalità. Si trovava ancora sul Pianeta della Vittoria Orientale, nel Clan Fang. Poteva vedere Fang Donghan sorridergli, un sorriso freddo e losco. Meng Hao provò una sensazione di paura indescrivibile. Era come se ci fosse qualcosa nascosto dentro Fang Donghan... qualche sorta di furiosa Divinità Immortale che avrebbe potuto fare a pezzi persino il Reame del Dao!


Guardò intensamente Meng Hao, come se fosse in qualche modo sorpreso che fosse riuscito ad uscire da quello strano mondo.


"Lui non è Fang Donghan!!" Dei boati esplosero nella mente di Meng Hao. Con un solo sguardo lo aveva trascinato in un mondo terrificante, rosso come il sangue, e Meng Hao ebbe la sensazione che se non avesse avuto con sé quel Frutto del Nirvana... sarebbe sicuramente morto!!


Persino dopo esserne uscito, continuava a tossire sangue e aveva il petto dolorante, come se delle mani invisibili avessero catturato e trascinato via il suo cuore. Aveva il volto color cenere e mentre indietreggiava, senza la minima esitazione, richiamò il soldato di terracotta con la sua volontà divina.


Torna qui!!


Il soldato di terracotta stava lottando a fianco di Fang Yanxu contro i tre esperti dello Pseudo-Dao. Tuttavia, non esitò neanche un istante. Non appena avvertì la volontà divina, smise di attaccare e si diresse alla velocità della luce verso Meng Hao.


Quando il soldato di terracotta iniziò a muoversi, Fang Donghan inclinò la testa, un sorriso glaciale stampato sul suo viso. Poi, allungò la mano destra e fece un gesto nell'aria.


A quel gesto, l'espressione di Fang Danyun cambiò. Dei boati esplosero dentro di lui, il sangue spruzzava dalla sua bocca. Cercò di ritirarsi, ma prima che potesse allontanarsi abbastanza, il sangue iniziò a sgorgare da tutto il suo corpo. Si aprirono numerose crepe e squarci, producendo boati. Successe tre volte di fila, e in un battito di ciglia, ne uscì estremamente indebolito, e iniziò persino ad emanare un'incredibile aura di Morte.


Sembrava che, con un singolo gesto, Fang Donghan avrebbe potuto ferire a morte persino... un Eccelso dello Pseudo-Dao!


In quello stesso istante, Fang Yanxu scoppiò in un potente grido mentre eseguiva un gesto incantato a due mani, facendo esplodere il potere dell'Essenza di piante e vegetazione. Innumerevoli piante apparvero intorno a lui, ma appassirono. Fang Yanxu tossì sangue mentre  indietreggiava barcollando. Apparentemente, persino la sua base di coltivazione.... era retrocessa a causa dell'attacco!


Il gesto ferì gravemente l'Anziano degli Elisir e fece indietreggiare Fang Yanxu. Questi eventi furono talmente improvvisi che, se il soldato di terracotta non fosse andato da Meng Hao, sarebbe andato in pezzi.


"Tu... disse Fang Yanxu, gli occhi spalancanti per lo stupore e l'incredulità. Dal cielo, abbassò lo sguardo verso la folla, verso la persona che tutti avevano dimenticato... Fang Donghan!


"Il Clan Ji è più inutile di quanto pensassi..." Disse Fang Donghan. Si levò in aria, i capelli ondeggiavano attorno a lui. Il suo aspetto cambiò gradualmente, e sotto lo sguardo di tutti, divenne qualcun altro, non Fang Donghan, bensì un uomo di mezza età.


"Appena in tempo! Se non mi fossi svegliato, temo che tutta la preparazione del Clan Ji sarebbe stata vana." Fang Donghan scosse il capo, il suo corpo emanava increspature della base di coltivazione. Aveva l'aspetto di... un Eccelso del Cielo e della Terra. Le increspature della linea di sangue emanate dal suo corpo resero chiara la sua appartenenza al Clan Fang, e provocarono un fremito nei cuori di tutti i presenti.


"C'è ancora qualcuno nel Clan Fang che mi riconosce?" disse Fang Donghan, con voce leggera ma estremamente antica.




NOTE:


1. Il nome di Fang Yanxu in cinese è  方言墟 fāng yán xū. Yan significa "discorso" o "parole". Xu significa "rovine".


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono: https://www.patreon.com/madotter


Grazie!
-MadOtter                                


                                



