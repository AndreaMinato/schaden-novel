---
weight: 10020
title: Capitolo 1002 - Chi Sei?!
pubDate: 2025-03-17T11:17:35.028Z
tags:
    - issth
---


A causa dell'aura della linea di sangue che emanava, tutti nel Clan Fang, compreso Meng Hao, capirono che... di certo non era del Clan Ji. Era un membro del Clan Fang ed era più vecchio di quasi tutti gli altri membri del Clan. Era estremamente anziano.


Meng Hao era scosso. Era la stessa sensazione che aveva avvertito alla vista del cadavere del Patriarca della prima generazione all'interno della necropoli!


All'interno del Palazzo degli Antenati non volava una mosca e tutti i membri del Clan, in stato di shock, si guardavano tra di loro.


I Patriarchi del Reame del Dao delle varie sette e clan nella Nona Montagna e Nono Mare erano completamente scossi. Avevano gli occhi spalancati, un'espressione di stupore dipinta sui volti. Quando videro Fang Donghan non provarono altro se non terrore.


"Chi...?" tutti i Patriarchi del Reame del Dao iniziarono a tremare e ad ansimare. In realtà, nessuno di loro aveva la minima idea di chi fosse Fang Donghan.


"Chi sei?" Fang Yanxu impallidì e sputò un'altra boccata di sangue. Il suo corpo era diventato quasi totalmente nero, come se qualche sorta di forza maledetta si stesse diffondendo dentro di lui.


"Chi sono?" chiese Fang Donghan. In qualche modo la sua espressione faceva trasparire la sua senilità.


"Sono Fang Daozi, il primo figlio della generazione di Patriarchi. Voi giovincelli del Clan Fang vi siete già dimenticati di me?" [1]


La sua voce era come un tuono che rimbombava nei cieli.


I membri delle sette e dei Clan dell'area della Nona Montagna e Nono Mare rimasero colpiti da quelle parole. Tutti coloro che avevano udito le sue parole, tutti i Coltivatori che lo avevano visto erano increduli e confusi.


"É... è il primo figlio del Patriarca della prima generazione del Clan Fang?"


"Impossibile! Il Patriarca della prima generazione del Clan Fang apparteneva alla stessa epoca di Lord Ji che è deceduto ormai tanti anni fa, ed è impossibile che suo figlio abbia vissuto così a lungo.”


"Fang Daozi... Fang Daozi...ora che ci penso sono piuttosto sicuro di aver letto il suo nome nei documenti della Nona Montagna e Nono Mare."


I Coltivatori insorsero. Come i Patriarchi del Reame di Dao, anche loro erano scioccati. Ma non gli ci volle molto per ricordare il nome.


"Fang Daozi! Ricordo che nella primissima generazione c'era qualcuno che si chiamava proprio così e che è stato ucciso per mano del Patriarca della prima generazione. Non si è mai capito perchè."


"Questa persona è vissuta in un'era molto molto lontana dalla nostra? Come è possibile che sia ancora viva?"


"Che livello ha raggiunto la sua base di coltivazione?"


Coloro che non facevano parte del Clan erano scioccati. Invece, stranamente, i membri del Clan Fang si fissavano tra di loro con sguardo assente. Nessuno di loro aveva mai sentito parlare di questo primogenito del Patriarca della prima generazione.


Era quasi come se non ci fossero affatto testimonianze della sua presenza in nessuna storia del Clan. E ora, a causa delle informazioni ricavate dalla sua linea di sangue, erano assolutamente certi di una cosa. Questo Fang Daozi era senza dubbio un membro del Clan Fang.


Inoltre aveva una linea di sangue antica e a dir poco spaventosa!


Le Tre Grandi Società Daoiste erano completamente scioccate da come si erano evoluti gli eventi. Mai avrebbero potuto immaginare che un esperto così potente si potesse nascondere all'interno del Clan Fang. Oltretutto, le rivelazioni sulla sua identità non erano ancora finite. Come se non bastasse, cospirava anche con il Clan Ji.


Mentre Fang Daozi faceva la sua apparizione sul Pianeta Vittoria Orientale, la campana del Dao del Clan Fang si materializzò a mezz'aria proprio sopra il Palazzo degli Antenati ed emise bagliori e suoni incredibili.


Quel suono era quello che si poteva udire quando un membro del clan appariva con una linea di sangue molto forte. Dopo che l'identità veniva registrata dalla campana, il rumore prodotto faceva si che la campana iniziasse a suonare.


Il suono terrorizzò i membri del Clan Fang fino alle ossa e confermò che Fang Daozi era senza dubbio un membro del Clan Fang.


"Che suono fastidioso," disse sospirando Fang Daozi. "Mi ricorda quel dannato vecchio. Zitto!" I suoi occhi si illuminarono e, mentre parlava, la campana Dao improvvisamente smise di suonare.


Meng Hao sbuffava immerso nella folla. Alzò lo sguardo a mezz'aria verso Fang Daozi e il cuore gli tremò. Mai avrebbe immaginato che, all'interno del Clan Fang, ci sarebbero state rivelazioni così drastiche e sarebbero accaduti fatti così importanti.


Ovviamente queste rivelazioni erano strettamente collegate a Fang Daozi.


Lo scontro tra i vari membri del Clan nel Palazzo degli Antenati era terminato. Tutti osservavano il cielo sconvolti. Anche i membri traditori del Clan non erano sicuri di che cosa stesse succedendo.


L'Anziano degli Elisir impallidì e indietreggiò. Fang Yanxu si tolse il sangue dalla faccia e lanciò un'occhiataccia a Fang Daozi.


I tre esperti dello Pseudo-Dao tirarono un sospiro di sollievo. Dopo aver osservato con timore Fang Daozi, i loro occhi si riempirono ancora una volta di desiderio di distruzione e si soffermarono a guardare con freddezza i padroni di casa che ospitavano i Coltivatori nel Clan Fang.


"Non c'è veramente nessuno che si ricordi di me?" sussurrò Fang Daozi. Poi agitò la mano e indicò un punto nel cielo. Il suo dito fece rimbombare il cielo. Un'esplosione riecheggiò nell'aria mentre un vortice imponente si avvicinava. Iniziò a muoversi provocando rumori che si susseguivano mentre qualcosa sembrava prendere forma nel vortice.


Inaspettatamente tutti videro Ji Xiufang e Fang Shoudao combattere.


Ji Xiufang iniziò a ridere. Si addentrò velocemente nel vortice e in seguito apparve sospesa a mezz'aria proprio sopra il Pianeta Vittoria Orientale.


"Xiufang vi porge i propri saluti, Signore." disse con un dolce sorriso mentre si inchinava davanti a Fang Daozi.


Fang Shoudao s'incupì e la seguì dentro il vortice. Dopo essere riemersi, si voltò per guardare Fang Daozi nei gelidi occhi.


"Fang Shoudao," disse Ji Xiufang sorridendo "invece di considerare tutto questo come un attacco da parte del Clan Ji verso il Clan Fang, dovresti considerarlo come se... il Clan Ji stia restituendo il favore ad un membro più anziano del Clan Fang."


Fang Shoudao non rispose e si limitò a stringere le mani e ad inchinarsi davanti a Fang Daozi.


"Shoudao le porge i propri saluti, Patriarca Daozi."


Fang Daozi osservò Fang Shoudao e sorrise.


"Tu discendi da una linea di sangue Vecchio Terzo, giusto?" disse con freddezza. "Beh, sono rimasto molto deluso dal Clan Fang. Dopo tutti questi anni, hai solo due esperti del Reame del Dao... beh, data la situazione, sto andando proprio adesso a sciogliere l'attuale Clan Fang."


"Un nuovo Clan Fang verrà istituito sul Pianeta Vittoria Orientale e io lo instraderò verso un nuovo percorso." E, dopo aver pronunciato queste parole, alzò la mano destra scatenando grida disperate da parte dei membri del Clan Fang. Solo i membri traditori non rimasero minimamente colpiti da queste parole, tutti gli altri sentirono il sangue ribollirgli nelle vene, come se stesse letteralmente bruciando.


Accadde lo stesso con Meng Hao. Il sangue iniziò a ribollirgli come se volesse fuoriuscire dal suo stesso corpo e anche a Fang Danyum, Fang Yanxu e Fang Shoudao successe la stessa identica cosa.


Per colpa di Fang Daozi, l'intero Clan mutò immediatamente.


Meng Hao tremò, ma sopportò il dolore, i suoi occhi brillavano di una strana luce.


"Padre sapeva perfettamente che tutto questo sarebbe accaduto e mi ha mandato qui sul Pianeta Vittoria Orientale. Di conseguenza non ci saranno reali pericoli. Il Clan Fang deve ancora avere una carta da giocare."


Fang Shoudao tremava. Considerando il livello della sua base di coltivazione, non riusciva a smettere di ribollire di rabbia. Viste le sensazioni che aveva, Fang Daozi doveva essere nel Reame del Dao, proprio come lui. In ogni caso era avvolto da un'aura pressoché insondabile.


Fang Shoudao sapeva che nel Reame del Dao ogni Essenza in più poteva causare cambiamenti drastici nelle basi di coltivazione. La differenze tra i vari livelli era sostanziale e, nonostante tutto, Fang Shoudao non sembrava mostrare la minima preoccupazione o il minimo shock. Tutto ciò che fece fu chiudere gli occhi.


A tale reazione, Jiu Xiufang sbarrò gli occhi incredula. La preoccupazione che provava continuava a crescere nel suo cuore.


"Per essere così calmo, significa che il Clan Fang non ha ancora tirato fuori tutti i suoi assi dalla manica. Come mai è così calmo anche quando è sull'orlo del precipizio?!"


Mentre Ji Xiufang era sotto shock, Fang Daozi notò la tranquillità di Fang Shioudao ed il suo cuore accelerò. Poco a poco, un'idea si fece spazio nella sua mente. Un'idea che non avrebbe mai osato credere possibile.


Non appena tale idea fece capolino, la scacciò subito dalla mente. Stava per fare un cenno con la mano quando il suo corpo cominciò a tremare. In seguito la sua espressione cambiò rapidamente e i suoi occhi si illuminarono mentre cercavano Meng Hao tra la folla.


Quando si guardò intorno, la mente di Meng Hao iniziò a tremare. Tuttavia serrò la mascella e guardò Fang Daozi. Vicino a lui, gli occhi del soldato di terracotta si illuminarono e si piazzò con decisione di fronte a Meng Hao per cercare di proteggerlo. Alzò la spada come fosse disposto a pagare qualsiasi prezzo, incluso essere ridotto in polvere.


Fu a quel punto che Fang Daozi si voltò verso il basso. “No. Lui non è qui... lui è...”


All'improvviso, voltò lo sguardo verso la crepa dalla quale era emerso il soldato di terracotta.


Stava guardando... attraverso la crepa nella Terra degli Antenati!


“Impossibile!!” Fang Daozi spalancò gli occhi come se stesse guardando qualcosa di assolutamente incredibile. Iniziò ad ansimare, il suo atteggiamento tranquillo scomparve, e la sua senilità sembrò svanire di colpo. Senza neanche pensarci, tornò indietro di qualche passo, gli occhi arrossati.


“Impossibile!! Questo è assolutamente impossibile!!” Sembrava essere impazzito. Urlò e stese la mano destra, indicando la crepa. Fu a quel punto che, all'improvviso, tre filamenti di qi dell'Essenza esplosero dal suo corpo, facendo tremare tutto. Il Pianeta Vittoria Orientale tremò con una tale violenza che sembrava sul punto di crollare.


Uno di quei filamenti era proprio come l'Essenza di piante e vegetazione di Fang Yanxu. Era un'essenza dalla forza vitale inestimabile, e non appena apparve, il cielo si fece scuro e un forte vento si levò.


L'Essenza è l'origine e la fonte di ogni cosa!!


Profonda consapevolezza, dominio e controllo dell'Essenza,  ecco cos'è il Reame del Dao!


Oltre all'Essenza di piante e vegetazione, c'era un filamento di luce tremante che emetteva boati. Era... l'Essenza della luce, una luce indistruttibile che avrebbe potuto distruggere tutto per sempre in Cielo e in terra. Quando apparve, il fulmine lucente sembrò rimpiazzare tutta la luce del mondo.


Il terzo filamento dell'Essenza di Fang Daozi era, sorprendentemente... un'aura di Morte dalla potenza inestimabile. Era la volontà dell'oltretomba e le Fonti Gialle, una magia di reincarnazione!


Era l'Essenza della reincarnazione!


Quelle terrificanti Essenze del Reame del Dao si scagliarono verso la crepa, come per distruggerla.


Tuttavia, mentre i tre filamenti di essenza si avvicinavano alla crepa, una mano fece lentamente capolino da essa. Mosse un dito, e tutte le Essenze si fecero polvere.


La mano aveva l'aspetto di un fiore appassito, come se non contenesse neanche una goccia di sangue all'interno. Aveva l'aspetto di un albero vecchio, morto, e tuttavia emanò un forte potere. Era un potere che poteva distruggere il Cielo e la Terra, e sbalordire gli esperti del Reame del Dao della Nona Montagna e Nono Mare.


Inoltre, increspature mai viste prima si propagarono dalla Nona Montagna in quell'istante. Era come se ci fosse qualcuno nel Clan Ji che aveva dormito a lungo... ma era stato svegliato dall'improvvisa apparizione di quella mano.


Il corpo di Fang Daozi tremò, e il suo volto si fece color cenere. Uno sguardo di incredulità apparve nei suoi occhi.


“Incantesimo dell'Albero Secco che Fiorisce in Primavera. [2] ... Impossibile. È morto! L'ho visto morire con i miei stessi occhi! L'ho sentito morire! La sua Essenza è svanita, e la sua anima non esiste in nessun posto nel Cielo e nella Terra. Non è mai rinato nella Nona Montagna e Nono Mare.


Sono completamente sicuro che... è veramente morto quel giorno! Non può essere vivo! Chi sei tuo? CHI SEI TU?!?!” Il cuore di Fang Daozi martellava nel petto, urlava, delirante di pazzia, con un'indescrivibile sensazione di terrore dentro di sé.


NOTE:


1. Il nome di Fang Daozi in cinese è 方道子 Fāng dào zǐ  - Dao equivale a "Il Dao". Zi significa "figlio" o "bambino". In realtà Daozi è l'equivalente di "Figlio del Dao".


2. Questo incantesimo è basato su un modo di dire cinese che significa “Ottenere un'altra occasione, rinascere”.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono: https://www.patreon.com/madotter


Grazie!
-MadOtter        
                                


                                



