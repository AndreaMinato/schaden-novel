---
weight: 10030
title: Capitolo 1003 - Patriarca della Prima Generazione!
pubDate: 2025-03-17T11:17:35.028Z
tags:
    - issth
---


C’erano state molte svolte durante gli sconvolgimenti del Clan Fang. Fang Daozi si era svegliato; tuttavia, persino quello non era sconvolgente per la Nona Montagna e Mare quanto la corrente scena.


I Patriarchi al Reame Dao di tutte le sette e clan guardavano con facce pallide e menti tremolanti. Quando la mano si estese fuori dal vortice collegato alla Terra degli antenati del Clan Fang, le loro menti si fecero vuote.


Il Patriarca della Prima generazione del Clan Fang era una figura storica della Nona Montagna e Mare che non sarebbe mai potuta essere dimenticata.


Tanto tempo fa, quando regnava il caos, seguì Lord Li in una lunga campagna per sconfiggere tutti i poteri della Nona Montagna e Mare. Aveva iniziato dal nulla, eppure raggiunse un livello tale da porlo più in alto dei Cieli stessi. Aveva causato un massacro che lo fece diventare una figura di cui gli altri avevano timore. La sua pazzesca possanza tinse ogni angolo del cielo stellato di un rosso sanguinolento!


Fu in quel periodo che conobbero Lord Ji. Erano tre sorprendenti ed eccezionali figure storiche, Eccelsi della Nona Montagna e Mare, persone che divennero gli incubi di un’era.


Eventualmente iniziarono a seguirli anche i tre Arcidemoni, come pure numerosi altri potenti esperti che si unirono a loro con lo scopo di unificare la Nona Montagna e Mare. Alla fine, ci furono nove grandi Decani.


Quando il caos nella Nona Montagna e Mare venne finalmente sistemato, la Setta del Demone Immortale venne fondata. Era la setta più potente nella Nona Montagna e Mare, una forza a cui tutti gli altri poteri non avevano scelta che rendere omaggio.


Durante i banchetti e altre occasioni,  le persone erano solite dire che senza il Patriarca della prima generazione del Clan Fang, forse… la guerra contro i Cieli di Lord Li sarebbe stata molto più difficile. Questo perché ci furono molte occasioni in cui il Patriarca della prima generazione del Clan Fang rischiò la sua stessa vita per salvare Lord Li.


A causa di questo, la fama del Patriarca della prima generazione del Clan Fang era radiosa nella Nona Montagna e Mare. Anche se era morto in meditazione molto tempo fa, la mano rinsecchita che era appena apparsa scioccò completamente la Nona Montagna e Mare.


Le Tre Grandi Società Daoiste erano stupite e un grande trambusto si innalzò nel Clan Ji nella Nona Montagna.


Infatti, la volontà dell’eternamente dormiente Patriarca della prima generazione del Clan Ji, il quale era diventato imperituro fondendosi con i Cieli, improvvisamente si sveglio e ... guardò nella direzione del suo vecchio amico.


Nel momento in cui si risvegliò, tutte le leggi naturali nella Nona Montagna e Mare si acquietarono.


Era come se, in quel momento, non fosse rimasto più nulla nella Nona Montagna e Mare a parte quella mano che era emersa dal vortice. Mentre il potere dell’Essenza si disperse, una figura apparve, avvolta in una lunga veste verde. Lentamente mise piede fuori dal vortice diventando cosi il centro dell’attenzione.


Tutti i membri del Clan Fang che lo videro sentirono le loro menti rimbombare, come se fossero stati colpiti da centomila fulmini. Questa persona era molto familiare per loro. Come potevano non sapere chi fosse? Non c’era nemmeno un singolo membro del clan, che non avesse visto un suo ritratto in passato, per poi inchinarsi in adorazione.


Era… il Patriarca della prima generazione del Clan Fang!!


Meng Hao si sentiva come se il suo scalpo stesse per esplodere. Lo shock provato da tutti gli altri era niente rispetto a quello che provava lui. Questo perché Meng Hao realizzò all’istante che quest’uomo… era lo stesso corpo che aveva visto seduto a gambe incrociate nella necropoli!


“Lui è… lui è davvero vivo!” pensò Meng Hao, ansimando. Poi ripensò a quando aveva coltivato nella necropoli, presumibilmente sotto gli occhi di questo uomo, improvvisamente sentì un sudore freddo scendere lungo la sua schiena.


Non appena l’uomo mise piede fuori dal vortice, gli occhi di Fang Shoudao si spalancarono per l’eccitazione e la riverenza.


“Saluti, Patriarca della prima generazione!” disse, inginocchiandosi profondamente all’istante.


L’espressione di Fang Yanxu era calma. Le ferite di alcuni momenti prima erano ancora lì, ma la preoccupazione che aveva mostrato in precedenza era una finta. Ora, uno sguardo zelante poteva essere visto mentre si abbassava per offrire la sua venerazione.


Fang Danyun allo stesso modo si inginocchiò.


Tutti i membri del Clan Fang si inchinarono, i loro cuori tremavano. I membri traditori del clan, rimasero lì per un momento, tremando. Poi uno di loro, era difficile dire chi, si inginocchiò profondamente e tutti i restati lo seguirono.


Improvvisamente, la terra tremò ed apparve un enorme buco, il quale si allungò in basso fino a rivelare il Settimo Patriarca e tutti gli altri Patriarchi con lui. Tutti loro smisero di combattere e si inginocchiarono in adorazione.


Gli occhi di Meng Hao erano spalancati mentre seguiva gli altri nel porre saluti formali al Patriarca della prima generazione.


La sua mente vorticava mentre all’improvviso ricordava tutte le cose che suo padre gli aveva detto prima di partire per il Pianeta Vittoria Orientale. Sembrava essere sicuro che Meng Hao non sarebbe stato in pericolo sul Pianeta Vittoria Orientale.


“I Frutti del Nirvana erano solo un’esca per farmi venire qui…” pensò in un improvviso momento di realizzazione.


Ji Xiufang guardava, fissava e il suo intero corpo tremava violentemente mentre l’uomo vestito di verde usciva dal vortice. Iniziò ad ansimare, la sua mente stava vacillando. Anche lei aveva visto delle raffigurazioni del Patriarca della prima generazione del Clan Fang e aveva ascoltato molte delle terrificanti leggende che lo riguardavano.


Lui era una persona che… aveva terrorizzato anche Lord Ji in passato, quando loro due si erano contesi il controllo dei Cieli!


Ji Xiufang ci mise solo una frazione di secondo a capire tutto.


“Quindi questo è l’asso nella manica di Fang Shoudao,” pensò. “Sapeva dal principio che il Patriarca della prima generazione era ancora vivo. Per tutto il tempo, il loro obbiettivo… non ha mai avuto niente a che fare con il Clan Ji. Era tutto incentrato su… Fang Daozi!!”


Quando vide venir fuori il Patriarca della prima generazione, la sua faccia venne drenata dal tutto il sangue. Improvvisamente realizzò che dall’inizio di ogni cosa, lei stessa non era altro che una marionetta. Era completamente sicura che la vittoria fosse già nelle sue mani, dato che ogni piano di contingenza era stato pianificato senza trascurare il minimo dettaglio. Tuttavia…  aveva trascurato la cosa più importante!


Il Patriarca della prima generazione era ancora vivo!


“Com’è possibile…? Il Patriarca della prima generazione del Clan Fang è morto! Persino l’essenza della Nona Montagna e Mare lo ha confermato! Non è possibile che sia ancora vivo! L’Essenza della Nona Montagna e Mare appartiene a Patriarca Ji! Come avrebbe potuto mai commettere un errore!?!?” Mentre Ji Xiufang veniva inondata dallo shock, Fang Daozi guardò la figura che usciva dal vortice e collassò mentalmente.


“Impossibile… Questo è Impossibile…” Fang Daozi stava tremando violentemente. La persona che temeva più al mondo non era altri che suo padre, il Patriarca della prima generazione.


Quel terrore era così forte che, negli anni in cui Lord Ji combatteva per il controllo dei Cieli, aveva deciso di Recidere il suo stesso padre. Quella paura era il suo Demone interno e senza reciderlo, avrebbe trovato enormi difficoltà nell’avanzare con la sua base di coltivazione.


Quel Demone interno era in realtà una catena con cui si era incatenato lui stesso. Durante la guerra, si era schierato con il Clan Ji e quando venne il momento in cui il Clan Ji e il Clan Fang si affrontarono, fu la prima persona nell’intera storia del Clan Fang… a tradire il clan.


Non dimenticherà mai lo sguardo di delusione negli occhi di suo padre, quell’espressione di tristezza e colpa che copriva la sua faccia. Quando Fang Daozi la vide, ne fu incredibilmente contento, iniziò persino a ridere sonoramente.


<em>Tu hai fondato il Clan Fang? Ebbene io lo distruggerò! Questo perché io costruirò un nuovo Clan Fang, il MIO Clan Fang!</em>


Quelle erano le parole che Fang Daozi aveva proferito quando suo padre lo aveva soppresso. Aveva persino riso.


Il Clan Fang perse quella guerra. Il Clan Ji vinse, ottenendo il controllo dei Cieli e assicurandosi il controllo della Nona Montagna e Mare. La ragione della loro vittoria non fu solo il traditore Fang Daozi, ma il suo tradimento aveva giocato un ruolo significativo.


Alla fine, Fang Daozi venne deposto dal Patriarca della prima generazione. Nonostante i suoi gravi crimini, il Patriarca non riuscì a ucciderlo. Distrusse il suo corpo, lasciando indietro la sua anima in modo da farlo rinascere come membro del Clan Fang.


Nell’epoca in cui il Patriarca della prima generazione morì in meditazione, Fang Daozi si era già reincarnato nel Clan Fang diverse volte. Se non fosse stato per la magia del Karma che usò Ji Tian dopo la morte del Patriarca della prima generazione, allora forse Fang Daozi sarebbe rimasto eternamente parte di quel ciclo di rinascita. Vita dopo vita, senza mai ricordare chi fosse.


Tuttavia, a causa della magia del Karma, si risvegliò.


Poi, ricordò tutto quello che era successo e quel desiderio selvaggio di vedere la distruzione del clan iniziò a bruciare di nuovo dentro di lui.


Rimase profondamente nascosto, ristabilizzando la sua coltivazione, non lasciando trapelare nemmeno il minimo indizio sulla sua vera identità. Alla fine, morì e rinacque di nuovo. Da quel momento in poi, però, si risvegliava ogni volta dopo aver sperimentato la rinascita. Ogni volta, continuò a praticare la coltivazione e alla fine si fece sempre più forte.


Tuttavia, non osò mai fare una mossa. Anche se aveva sentito che suo padre era morto, non era assolutamente e completamente certo che fosse vero. Non era nemmeno sicuro se suo padre avesse lasciato qualche precauzione prima di morire. Tuttavia, lui era paziente. Aspettò e guardò, senza mai fare una mossa, aspettando di essere sicuro di riuscire nella sua impresa.


Sennonché, quando Fang Heshan distrusse quel contenitore di giada, il piano venne messo in moto prima del previsto. A Fang Danzi venne forzata al mano. Ovviamente, anche se il piano fosse stato attuato più in la nel tempo, il Clan Fang sarebbe stato lo stesso mandato nel caos più totale a causa dalle preparazioni intraprese dal Clan Ji.


La volontà di mettere in atto questo piano era guidata dalla questione dell’eredità di Lord Li, un lascito che nemmeno Lord Ji era stato in grado di ottenere. Il Clan Ji calcolò in fretta che il destino di quell’eredità giaceva sul Pianeta Vittoria Orientale.


Fang Daozi aveva aspettato fino a quando il Clan Fang avesse mostrato la sua ultima carte, rimanendo così su un’unica gamba. Era stato reso ancora più fiducioso… quando Meng Hao aveva assorbito il frutto del Nirvana del Patriarca della prima generazione. A causa della sensazione data dalla linea di sangue che Fang Daozi percepì, fu finalmente sicuro al cento percento che suo padre fosse davvero morto!


Quindi, finalmente decise di rivelarsi e fare un passo verso la luce del giorno.


Non avrebbe mai immaginato che dopo tutte le sue analisi, dopo tutte le sue preparazioni, nel momento in cui stava per riuscire nella sua impresa, all’improvviso avrebbe scoperto che suo padre… in realtà non era morto!


“Questo è impossibile! Se non fossi morto davvero, perché non mi hai ucciso…?” urlò Fang Daozi, tremando.


La persona che rispose non fu il Patriarca della prima generazione, ma invece fu Fang Shoudao.


“Eravamo a conoscenza delle identità di tutti i membri traditori del  Clan Fang,” disse lievemente, “Eccetto te. Avremmo potuto ucciderli in ogni momento. Tuttavia, quello non avrebbe funzionato. Se tu fossi rimasto in vita, spazzarli via avrebbe solo posticipato la calamità.”


“Per quanto riguarda te, non riuscivamo davvero a capire chi fossi… Solo Ji Tian avrebbe potuto cogliere indizi sulla tecnica magica del Patriarca della prima generazione. Persino io non potei determinare in chi tu fossi rinato.”


“Solo la tua morte può assicurare che le radici della catastrofe del Clan Fang vengano estirpate.”


“Quindi, abbiamo elaborato questo complesso piano, il cui scopo… era adescarti!” Mentre parlava, i suoi occhi si spostarono su Meng Hao.


La su faccia vacillò. Il suo cuore era ricolmo di emozioni complicate mentre guardava i fiumi di sangue macchiare il terreno del palazzo ancestrale.


Quando il Secondo, Quarto e Sesto Patriarca sentirono le parole di Fang Shoudao, le loro facce sbiancarono.


“Ebbene, a chi importa se sei ancora vivo!?” ringhiò Fang Daozi. “Potrò non esserci riuscito questa volta, ma almeno… Porterò molti membri del Clan Fang nella tomba con me! Per me va abbastanza bene!” Fang Daozi piegò la testa all’indietro e iniziò a ridere, la sua espressione feroce. L’istante in cui vide suo padre uscire fuori dal vortice, sapeva… di essere stato sconfitto.


Tuttavia, quello che disse era vero. Più della metà del clan era stata uccisa. Fiumi di sangue e tumuli di cadaveri potevano essere visti dovunque.


Fang Shoudao non rispose. Guardò Fang Daozi, la sua espressione complessa. Essendo il Patriarca della Terra del Clan Fang, sapeva l’intera storia di Fang Daozi. Sapeva anche che Fang Daozi non era a conoscenza dell’intera verità della questione, cosa che lo fece sospirare.


“Daozi,” disse lievemente, “questo pianeta… non è il Pianeta Vittoria Orientale che era prima.”


In risposta, Fang Daozi spalancò la bocca e la sua faccia sbiancò. Era come se si fosse appena ricordato di qualcosa che lo lasciò cosi scioccato da fargli spalancare la bocca.


Fu in quel momento che Fang Shoudao si rivolse al Patriarca della prima generazione e si inchinò profondamente.


Il Patriarca della prima generazione, che non aveva proferito una singola parola fino a questo momento, estese la sua mano verso le terre intorno a lui.


L’Albero Secco… Fiorisce in Primavera!
                                


                                



