---
weight: 10090
title: Capitolo 1009 - Sono già Sposato!
pubDate: 2025-03-17T11:17:35.029Z
tags:
    - issth
---


Gli occhi di Meng Hao brillarono e rimase immobile, in silenzio e inerte mentre ascoltava le Tre Grandi Società Daoiste discutere con Fang Shoudao di lui e della Schiera. Non gli importava. Non appena era stato indicato alla Schiera dalla donna vestita di bianco, aveva saputo che la questione sarebbe diventata probabilmente nota ad altri.


Meng Hao era una persona prudente ma ora che la questione della Schiera era stata scoperta dalle Tre Grandi Società Daoiste, provare a nascondere la verità sarebbe stato inutile. Al momento, avrebbe avuto senso che anche il clan ne venisse a conoscenza; almeno allora avrebbe avuto una fondata protezione.


Fang Shoudao non rispose inizialmente. Dopo qualche pensiero, disse finalmente: “Questa è una questione importante, qualcosa per cui non posso prendere una decisione da solo. Che ne dite di questo: Compagni Daoisti, vi prego di tornare alla sala, per ora. Discuterò della situazione con Hao privatamente e allora vi daremo una risposta.”


I rappresentanti delle Tre Grandi Società Daoiste si scambiarono degli sguardi di intesa e annuirono. In un battito di ciglia Meng Hao guardò verso Fang Shoudao, che ricambiò l’occhiata, si schiarì la gola e poi sorrise. Dalla prospettiva di Meng Hao, quel sorriso sembrava fin troppo infido, cosa che gli fece emettere un suono di disapprovazione.


Fang Shoudao si schiarì la gola poi guardò verso Meng Hao e disse: “Vi darò l’uno percento!” Era ben consapevole di non avere mai portato a galla la divisione dei profitti.


“Impossibile! Voglio il cinquanta percento!” rispose Meng Hao immediatamente.


Fang Shoudao si accigliò e disse: “Tutti questi regali sono molto importanti per il clan! Al massimo posso darvi il due percento!”


“Lo sai quello che ho fatto per il clan? Io ho…” Meng Hao stava giusto per lanciarsi in una lunga spiegazione quando Fang Shoudao lo interruppe con un lungo sospiro.


“Hao, sei il Principe Ereditario del clan!” disse, sembrando molto deluso. La sua voce suonava come dolorante quando continuò: “Non lo sai che in quanto Principe Ereditario riceverai una protezione speciale dal clan? Questo mostra quanto effettivamente il clan ci tenga a te! Come può un semplice profitto come quello che stiamo discutendo compararsi a questo? Questa è la tua casa! E ora come ora, la tua casa sta passando un brutto momento! Il Patriarca di prima generazione sta dormendo e il pianeta è debole. Oltre alle risorse spese per i bisogni fondamentali di coltivazione del clan, tutto il resto è utilizzato sul pianeta stesso. Inoltre, dobbiamo stare in guardia per il Clan Ji! E oltretutto dobbiamo mantenere qualche risorsa di riserva in caso avessimo bisogno di risvegliare nuovamente il Patriarca di prima generazione. Meng Hao… capisci quello che sto dicendo?
Considerando tutte queste cose, come può il clan accettare di mandare il suo magnifico Principe Ereditario nelle Tre Grandi Società Daoiste per praticare la sua coltivazione?


"Il Clan Fang è la tua casa e tu sei uno dei membri delle nostra famiglia! Sei anche un giovane signore del clan! E’ il tempo di rinunciare a qualche profitto per assicurarsi che il clan abbia un po’ di respiro. Sei d’accordo? In futuro, tutto ciò che appartiene al clan apparterrà a te, giusto? Se pensi che non sia giusto, allora fai pure e prenditi tutti i doni! Io non ne voglio alcuno!” Con questo, Fang Shoudao chiuse gli occhi e sospirò.


Meng Hao rimase lì in silenzio. Improvvisamente gli sembrò di stare mettendo veramente troppa enfasi sul suo benessere e si sentì un po’ male. Alla fine abbassò il capo.


“No sono a posto.” Disse. “Lascia perdere…”


Fang Shoudao aprì gli occhi e la dolcezza in essi era evidente mentre toccava la spalla di Meng Hao.


“Bravo ragazzo…” disse. Poi mosse la manica, facendo scomparire sia lui che Meng Hao per poi riapparire nella stanza principale.


Il banchetto continuava e alla fine fu con molta aspettativa che le Tre Grandi Società Daoiste ascoltarono mentre Meng Hao annunciava che si sarebbe unito alle loro fila. Comunque, Fang Shoudao, citando come ragione la base di coltivazione di Meng Hao, disse che sarebbero dovuti tornare dopo tre mesi per accettarlo ufficialmente.


Meng Hao era mortificato. Nonostante avesse capito che il clan era in una difficile situazione, quando aveva pensato alla vasta quantità di pietre dello spirito che si sarebbero riversate in esso, nessuna delle quali sarebbe andata a lui, il suo cuore si riempì di dolore.


“Ah, non importa. Il Patriarca aveva ragione. Sono un membro del clan e dovrei comportarmi come tale.” Consolandosi da solo tutto il tempo, Meng Hao fece i suoi saluti e poi uscì dalla stanza. Solo quando fu sul punto di volare via, due raggi di luce luminosi fischiarono nell’aria verso la sala principale.


I membri del Clan Fang volarono vicino a lui per scortarlo e quando i raggi di luce si avvicinarono si scoprì che si trattava di persone provenienti dal Clan Li. Una di queste era Li Ling, il cui viso era serio e sgradevole. Di fianco a lei si trovava un uomo di mezza età che aveva il portamento di un essere trascendente. I suoi tratti erano belli e la sua aura era estremamente forte con il potere dell’Essenza.


Quando Li Ling vide Meng Hao, strinse i denti e i suoi occhi brillarono di rabbia. Al contrario, gli occhi dell’uomo di mezza età brillarono intensamente e rise di cuore.


“Ah, bello come immaginavo,” disse. “Prima ti potevo solo osservare con il senso divino ma ora che posso vederti di persona, ragazzo, devo dire… eccellente. Davvero eccellente!” l’uomo rise quando entrò nella stanza.


Li Ling camminò a fianco a Meng Hao, trafiggendolo con lo sguardo. Sembrava molto contrariata, come se la sua vita fosse così ingiusta e fosse sul punto di perdere la sua compostezza. Meng Hao la guardò scioccato: qualcosa decisamente non andava. Invece di andarsene, si fermò e si guardò indietro. La prima cosa che notò fu che Fang Shoudao si era alzato in piedi, e poi… aveva sentito l’uomo di mezza età del Clan Li ridere e iniziare a parlare.


“Fratello Anziano Shoudao, dopo aver ricevuto il tuo contenitore di giada ho immediatamente organizzato un incontro con il clan per discutere la faccenda. Hao è un magnifico ragazzo e mi piace davvero tanto. Infatti, l’intero Clan Li è d’accordo! Supportiamo tutti Hao e una volta che sarà diventato il Capo Clan del Clan Fang, in futuro, i nostri due clan avranno una potente alleanza! Sono arrivato qui oggi per donare un tesoro del Reame del Dao, 100 preziosi tesori del Reame Antico, 1000 tesori del Reame Immortale, 100000000 Giade Immortali, 10000000000 pietre dello spirito, così come numerosi altri oggetti, come regalo di nozze per Hao e Ling!” ridendo di cuore, l’uomo dal Clan Li unì le mani e si inchinò di fronte a Fang Shoudao.


Il modo in cui aveva elencato tutti i regali era sufficiente a far sì che anche gli esperti del Reame del Dao rimanessero a bocca aperta. Una consegna dei regali così stravagante era difficile da vedere. Comunque, non appena sentirono la parola “matrimonio”, tutti giunsero ad una rivelazione.


Meng Hao non era più un membro ordinario del clan. Era il Prescelto numero uno del Clan Fang, un famoso sole cocente nella Nona Montagna e nel Nono Mare, e anche un Principe Ereditario. Con uno status come quello, qualunque organizzazione avrebbe offerto lussuriosi doni per formare un’alleanza.


Un largo sorriso apparve sul volto di Fang Shoudao quando si fece avanti, ridendo.


“Fratello Anziano Li, sei fin troppo gentile!” disse. “Hao e questa fanciulla, Ling, sono promessi sin dall’infanzia! Ho deciso solamente di accelerare la faccenda un pochino, tutto lì.” Fang Shoudao rivolse gentilmente lo sguardo a Li Ling. Meng Hao rimase fuori dalla porta del tempio principale, osservando la scena a bocca aperta, sconvolto. La sua mandibola era spalancata e così i suoi occhi. Non poteva quasi credere a quello che stava accadendo e sentì la testa girare.


“Mi ha venduto?” mormorò. Immediatamente iniziò a tremare e la rabbia lo bruciò da dentro. In generale era la donna a ricevere i doni di nozze, ma considerando che si trattava del Clan Fang, erano loro che ricevevano i doni. Quello che Meng Hao faceva ancora più fatica ad accettare era che tutto quello che Fang Shoudao aveva detto poco prima… fosse stato chiaramente un grande inganno in cui era caduto.


Alla fine avrebbe potuto accettare tutto quello, per il clan. Avrebbe potuto rinunciare a tutti i doni stravaganti, nonostante la cosa lo facesse soffrire.
Comunque, quello che stava succedendo non aveva nulla a che fare con i soldi!


La mente di Meng Hao improvvisamente si riempì di immagini del Matrimonio Rosso, pieno di omicidi. Quel matrimonio era stato uno dei momenti più dolorosi della sua vita.


Aveva visto se stesso reggere Xu Qing tra le braccia mentre i suoi occhi si chiudevano gradualmente, prima di scomparire.  Pugnalate di indimenticabile dolore riempirono nuovamente il suo cuore
. 
Giusto un po’, gli sembrò come se potesse vedere nel ciclo di reincarnazione e all’improvviso sentì una voce che riecheggiò eternamente nelle sue orecchie.


“Sono nel ciclo di reincarnazione… e ti aspetto.”


Nonostante Meng Hao sembrasse spesso trattare le altre donne con fare provocatorio, in verità c’era un posto nel suo cuore dove solo una donna poteva entrare.


Chu Yuyan non era riuscita entrare in quel posto, quindi come avrebbe mai potuto farlo Li Ling?!


Quello era un posto per una sola persona; era un posto che apparteneva solo a Xu Qing!


Meng Hao fece un profondo respiro: i suoi occhi erano pieni di freddezza e anche se tutti chiacchieravano e ridevano, improvvisamente parlò con voce gelida: “Patriarca. Io sono già sposato!” Non appena la sua voce risuonò, l’intera sala crollò in silenzio. L’uomo di mezza età del Clan Li si voltò per guardare Meng Hao, poi guardò nuovamente Fang Shoudao.


Gli occhi di Li Ling brillarono di aspettativa.


Fang Shoudao tossì seccamente e trasmise la sua voce a Meng Hao: “Ti darò il dieci percento dei doni di nozze del Clan Li!”


L’espressione di Meng Hao era molto calma e i suoi occhi erano gelidi mentre fissava senza parole Fang Shoudao.


“Tu, piccolo delinquente. Va bene. Il cinquanta percento, non di più. Lo sai che il clan sta attraversando un periodo difficile al momento e io…”


“Patriarca.” Lo interruppe Meng Hao con voce calma. “Io, Meng Hao, amo i soldi. Tuttavia non tutto ciò che esiste al mondo può essere negoziato in termini di denaro e profitti. Io dico: SONO GIÀ SPOSATO! Ho una moglie e il suo nome è Xu Qing.” Pronunciò quelle parole con sincerità e calma assoluta. Tutti gli occhi della sala principale erano posati su di lui, con l’eccezione dei Patriarchi del Reame del Dao. Gli altri membri della generazione Anziana, così come tutti gli altri Prescelti che Meng Hao aveva combattuto, avevano uno strana luce negli occhi. Fissarono Meng Hao mentre i loro sguardi brillavano.


Li Ling era molto carina e sarebbe stato il genere di partner amorevole che qualunque clan avrebbe visto come favorevole. Inoltre, il supporto del Clan Li avrebbe permesso a Meng Hao di raggiungere numerose conquiste future con molta facilità e avrebbe certamente potuto raggiungere grandi posizioni di gloria. Nessuno capiva perché Meng Hao avesse respinto un’opportunità del genere.


Li Ling aveva inizialmente sperato che Meng Hao rifiutasse l’offerta, ma per qualche ragione quando sentì la sua spiegazione e vide quanto era serio, realizzò improvvisaente che sembrava molto diverso dalla canaglia che aveva conosciuto. Infatti, sembrava nascondere un grande dolore dentro di sé, cosa che la fece tremare leggermente.


“Dov’è?” chiese Fang Shoudao, sembrando molto schietto. “Sul Pianeta Paradiso Meridionale?” guardò Meng Hao più seriamente di come aveva fatto prima e il suo tono era molto più grave.


“Non è sul Pianeta Paradiso Meridionale.” Rispose Meng Hao con leggerezza. “E’ nel ciclo di reincarnazione e aspetta che io la trovi.” Non poteva più impedire al dolore di mostrarsi sul suo viso. Improvvisamente vide la vaga immagine di una semplice giovane donna che gli stava di fronte, indossando un vestito molto semplice. Era quella che lo aveva portato nel mondo della coltivazione.


Non era estremamente bella ma in qualche modo si era fatta strada nel suo cuore. Le aveva dato un Elisir della Coltivazione Cosmetica e alla fine avevano sperimentato insieme il Matrimonio Rosso.


Era Xu Qing.


La sua Qing…


Aveva sacrificato la sua longevità per lui. Era entrata nel ciclo di reincarnazione per lui. Quando era morta, si era costretta a sorridere… per lui.


Nelle braccia di Meng Hao era passata dall’essere bella e giovane all’essere una vecchia donna dai capelli bianchi. Si era raggrinzita e aveva chiuso gli occhi. Aveva provato a sollevare la sua mano, come per asciugargli la lacrima dal viso, ma poi la mano era ricaduta a terra senza vita. Quella era… l’immagine che aveva visto.


“Il suo nome è Xu Qing” continuò leggermente. “Mi sta aspettando nella reincarnazione e abbiamo fatto una promessa, che io la sarei andata a prendere. Lei… è mia moglie. La mia sola ed UNICA moglie!” Con ciò, si inchinò davanti a Fang Shoudao  e poi si voltò per volare via con espressione carica di dolore, lutto e oscurità.


Nella sala centrale, tutti quanti stavano tremando. Potevano percepire il lutto dentro Meng Hao e potevano capire che nonostante sembrasse solitamente felice e frivolo all’esterno, era pieno di un mare di dolore e desiderio.


Li Ling rabbrividì mentre guardava Meng Hao andarsene. In quel momento l’odio che aveva provato per lui non era più così profondo e, in effetti, nel profondo del suo cuore si radicò il dispiacere.
                                


                                



