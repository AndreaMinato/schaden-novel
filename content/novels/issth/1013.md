---
weight: 10130
title: Capitolo 1013 - Pianificando la Fuga dal Matrimonio!
pubDate: 2025-03-17T11:17:35.030Z
tags:
    - issth
---


"Non vedo l'ora che arrivi il momento in cui sarà lui a controllare quella mano!" Il germoglio oscillava avanti e indietro e una debole risata echeggiava nell'oscurità.


La scelta tra il diventare la pianta o la mano in realtà non era altro che una domanda a trabocchetto. Nonostante le risposte tra cui scegliere fossero due, in realtà, entrambe le opzioni portavano allo stesso risultato.


Dare una risposta era ancor più difficile in quel momento, proprio dopo aver sperimentato una visione così incredibile. Non avendo il tempo di tranquillizzarsi, digerire l'esperienza, con il cuore ancora instabile, qualsiasi decisione venisse presa avrebbe rivelato chiaramente la natura del proprio Dao, e la focalizzazione del proprio cuore.


Non era il momento per fare mosse azzardate. Dare una risposta non corrispondente alla verità avrebbe significato tradire sé stessi e avrebbe portato alla distruzione della propria volontà del Dao.


Quindi, era a dir poco notevole che qualcuno fosse riuscito ad evitare la trappola e scegliere di diventare la persona che controlla la mano. Qualsiasi persona che entrasse nel nono livello del Padiglione della Medicina e affrontasse le abilità divine di quell'uomo di mezza età, e disponesse di una base di coltivazione più bassa di Meng Hao, sarebbe stata incapace di dire una bugia. Non avrebbe potuto fare altro che dire la pura verità. Era l'unico modo di passare il nono livello.


Non solo era necessaria un'assoluta fiducia in sé stessi, ma anche una totale lucidità. In più, coloro che rispondevano alla domanda dovevano credere fermamente nel proprio Dao!


Era passato molto tempo dall'ultima volta in cui l'uomo di mezza età aveva visto un membro del Clan Fang. Pertanto, decise di fornire alcune delucidazioni sull'Essenza del Dao!


"L'Essenza È il Dao!" pensò Meng Hao. La sua mente rimbombò non appena mise piede fuori dalla porta. In un battito di ciglia, si trovò fuori dal Padiglione della Medicina, circondato da decine di migliaia di membri del clan, con un'espressione di entusiasmo e tutti gli occhi puntati su di lui.


Il rintocco della campana del Dao riecheggiò, riempiendo le menti di tutti i membri del Clan Fang.


Dal Padiglione della Medicina, proprio alle spalle di Meng Hao, esplose una luce brillante che illuminò tutto. Tutti gli alchimisti sul Pianeta Vittoria Orientale giunsero le mani e s'inchinarono a Meng Hao. Il cielo si fece scuro.


Era la prima volta che qualcuno superava alla perfezione l'intero Padiglione della Medicina. Sarebbe senz'altro divenuto una leggenda nella Divisione del Dao dell'Alchimia, un mito del Dao dell'alchimia del Clan Fang.


Il nome di Meng Hao occupava ora la primissima posizione sulla stele fuori dal Padiglione della Medicina!


Tuttavia, sentì a malapena tutte quelle esultanze. Le parole che aveva appena sentito continuavano a rimbombargli nella mente come tuoni.


"L'Essenza... è il Dao..." mormorò.


"Comprendi l'Essenza e potrai entrare nel Reame del Dao!" Era come se la mente di Meng Hao si fosse ampliata, e adesso la sua conoscenza della coltivazione era più chiara che mai.


"Usa i Frutti del Nirvana per entrare nella Sfera Antica. Usa l'Essenza per formare la Sfera Antica!" Gli occhi di Meng Hao si accesero di una luce brillante mentre la voce antica riecheggiava in lontananza, fino a divenire impercettibile. Fuori dal Padiglione della Medicina, le urla dei membri del clan arrivavano sempre più forti alle orecchie di Meng Hao.


“Congratulazioni per aver superato l'intero Padiglione della Medicina, Principe ereditario!”


"Congratulazioni, Principe Ereditario!"


Le urla si affievolirono piano piano, e Meng Hao riuscì a riprendere il controllo di sé stesso. Si guardava intorno scioccato. Era come se qualcosa... mancasse. Non sembravano esserci abbastanza persone attorno a lui. Erano decine di migliaia, non di più...


Per quanto riuscisse a ricordare, prima di entrare nel Padiglione della Medicina, erano centinaia di migliaia, se non di più. Sospettoso, Meng Hao sorrise alla folla, congiunse le mani e si inchinò. Poi lanciò un'occhiata carica di significato a Fang Xi, e si allontanò alla velocità della luce. 


Fang Xi lo seguì, nervoso. Volarono lontano dalla Divisione del Dao dell'Alchimia, e prima che Meng Hao potesse rivolgergli una domanda, Fang Xi sospirò.


"Cugi, è successa una cosa. Dopo che sei entrato nel Padiglione della Medicina, il clan ha annunciato dal niente un paio di importanti missioni. Quasi tutti i membri del clan che erano venuti ad assistere sono tornati immediatamente al clan..." Fang Xi sorrise ironicamente e creò una borsa da trasporto che porse a Meng Hao.


Meng Hao l'afferrò e la esaminò. C'era giusto qualche Pietra dello Spirito dentro, ma molte meno di quante ne aspettasse. Non impiegò molto tempo a capire che si trattava di un colpo basso da parte di quella vecchia volpe di Fang Shoudao. Si girò e squadrò con rabbia il Palazzo degli Antenati.


"Quel vecchio imbroglione!" Ringhiò Meng Hao, digrignando i denti. "Quell'astuta vecchia volpe!!"


Ovviamente, il vecchio imbroglione aveva capito che sarebbe stato raggirato da Meng Hao, e aveva quindi elaborato un ingegnoso contrattacco.


"Beh, non ha importanza," disse Meng Hao, sforzandosi di sorridere mentre dava una pacca a Fang Xi sulla spalla. "Tu torna indietro, io inizierò a lavorare ad un altro piano."


Fang Xi annuì. Dopo essersi inchinato a Meng Hao, si trasformò in un raggio di luce colorato e fuggì lontano.


Meng Hao fluttuava a mezz'aria, gli occhi che fremevano, i denti stretti.


"Così mi costringi, vecchia volpe," pensò, "quindi non dare la colpa al Giovane Maestro!" Riflettendo su come il Patriarca della prima generazione aveva trattato Ji Rian, si trasformò in un raggio prismatico che sfrecciò verso il Palazzo degli Antenati.


Una volta tornato nella sua residenza, si sedette a gambe incrociate.


Erano passati un paio di giorni quando, nel buio della notte, scomparve per poi materializzarsi all'esterno del Palazzo degli Antenati, dove si trasformò in un raggio di luce che sfrecciò alto nel cielo.


Proprio quando sembrò sul punto di scoppiare nel cielo stellato, una potente forza gravò su di lui. Sembrava quasi un potere sigillante, che si propagò in tutte le direzioni, obbligandolo a fermarsi. Tutto ciò che poteva fare adesso era guardare il cielo stellato, con un'espressione contrariata.


"Quindi la vecchia volpe era già preparata alla possibilità che scappassi prima della data del matrimonio. Mi viene da pensare che quel vecchio all'antica abbia chiesto esplicitamente alle Tre Grandi Società Daoiste di aspettare tre mesi prima di cercarmi. Era tutto preparato!" Digrignò i denti mentre rimetteva insieme i pezzi del puzzle. Non era felice di essere stato raggirato più volte da Fang Shoudao. Si sentiva come se fosse stato sconfitto nel campo in cui riteneva essere il migliore.


Meng Hao sbuffò con freddezza, i suoi occhi brillarono. Nel profondo, stava in realtà ridendo mentre guardava indietro verso il clan. Si stabilì nel Palazzo degli Antenati, e non tentò più di fuggire al matrimonio. Tanto meno preparò nuovi elisir, bensì passò tutto il suo tempo a meditare sulle antiche testimonianze del clan e a leggerne la storia.


Fang Shoudao era confuso da tale comportamento. Nell'ultimo periodo, aveva costantemente osservato Meng Hao con il suo senso divino. Aveva persino visto il suo tentativo di volare via, il cui risultato lo lasciò ben soddisfatto.


Ma adesso, non riusciva proprio a capirlo.


"Non posso sottovalutare questa piccola volpe," pensò. "Se mi lascio sfuggire la benché minima cosa, potrebbe farla franca." Fang Shoudao aveva un'espressione molto seria. Cercò di studiare gli stessi vecchi documenti che Meng Hao aveva osservato. Tuttavia, non vi trovò niente di straordinario, cosa che servì solo ad aumentare i suoi sospetti.


Così passò un mese intero. Fang Shoudao era sempre più agitato. Tuttavia, per quanto ci pensasse, non riusciva a capire quale fosse il problema.


In quel momento, Meng Hao era seduto a gambe incrociate nella sua residenza. All'improvviso, sbarrò gli occhi, che si iniettarono di sangue. Aveva la carnagione pallida. Tuttavia, dentro di sé, rideva con freddezza.


"Ecco! Ho capito!" mormorò tra sé.


"Durante il Nutrimento Divino dell'Anima, tutto il Pianeta Vittoria Orientale verrà ricoperto da increspature che bloccheranno per un istante il senso divino del Reame del Dao. In più, in quel momento la Trasformazione Stellare con un pensiero... può essere usata per eseguire un Teletrasporto Stellare!  


"Quindi, è giunto il momento di... preparare qualche elisir!" I suoi occhi scintillarono per un momento prima che li chiudesse. Il giorno dopo, all'alba, si alzò in piedi e sfrecciò verso la Divisione del Dao dell'Alchimia sotto forma di un raggio di luce.


Per tutto il mese precedente, Fang Shoudao era stato tremendamente ansioso. Sapeva che c'era qualcosa di strano in Meng Hao, quindi non appena lo vide volare via dalla sua residenza, concentrò tutto il suo senso divino su di lui. Quando vide che si stava dirigendo verso la Divisone del Dao dell'Alchimia, fece un sospiro di sollievo.


"Mmmh. Ciò che temo non è una tua mossa, piccola volpe. Mi rende nervoso vederti non fare niente, perché mi è impossibile captare indizi. Sei così giovane." Un grande sorriso si disegnò sul volto di Fang Shoudao. Era chiaramente molto soddisfatto di sé.


"Quindi, alla fine si sta dirigendo verso il Padiglione dell'Elisir." disse tra sé e sé. Un guizzo gli attraversò gli occhi. Aveva paura del Dao dell'alchimia di Meng Hao. Tuttavia, Fang Yanxu gli aveva detto che oltre al Patriarca della prima generazione, nessuno era mai stato in grado di preparare il terzo elisir medico. Perciò, non era eccessivamente preoccupato.


"Secondo Fang Yanxu, il teppistello non è in grado di preparare il secondo elisir. Certo, dipende tutto dalle sue conoscenze di determinati fondamenti, una conoscenza che nessun altro nel Reame Immortale potrebbe mai raggiungere. Solo coloro che si trovano alla soglia del Reame del Dao potrebbero farcela!


"Detto ciò, sembrerebbe che non abbia alcuna possibilità di preparare il secondo elisir medico." Fang Shoudao tossì ironicamente. In realtà, la questione del matrimonio tra Meng Hao e Li Ling'er lo aveva fatto davvero preoccupare ultimamente.


"Quindi, non c'è nulla da fare, sono il nonno di suo nonno, l'affetto che nutro per lui non è paragonabile a quello che sento per il resto del clan. Se non mi preoccupo del suo futuro, chi lo farà?" Fang Shoudao sospirò, poi fece l'occhiolino per inviare più Senso Divino a Meng Hao.


Meng Hao volò attraverso la Divisone del Dao dell'Alchimia, provocando boati. Dopo un mese di lontananza, era il momento del suo grande ritorno. Via via che i membri del clan lo scorgevano, iniziavano a formulare ipotesi su cosa stesse facendo. Poi, le persone iniziarono a capire che si stava dirigendo verso il Padiglione dell'Elisir, ed esplosero di entusiasmo.


"Possibile che dopo aver superato tutto il Padiglione della Medicina, il Principe Ereditario adesso voglia sfidare il Padiglione dell'Elisir?"


"Il Principe Ereditario è già stato in grado di preparare uno dei tre grandi elisir medici, l'Elisir dello Spirito Solare del Palazzo Celestiale. Può essere che... voglia preparare gli altri due elisir?!" 


Mentre continuavano a formulare ipotesi, si librarono in aria per seguire Meng Hao. Non ci volle molto affinché l'intera Divisione Del Dao dell'Alchimia andasse in fermento. Per quanto riguarda Meng Hao, sfrecciò in aria al massimo della velocità, senza nemmeno cercare di nascondere ciò che stava facendo mentre fischiettava verso il Padiglione dell'Elisir.


In un battito di ciglia arrivò davanti al Padiglione dell'Elisir, circondato da numerosi membri del clan incuriositi.


Ciò che videro era Meng Hao che si avvicinava senza esitazione verso il secondo tamburo, alzava il pugno, e lo scagliava sulla superficie di questo. 


Un boato risuonò, facendo tremare tutto. L'intera Divisione del Dao dell'Alchimia tremò, e persino il Palazzo degli Antenati rimbombò.


"Il Principe Ereditario vuole davvero provare a preparare uno di quegli Elisir medici leggendari!!"


"Ha già preparato l'Elisir dello Spirito Solare del Palazzo Celestiale, adesso proverà a creare l'Elisir della Recisione del Mare che Sfida il Cielo!!!"


Il frastuono del tamburo riecheggiò ovunque, cosa che fece incuriosire ed avvicinare ancora più membri del clan. Mentre gli spettatori non potevano vedere all'interno del Padiglione della Medicina, questa volta tutti potevano assistere alla preparazione dei leggendari elisir medici.


Meng Hao stava in piedi fuori dal Padiglione dell'Elisir, la mano ancora serrata in un pugno. Fu a quel punto che la lista dei premi per aver preparato l'elisir medico apparve di fronte a lui.


"Elisir della Recisione del Mare che Sfida il Cielo! Chiunque prepari questo elisir riceverà un premio di 1 000 000 000 pietre dello spirito, 1 000 000 giade Immortali, 20 000 000 punti di merito, 100 000 piante mediche a scelta dalla Divisione del Dao dell'Alchima, sei magie Daoiste del clan e un Antico tesoro."


In un battito di ciglia, i punti di merito del clan di Meng Hao vennero ridotti di 10 000 000!


Un contenitore di giada si materializzò di fronte a lui. Allo stesso tempo, una vasta collezione di piante mediche apparve, che fluttuavano attorno a lui in aria. In tutto, erano 99 piante diverse.


Meng Hao alzò la mano per afferrare il contenitore di giada. Dopo averlo analizzato con il senso divino, poté vedere il metodo con il quale preparare uno dei tre grandi elisir medici del Clan Fang, il secondo elisir... l'Elisir della Recisione del Mare che Sfida il Cielo!


Dopo aver dato un'occhiata alla formula, Meng Hao strinse gli occhi, e comprese il motivo per cui era così difficile preparare l'elisir, al punto che nessuno della Divisione del Dao dell'Alchimia ci era riuscito per anni.


"La difficoltà della preparazione di questo elisir deriva dagli innesti implicati. Non c'è una tecnica di innesto, bensì solo una formula rudimentale. In più, la formula non indica neppure i nomi delle piante e della vegetazione necessari, ma solo il grado al quale determinate caratteristiche delle piante devono trovarsi.


"Devi utilizzare queste 99 piante mediche per innestare 100 000 piante diverse che siano tutte in armonia con le altre. Questo è il primo passo, la Recisione del Mare.


"E la parte della Sfida del Cielo dell'Elisir? Come preparo quella parte?" Dopo un attimo di silenzio, gli occhi di Meng Hao brillarono, e ripensò a ciò che l'uomo di mezza età gli aveva detto nel nono livello del Padiglione della Medicina.


"L'Essenza è il Dao, la base di tutto ciò che può sfidare il Cielo!


"Adesso capisco. Questo elisir medico è difficile da preparare perché... richiede l'Essenza! Ecco perché l'Anziano degli Elisir non ha potuto preparato, e invece... Fang Yanxu della Setta della Medicina Immortale ce l'ha fatta! Meng Hao si sentì come se la sua mente fosse stata colpita da una luce, che aveva reso tutto chiaro.


"L'Essenza... beh, ce l'ho anche io!" Fu a quel punto che il suo terrificante meridiano Immortale della Fiamma Divina esplose dentro di lui. La sua base di coltivazione aumentò, liberando una forte pressione. I membri del clan che lo circondavano erano allibiti dal fatto che le increspature di essenza provenissero da Meng Hao!


Certo, erano deboli e lontane dal potere del Reame de Dao come è lontano il Cielo dalla Terra. Tuttavia, si trattava senza dubbio di potere dell'Essenza!


Non era un potere sufficiente da poter raggiungere il Reame de Dao, ma se tutto ciò che voleva fare era solamente preparare elisir...


"Questo è abbastanza!" Un sorriso si aprì sul viso di Meng Hao mentre faceva un gesto con la mano, al quale 99 piante mediche volarono verso di lui ed iniziò a tutta velocità ad innestarle insieme.
                                


                                



