---
weight: 1015
title: Capitolo 1015 - Pensiero Celeste!
pubDate: 2025-03-17T11:17:35.031Z
tags:
    - issth
---


I membri del Clan Fang avevano soppresso i loro commenti per troppo tempo, quindi ora eruppero tutti insieme.


“Il Principe Ereditario, lui… produrrà l’Elisir del Pensiero Celeste?”


“Il Principe Ereditario ha già creato l’Elisir dello Spirito Solare del Palazzo Celestiale e l’Elisir della Recisione del Mare che Sfida il Cielo. M-ma… l’Elisir del Pensiero Celeste è l’elisir numero uno del Clan Fang! Nessuno può crearlo!”


L’intera Divisione del Dao dell’alchimia era in fermento.


Gli occhi di Fang Yanxu brillavano luminosi mentre guardava Meng Hao. Anche se non credeva veramente che Meng Hao potesse riuscirci, voleva vedere con i suoi stessi occhi se sarebbe potuto avvenire un miracolo.


Per quanto riguarda i metodi che stava usando Fang Shoudao per rendere le cose difficili a Meng Hao, Fang Yanxu li disapprovava. Quando giungeva il tempo di scegliere tra l’amore e l’opportunità, alcune persone sceglievano il primo, altri la seconda e a causa di questo non sentiva giusto interferire in questa decisione.


Forzare le tue scelte sugli altri è fondamentalmente sbagliato. Tuttavia, non si trovava nella posizione di esporre la propria opinione. Dopo tutto, Meng Hao apparteneva alla stessa linea di sangue di Fang Shoudao, lui invece no.


Fang Shoudao era accigliato. Era certo che Meng Hao non sarebbe stato in grado di produrre l’Elisir del Pensiero Celestiale. Per di più, anche se fosse accaduto qualcosa di miracoloso, aveva già ridotto le ricompense in modo tale che Meng Hao non potesse guadagnare abbastanza da vincere la scommessa.


Eppure, per qualche ragione, aveva la sensazione di aver trascurato qualche particolare. Sfortunatamente, a prescindere da quante volte controllasse tutti i dettagli, non riusciva a trovare nessun indizio su cosa potesse essere.


“Il piccolo teppista è decisamente troppo macchinoso,” pensò Fang Shoudao, sorridendo leggermente. “Devo restare in guardia… Anche se, a prescindere che ci riesca o meno, deve pagare lo stesso 100.000.000 di punti merito.”


Nelle montagne del Dao dell’Alchimia, sopra il Padiglione degli Elisir, Meng Hao non stava minimamente pensando al premio per la produzione dell’Elisir della Recisione del Mare che Sfida il Cielo. Era sicuro che Fang Shoudao avrebbe fornito una motivazione per ridurre il premio in modo da essere sicuro che Meng Hao non riuscisse a guadagnare tutte le pietre spirituali di cui aveva bisogno prima dello scadere del tempo.


Dato che la situazione era questa, Meng Hao decise che tanto valeva rendere la cosa un grande evento. Colpendo il terzo tamburo, espresse l’intenzione di provare a compiere qualcosa che nessuno nel Clan Fang a parte il Patriarca della prima generazione avesse mai fatto! Avrebbe creato l’elisir che nessuno aveva mai prodotto… l’Elisir del Pensiero Celeste!


Né Fang Danyun né Fang Yanxu, né nessun altro durante gli anni, aveva mai prodotto con successo il leggendario Elisir del Pensiero Celeste del clan!


Quando Meng Hao si fermò di fronte al terzo tamburo e girò la testa per guardarsi intorno, vide i membri del Clan Fang raccolti l’uno vicino all’altro in ogni direzione, mentre lo fissavano. I loro occhi brillavano con un fervore appassionato.


Meng Hao prese un profondo respiro. La sua espressione era sobria, giunse le mani e poi si inchinò verso tutti i suoi compagni membri del clan.


“Signore e signori, compagni membri del clan. Desidero produrre l’Elisir del Pensiero Celeste!


“Sfortunatamente… questo elisir richiede 100.000.000. Al momento, non ho abbastanza punti merito. Quindi, vorrei richiederne a tutti voi, in modo da poter produrre l’elisir…


“L’Elisir che nessuno a parte il Patriarca della prima generazione è stato in grado di creare…. L’Elisir del Pensiero Celeste!”


La voce di Meng Hao riecheggiò in ogni direzione. Se avesse detto qualcosa del genere prima di aver creato l’Elisir della Recisione del Mare che Sfida il Cielo, pochi membri del clan sarebbero stati disposti a donargli dei punti merito.


Ora però, dopo essere arrivato da poco nel Padiglione della Medicina e aver creato l’Elisir della Recisione del Mare che Sfida il Cielo, aveva da tempo stabilito la sua occasione. Questo era specialmente vero dopo che ebbe mostrato davanti a tutti il suo Dao dell’alchimia, producendo l’elisir della Recisione del Mare che Sfida il Cielo. Per chiunque stesse guardando, lui diventò una leggenda.


Quindi, dopo che ebbe proferito quelle parole, nessuno dei membri del clan nei dintorni rifiutò. Invece, erano tutti molto eccitati mentre gli consegnavano i punti merito.


Volevano assistere… a qualcosa che non era mai accaduto durante tutta la storia del clan. Volevano vedere se Meng Hao sarebbe stato in grado o meno di creare l’Elisir del Pensiero Celeste.


“Principe Ereditario, non c’è bisogno di essere cosi educati! Sono più che felice di darti alcuni insignificanti punti merito!”


“Non ne posseggo molti, Principe Ereditario, solo mille. Ma puoi averli tutti per produrre l’elisir!” Le voci echeggiavano da ogni direzione. Diversi punti merito vennero trasferiti al contenitore di giada di Meng Hao, facendone cosi salire rapidamente il bilancio.


Non ci volle molto prima che se ne accumularono più di un 1,000,000. Solo quando raggiunsero i 30.000.000 l’afflusso iniziò a rallentare. Eppure, c’era comunque una grossa differenza rispetto a quelli di cui aveva bisogno.


Fu in questo momento che virtualmente tutti gli alchimisti della Divisione del Dao dell’Alchimia fecero un passo in avanti e iniziarono a donare punti merito a Meng Hao.


“Siamo tutti alchimisti e la nostra più grande aspirazione nella vita, oltre che creare i nostri personali e incontrastati elisir medicinali è di essere in grado di vedere il leggendario Elisir del Pensiero Celeste del nostro clan!”


“Sappiano che nel corso della nostra vita non saremo mai in grado di produrre l’elisir noi stessi. Principe Ereditario, dato che hai una possibilità di riuscirci, come potremmo mai rimanere impassibili?!”


“Principe Ereditario, ti prego, devi riuscirci!!” Mentre le voci riecheggiavano, salendo e scendendo, L’ammontare di punti merito di Meng Hao salì esponenzialmente. Da 30.000.000, salì quasi istantaneamente a più di 80.000.000.


Il cuore di Meng Hao si riempì di calore, in seguito giunse le mani e si inchinò verso tutti i membri. Tuttavia, il numero dei suoi punti merito… non era ancora abbastanza.


All’improvviso, una risata si sentì provenire dalla montagna più centrale nelle profondità della Divisione del Dao dell’Alchimia. Poi, si udì la voce dell’Anziano Elisir Fang Danyun.


“Hao’er, permettimi di darti 20.000.000 di punti merito!” Fang Danyun scosse la manica e i punti merito di Meng Hao esplosero, raggiungendo rapidamente un totale di 100.000.000!


In quello stesso momento, Fang Yanxu abbassò la testa. Anche lui aveva intenzione di dare a Meng Hao dei punti merito. Dopo tutto… tutti loro erano alchimisti, quindi tutti loro desideravano vedere l’Elisir del Pensiero Celeste. Era un desiderio che probabilmente i non alchimisti non erano in grado di immaginare o comprendere.


Fang Shoudao poté solo sorridere amaramente. Non avrebbe mai immaginato che Meng Hao sarebbe stato in grado di superare il primo ostacolo maggiore nella produzione dell’Elisir del Pensiero Celeste cosi facilmente. Dopo tutto, anche se il loro accordo originale prevedeva che Meng Hao non potesse prendere in prestito pietre spirituali, nessuno si era mai parlato di punti merito.


Meng Hao era lì, in piedi, fuori dal Padiglione degli Elisir nella Divisione del Dao dell’Alchimia. Prese un profondo respiro, giunse le mani e si inchinò profondamente verso il picco montuoso di Fang Danyun. Poi si voltò, alzò la mano e colpì il terzo tamburo.


BOOOM


Il suono risuonò nell’intero clan. I 100.000.000 di punti merito di Meng Hao sparirono e di fronte a lui apparvero le informazioni riguardo l’Elisir del Pensiero Celeste.


“Elisir del Pensiero Celeste! Chiunque produca questo elisir sarà il Signore della Divisione del Dao dell’Alchimia! I prerequisiti per produrre questo elisir sono la creazione dei due elisir precedenti. La tassa per gli ingredienti è di 100.000.000 punti merito per lotto.”


Gli occhi di Meng Hao brillarono di una strana luce quando vide le parole "Signore della Divisione del Dao dell’Alchimia"!


Quella era la vera ragione per la quale stava facendo tutto questo. Non era interessato alla posizione in sé. Piuttosto, era interessato alla piccola fortuna che avrebbe ricevuto dopo aver ereditato la posizione di Signore della Divisione del Dao dell’Alchimia!


Quella buona fortuna era qualcosa che alla maggior parte delle persone era completamente sconosciuta. Dopo tutto… dal momento in cui il Patriarca della prima generazione era deceduto in meditazione fino ad ora, non c’era mai stato un Signore della Divisione del Dao dell’Alchimia. La buona fortuna che avrebbe acquisito in quel momento era qualcosa che era stato omesso da tempo in quello che veniva insegnato nel clan riguardo la loro storia.


Tuttavia, dopo aver ricercato negli antichi testi, Meng Hao aveva trovato la soluzione al suo problema.


In aggiunta a questo, una delle ragioni per cui era così sicuro di riuscire a produrre l’Elisir del Pensiero celeste, era a causa di alcune informazioni di cui era venuto a conoscenza attraverso gli antichi scritti. Dentro essi, Meng Hao aveva trovato varie voci scritte da alcuni membri del clan che avevano provato a loro volta a creare l’elisir. Da quelle informazioni, aveva ottenuto alcuni indizi.


Quegli indizi avevano vorticato nella testa di Meng Hao per un po’ di tempo. Durante il mese che aveva speso per compiere la sua ricerca, questi indizi si erano alla fine collegati insieme formando una singola importante idea.


“Elisir del Pensiero Celeste…” mormorò. “Forse sono l’unica persona all’interno del Clan Fang in grado di produrlo.” Fu in questo momento che lo scintillio della pietra stellare poté essere visto nel suo occhio sinistro.


“E’ tempo di eseguire il piano.” Nel momento in cui il suo pugno colpì la superficie del terzo tamburo, apparve un’enorme collezione di piante medicinali.


C’era anche la formula di un elisir, la quale Meng Hao afferrò e iniziò a studiare. Ora, era ancora più sicuro.


“L’Elisir del Pensiero Celeste richiede un senso divino in grado di diffondersi nel cielo stellato. Viene richiesto di afferrare una stella cadente, un oggetto stellare, e poi usare il suo potere per catalizzare le piante medicinali e raffinarle per almeno alcune migliaia di anni. Solo a quel punto può essere prodotto l’elisir!”


“Quell’elisir medicinale… non è fatto per essere consumato. Piuttosto… è un oggetto usato per la coltivazione della Trasformazione Stellare con un Pensiero!”


“L’Elisir del Pensiero Celeste… In verità, la pietra stellare nel mio occhio sinistro… è un Elisir del Pensiero Celeste!”


“A dire il vero, io non posso produrre l’elisir, non fino a quando la mia base di coltivazione non raggiunga quella del Patriarca della prima generazione, o forse con l’assistenza di qualcuno in quel Reame.”


“Tuttavia… Sono già in possesso di un vero Elisir del Pensiero Celeste. Quindi, non c’è un vero bisogno di produrlo. Mi basta solo organizzare un piccolo spettacolo! Quello dovrebbe bastare!” La sua espressione era la stessa di prima, mentre scuoteva la sua mano destra. All’istante, le piante medicinali iniziarono tutte a tremare, mentre Meng Hao cominciò a innestarle tutte insieme.


Ce n’erano oltre 10.000 e mentre veniva innestate, l’aura di piante e vegetazione si innalzò su nel cielo. Passò del tempo e sempre più tipi di piante e vegetazione iniziarono ad apparire intorno Meng Hao. Alla fine, ce n’erano 1.000.000 che vorticavano intorno a lui. Erano raggruppate strettamente insieme, riempiendo il cielo, con Meng Hao al centro, completamente circondato.


Queste erano piante medicinali preziose e Meng Hao naturalmente non le avrebbe semplicemente sprecate. Anche se non aveva veramente intenzione di creare un nuovo Elisir del Pensiero Celeste, aveva intenzione di raffinare maggiormente quello che risiedeva nel suo occhio sinistro, per assicurarsi che fosse davvero marchiato come suo.


Passarono dei giorni. Sembrava esserci un infinito ammontare di piante medicinali intorno a Meng Hao. I rimbombi riempirono l’aria mentre le piante alla fine si distrussero, creando così un mare di piante e vegetazione. Questo mare si lanciò contro Meng Hao, circondandolo, racchiudendolo al suo interno e prevenendo a tutti quelli all’esterno di vedere quello che stava accadendo. Fu in questo momento che la pietra stellare emerse dall’occhio sinistro di Meng Hao iniziando a fluttuare di fronte a lui, irradiando una scintillante luce stellare mentre assorbiva la linfa delle piante medicinali.


In seguito eseguì un incantesimo a due mani, facendo esplodere all’esterno la Fiamma Divina che risiedeva dentro di lui, per iniziare un secondo giro di raffinamento!


La Fiamma Divina fece bollire la linfa. Poi compì un altro incantesimo, raffinando ulteriormente la linfa, fino a farla trasformare in numerosi simboli magici. Usando la tecnica di mutuo aumento e soppressione, fece fondere i simboli magici all’interno della pietra stellare. Gradualmente la pietra iniziò ad annerirsi, per poi iniziare a rilasciare delle potenti increspature che si fecero sempre più potenti.


Le increspature rapidamente si propagarono attraverso tutta la Divisione del Dao dell’Alchimia, scioccando tutti gli alchimisti.


Videro la linfa sparire rapidamente. Una luce brillante riempì l’area, la quale fuoriusciva dalla pietra stellare che si trovava nel palmo di Meng Hao. Il cielo si riempì di colori, come se i Cieli stessi stessero cambiando. Innumerevoli particelle di luce stellare apparvero in alto, le quali erano apparentemente dei riflessi causati dalla pietra stellare.


“Questo è l’Elisir del Pensiero Celeste!” urlò Meng Hao. La sua voce riecheggiò in tutte le direzioni, facendo diffondere lo shock. Tutti quanti stavano fissando la pietra stellare.


“Quello è… l’Elisir del Pensiero Celeste?”


I coltivatori ordinari non erano in grado di dire che Meng Hao stava orchestrando uno spettacolo per imbrogliare tutti, ma Fang Yanxu e Fang Shoudao, come pure Fang Danyun, erano in grado di capirlo semplicemente con un’occhiata.


“Ah, quindi l’Elisir del Pensiero Celeste, non può essere creato da qualcuno che non abbia coltivato la Trasformazione Stellare con un Pensiero!” Un tremore percorse tutto il corpo di Fang Yanxu, quando arrivò la realizzazione.


“Quindi è così…” mormorò Fang Danyun distrattamente.


Fang Shoudao stava guardando con occhi spalancati. “Questo dannato teppista ha imbrogliato! Sta imbrogliando!!”


Quasi nello stesso momento in cui le parole uscirono dalla sua bocca, tuttavia, all’improvviso apparve la campana Dao a mezz’aria, direttamente sopra il palazzo ancestrale. I suoi esplosivi rintocchi risuonarono in tre gruppi da nove. Erano… un totale di 27 rintocchi!


Fang Shoudao non approvava, ma… la campana Dao del Clan Fang lo faceva! Secondo essa, Meng Hao aveva prodotto con successo l’elisir!


Nel momento in cui la campana Dao iniziò a suonare, una strana luce iniziò a luccicare negli occhi di Meng Hao. Lui sapeva… che era giunto il momento di attuare l’ultimo passo del suo piano!


Tra non molto, sarebbe potuto andare via da Pianeta Vittoria Orientale!
                                


                                



