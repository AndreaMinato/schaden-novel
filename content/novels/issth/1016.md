---
weight: 1016
title: Capitolo 1016 - Vecchia Tartaruga Affidabilità!
pubDate: 2025-03-17T11:17:35.031Z
tags:
    - issth
---


La Campana del Dao rintoccò 27 volte, echeggiando nei cuori e nelle menti di tutti i membri del Clan Fang sul Pianeta Vittoria Orientale. Il fatto che la campana avesse rintoccato così tante volte riempì i cuori di tutti di ondate di shock.


Elisir dello Spirito Solare del Palazzo Celeste!


Elisir della Recisione del Mare che Sfida il Cielo!


Elisir del Pensiero Celeste!


Per innumerevoli anni, nessuno era riuscito a produrre tutti e tre gli elisir medicinali leggendari del Clan Fang. Tuttavia, in questo giorno… Meng Hao lo fece di fronte a tutti quanti, facendo nascere quello che in futuro sarebbe diventato un mito!


Inoltre lui divenne… il Signore del Dao dell’Alchimia! [1]


Mentre il maestoso eco dei rintocchi si diffuse in tutta la Nona Montagna e Mare, una voce arcaica si sentì provenire dalla campana e le sue parole riverberarono nei cuori di tutti i membri del Clan Fang.


“Tutti i membri del Clan Fang devono inchinarsi al Signore del Dao dell’Alchimia!”


Quella voce era la volontà della campana Dao, il testimone di maggior rilevanza, il quale testimoniò l’ascesa del Signore del Dao dell’Alchimia!


Tutti gli alchimisti della Divisione del Dao dell’Alchimia uscirono all’aperto. Tutti gli alchimisti apprendisti si avvicinarono. Persino Fang Danyun emerse dal suo picco montuoso, la sua espressione era estremamente solenne.


A prescindere dal livello di ogni alchimista, tutti si avvicinarono provenienti da ogni direzione in modo da raggrupparsi insieme intorno al Padiglione degli Elisir. Tutti gli occhi erano fissi su Meng Hao, il quale si trovava li sopra il Padiglione degli Elisir.


“Saluti… Signore del Dao dell’Alchimia!!” Fu difficile dire chi per primo proferì quelle parole, ma presto delle parole simili iniziarono a riecheggiare da ogni direzione. Tutte le persone presenti nella Divisione del Dao dell’Alchimia giunsero le mani e si inchinarono a Meng Hao, partendo dagli alchimisti apprendisti in su.


“Saluti, Signore del Dao dell’Alchimia!!”


“Porgiamo i nostri saluti, Signore del Dao dell’Alchimia!!”


Fang Danyun giunse le mani e si inchinò profondamente a Meng Hao. Naturalmente, lui era a conoscenza del fatto che Meng Hao era ricorso a degli inganni alla fine. Tuttavia, quello non era importante considerando… che la campana del Dao approvava!


La campana del Dao era uno strumento magico che era stato lasciato indietro dal Patriarca della prima generazione del Clan Fang, era un tesoro prestigioso del Clan Fang. Non era intervenuta nella precedente ribellione, date le straordinarie circostanze circa la lotta interna. Se non fosse stato per quello, la campana del Dao sarebbe intervenuta molto prima del Patriarca della prima generazione.


In questo momento, la campana del Dao brillava di una sconfinata luce maestosa, la quale era ricolma di numerosi simboli magici misteriosi. I simboli luccicavano, formando un mare di luce che vorticava intorno l’intero Clan Fang.


A causa della luce brillante, le urla delle persone all’interno della Divisione del Dao dell’Alchimia divennero ancora più intense. Echeggiarono fuori dalla Divisione del Dao dell’Alchimia verso ogni direzione, fino a che anche gli individui all’interno del palazzo ancestrale furono in grado di udirle.


Innumerevoli voci si fusero insieme diventando così una chiamata che rappresentava il volere unificato dell’intera Divisione del Dao dell’Alchimia.


Il Signore del Dao dell’Alchimia… Solo i membri del clan che erano stati in grado di produrre l’Elisir del Pensiero Celeste potevano reclamare il titolo di Signore del Dao dell’Alchimia!


Attraverso gli anni, l’unica persona ad essere stata chiamata Signore del Dao dell’Alchimia era stato il Patriarca della prima generazione. Questo, fino ad oggi… quando ne emerse un altro. Il secondo Signore del Dao dell’Alchimia!


Da questo momento, il Clan Fang era in subbuglio, il rintocco della campana Dao fece ribollire il sangue dei membri del clan. Per di più, fece in modo che in molti, a prescindere da sé fossero stati membri della Divisione del Dao dell’Alchimia o meno, rispondessero alla chiamata del loro sangue iniziando così ad urlare a squarcia gola.


“Congratulazioni alla Divisione del Dao dell’Alchimia per l’avvento del Signore del Dao dell’Alchimia!”


“Congratulazioni al Signore del Dao dell’Alchimia!”


Un enorme clamore riempì l’intero Clan Fang, echeggiando poi all’esterno fino a riempire metà Pianeta Vittoria Orientale. C’erano persino membri del Clan Fang all’interno della Setta della Medicina Immortale, che rimasero lì a tremare con le menti vacillanti. Uno alla volta giunsero le mani e si inchinarono in direzione della Divisione del Dao dell’Alchimia.


In quel momento, la gloria di Meng Hao aveva raggiunto un picco impareggiabile!


Persino Fang Yanxu e Fang Shoudao presero dei profondi respiri, fecero un passo in avanti e poi sorprendentemente apparvero a mezz’aria sopra la Divisione del Dao dell’Alchimia. Fang Yanxu guardò con serietà Meng Hao, poi giunse le mani e si inchinò!
Ovviamente, non si stava inchinando alla persona che era Meng Hao, ma piuttosto, si inchinava a quello che rappresentava il nuovo titolo di Signore del Dao dell’Alchimia!


Fang Shoudao esitò per un momento prima di abbassare lo sguardo e inchinarsi a Meng Hao. Non aveva altra scelta se non farlo. Nonostante fosse un Patriarca al Reame Dao, nonostante fosse l’attuale facente Capo Clan, il volere della campana Dao aveva parlato e dato questo, nessun membro del Clan Fang poteva mai resistere!


Resistere alla campana Dao significava disobbedire al volere del Patriarca della prima generazione!


Fang Yanxu e Fang Shoudao, come anche gli altri tre coltivatori al Reame Antico che avevano estinto più di dieci Lampade dell’Anima, incluso il Settimo Patriarca, apparvero tutti e si inchinarono.


In questo momento tutto il Clan Fang si stava inchinando a Meng Hao.


I rintocchi della campana continuarono a echeggiare. 18 volte. 19 volte… fino a quando rintoccò 27 volte, scuotendo tutto il Pianeta Vittoria Orientale.


Poi, la luce brillante che veniva emanata dalla campana del Dao discese su Meng Hao, circondandolo e facendolo fluttuare nell’aria verso la campana stessa.


Questo sviluppo lasciò tutti scioccati.


In seguito, una voce antica proveniente dalla campana del Dao iniziò a parlare, la quale riecheggiò nelle menti di ogni membro del Clan Fang.


“Il Signore del Dao dell’Alchimia può suonare la campana una volta, convergendo l’anima, estendendo il senso divino e permettendo alla volontà del clan di discendere sul corpo!”


La voce echeggiò nelle menti di tutti i membri del Clan Fang, i cui occhi si spalancarono mentre guardavano Meng Hao all’interno della luce.


L’espressione di Meng Hao era la stessa di sempre, ma il suo cuore stava pulsando di gioia.


“Quindi è vero! Le ultime parole del Patriarca della prima generazione non erano una fregatura!”


“Sono riuscito a trovare degli indizi negli annali del clan e si sono rivelati autentici!”


“La campana del Dao non è limitata a rintoccare autonomamente, ma… può essere suonata da altri!”


“E l’unico modo di poterlo fare è diventare Capo Clan o… il Signore del Dao dell’Alchimia!” Meng Hao fluttuò attraverso la luce verso la campana del Dao.


Innumerevoli membri del clan stavano guardando, il cuore di Fang Shoudao stava iniziando a martellargli nel petto. Aveva trascurato la questione della campana del Dao, come pure il fatto che sia il Capo Clan che il Signore dell’Alchimia la potessero suonare.


Dopo tutto, per innumerevoli anni nel Clan Fang, nessun vero Capo Clan era apparso oltre il Patriarca della prima generazione!


Se questo evento non fosse stato inscenato in questo stesso momento, non avrebbe mai e poi mai considerato il fatto che sarebbe mai potuto succedere.


La sensazione di presagio infausto continuò a farsi sempre più forte dentro Fang Shoudao. All’improvviso, sentì come se gli eventi stessero scivolando fuori dal suo controllo. Sembrava come se qualcosa di molto sgradevole stesse per succedere, e all’improvviso, pensò al mese che Meng Hao aveva trascorso a studiare gli antichi testi del clan.


“Che cosa sta progettando il piccolo teppista?” pensò, accigliandosi.


Tutti i membri del clan guardavano mentre Meng Hao fluttuava in alto verso la campana del Dao, avvicinandosi sempre di più fino a quando non gli fu di fronte.


Era semplicemente enorme. Dato che di solito appariva in aria, con nulla vicino con cui paragonarla, di solito non riusciva a dare alle persone un senso di immensa grandezza. Ma ora che Meng Hao si trovava lì di fonte ad essa, lui stesso non sembrava più grande di uno dei simboli magici incavati sulla superficie della campana.


A questo punto, le menti di tutti i membri del Clan Fang erano scosse.


La brutta sensazione che stava provando Fang Shoudao si stava facendo molto più intensa.


Meng Hao era fermo di fronte la campana del Dao, poi prese un profondo respiro e guadò in basso verso le terre sottostanti. Guardò il palazzo ancestrale, la Divisione del Dao dell’Alchimia e alla fine verso Fang Shoudao.


A quel punto, sogghignò, poi alzò la sua mano destra e la ondeggiò verso Fang Shoudao, quasi come se gli stesse dicendo addio.


Questa mossa fece spalancare all’istante gli occhi di Fang Shoudao, la sua mente stava vorticando.


“Male!” Fang Shoudao era sul punto di catapultarsi in avanti, quando la mano di Meng Hao formò un pugno e… colpì la campana del Dao, facendola risuonare.


Questa volta la campana del Dao non suonò di sua iniziativa ma invece, venne colpita. Non appena la mano di Meng Hao fece contatto con essa, echeggiò un’esplosione che era completamente diversa dal suono dei precedenti rintocchi. Era un suono antico, ricolmo di un infinito tempo. Sembrò quasi come un sospiro, il quale all’istante echeggiò in ogni direzione.


Tutti i membri del Clan Fang, a prescindere dal livello della loro base di coltivazione, se il sangue del Clan Fang scorreva nelle loro vene, sentirono un riverbero che svuotò le loro menti.


Non aveva importanza che Fang Shoudao avesse una base di coltivazione al Reame del Dao. In quel momento, la sua espressione si fece vuota e lo sconfinato suono della campana del Dao riempì la sua mente. Simultaneamente, una luce brillante all’improvviso circondò i corpi di ogni membro del Clan Fang.


Anche la mente di Meng Hao stava tremando, si sentiva come se tutto il suo senso divino stesse venendo risucchiato dalla campana Dao. Poi, mentre la campana risuonava, venne disperso all’esterno in ogni direzione.


Non erano solo i membri del Clan Fang a venirne influenzati. Tutte le terre, l’intero mondo, piante, animali, tutti gli esseri viventi sentirono il suono della campana e all’improvviso, le loro menti si svuotarono.


Il senso divino di Meng Hao volò all’esterno con il rintocco della campana; in un battito di ciglia riempì la totalità del Pianeta Vittoria Orientale. Tutte le terre dell’intero mondo apparvero nella mente di Meng Hao, chiare come il cristallo.
Vedeva ogni luogo del Pianeta Vittoria Orientale, ogni essere vivente. Considerando il livello della sua base di coltivazione, non era qualcosa che normalmente poteva fare. Tuttavia, con il Nutrimento dell’Anima Divina del potere della campana del Dao e il suo rintocco, il suo senso divino era ora in grado di diffondersi virtualmente senza limite.


In questo momento, era l’unica persona con la mente lucida sull’intero pianeta. Tutte le altre forme di vita diventarono come gusci vuoti, persino Fang Shoudao, il quale era ora incapace di rintracciare o bloccare sul posto Meng Hao. Per di più, se Meng Hao avesse trovato il modo di teletrasportarsi abbastanza lontano, allora Fang Shoudao non sarebbe stato in grado di trovare nemmeno una traccia da seguire.


La campana risuonò, echeggiando in ogni direzione, cancellando ogni singola traccia di quello che sarebbe accaduto in seguito!


Per Meng Hao, il rintocco della campana fu anche estremamente benefico. Questa buona fortuna fece espandere il suo senso divino di molto, stabilizzandolo ad un livello mai visto prima…


Vide la Setta della Medicina Immortale, come anche innumerevoli città mortali. Vide montagne, oceani e fiumi. Vide tutti i coltivatori sul pianeta, come pure ogni pianta e vegetazione.


Tuttavia, nello stesso momento in cui il suo senso divino si diffuse all’esterno della totalità del Pianeta Vittoria Orientale, mentre tutti erano storditi nell’immobilità, Meng Hao all’improvviso rimase scioccato a bocca aperta. Quello che vide… era un tratto di oceano leggermente distante dal Pianeta Vittoria Orientale, all’interno del quale c’era un’isola che fluttuava. Quell’isola, aveva le precise sembianze di una tartaruga.


Nello stesso momento in cui il suo senso divino la guardò, l’isola all’improvviso tremò, ed in seguito apparve un’enorme testa.


“Dannazione! DANNAZIONE! Meng Hao, bastardo. T-t-tu… Sono venuto qui per trovare il mio tesoruccio, non per aspettare te, piccolo bastardo! Eppure tu suoni quella spazzatura di campana per provare a prendermi!?!?” La tartaruga iniziò ad inveire e nonostante tutti quanti fossero stupefatti e immobilizzati, la tartaruga volò esasperata in alto fuori dall’acqua verso il cielo, trascinandosi dietro il continente che aveva sulla schiena.


La terra sulla sua schiena non era altro che lo Stato di Zhao. Si trascinò via il Monte Daqing, ricordi del quale saltarono immediatamente nella mente di Meng Hao. Anche Guyiding Triplice Pioggia si trovava nello Stato di Zhao, la quale guardava verso Meng Hao e si copriva la bocca mentre rideva.


“Vecchia Tartaruga Affidabilità!!” Meng Hao fissava scioccato. Non avrebbe mai immaginato di rincontrare ancora una volta Patriarca Affidabilità sul Pianeta Vittoria Orientale!




NOTE:


1. (nota del traduttore inglese) Nei vecchi capitoli ho tradotto questo titolo come “Signore della Divisione del Dao dell’Alchimia.” In verità “Signore del Dao dell’Alchimia” è più accurato seguendo il racconto originale cinese. Secondo la mia opinione, il significato di questo titolo ha a che fare con il comando di quella parte del Clan Fang, o la maestria del Dao dell’Alchimia del Clan Fang, o entrambi. Tuttavia, non penso sia da intendersi come “IL Dao dell’Alchimia” nel senso di maestria ultima di quel Dao.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


https://www.patreon.com/madotter


Grazie!
                        


                                



