---
weight: 1017
title: Capitolo 1017 - Inseguito Fino All’Esterno del Pianeta Vittoria Orientale!
pubDate: 2025-03-17T11:17:35.031Z
tags:
    - issth
---


“Che cosa stai tramando? Che cavolo vuoi!?!?” gemette Patriarca Affidabilità.


“Sono arrivato a nascondermi fin qui e tu mi hai trovato!? T-t-tu…” Patriarca Affidabilità si sentì più addolorato di quanto non si fosse mai sentito in tutta la sua vita.


Tuttavia, si mosse davvero in fretta e all’istante si lanciò nel cielo. In un battito di ciglia arrivò fuori dal pianeta, fino ad arrivare nel cielo stellato, scappando velocemente. La persona su cui non voleva davvero posare lo sguardo più di tutti era proprio Meng Hao.


Ripensò a quando si era nascosto nel Mare della Via Lattea tempo addietro sul Pianeta Paradiso Meridionale. Alla fine, aveva stretto i denti ed era scappato per andare poi a nascondersi sul Pianeta Vittoria Orientale, quasi a metà strada attraverso il cielo stellato della Nona Montagna. Ma poi… Meng Hao riuscì a trovarlo lo stesso! Il cuore di Patriarca Affidabilità continuò a riempirsi di dolore.


“Il mondo è cosi grande! Come… Come hai mai fatto a rintracciarmi?!?!” ruggì, trasformandosi poi in un raggio di luce.


“Nella Lega dei Sigillatori del Demone sono tutti bastardi! Dannati Sigillatori del Demone! Avrei dovuto poter vivere a piede libero, con gusto e libertà, ma ora, non sono nemmeno libero di passare il tempo con le signore!”


“Il Patriarca è coraggioso e feroce, la tartaruga Immortale numero uno nella Nona Montagna! Cacchio! Non esiste che permetta ad un piccolo bastardo di farmi diventare la sua cavalcatura! Dannazione! Impossibile!”


“Meng Hao piccolo bastardo, uno di questi giorni mi nasconderò in un posto che non sarai mai in grado di trovare!” ruggì Patriarca Affidabilità, tremando così forte da far scuotere lo Stato di Zhao.


Dentro di lui, non poteva essere più depresso di così. Naturalmente, era a conoscenza del fatto che Meng Hao fosse diventato un Immortale, aveva persino visto la scena scioccante di quando aveva aperto tutti i suoi meridiani Immortali, cosa che lo aveva lasciato intorpidito dalla paura.


Tuttavia, si era sentito anche leggermente fortunato. Dopo tutto, il Pianeta Vittoria Orientale era grande, quindi aveva dato per scontato che Meng Hao non sarebbe mai stato in grado di trovarlo, o che Meng Hao potesse addirittura anche solo pensare di cercarlo sul Pianeta. Questa cosa lo aveva reso anche leggermente compiaciuto, credendo di avere una profonda conoscenza su cosa significasse essere nascosto come un’ombra sotto una lampada luminosa.


Era estremamente soddisfatto di sé stesso e si era anche vantato frequentemente con Guyiding Tripla Pioggia riguardo l’intera situazione.


Neanche nei suoi peggiori incubi avrebbe mai pensato che Meng Hao avrebbe usato la tecnica del suonare la campana per moltiplicare il suo senso divino esponenzialmente, farlo espandere per tutto il Pianeta Vittoria Orientale e alla fine individuarlo.


Non appena il senso divino di Meng Hao lo individuò, iniziò a lamentarsi.


Gli occhi di Meng Hao iniziarono a brillare luminosi mentre guardava Patriarca Affidabilità. Sotto l’influenza della campana Dao, tutte le altre creature viventi erano così scioccate da essere temporaneamente prive di sensi. Del perché la vecchia tartaruga Affidabilità fosse in grado di scappare senza esserne influenzata, non ne era sicuro.


Però, eccola lì la vecchia tartaruga, con lo stato di Zhao sulla schiena come sempre. Gli occhi di Meng Hao brillarono di pazza gioia.


“Rimani dove sei, vecchia tartaruga!” ruggì immediatamente.


Nell’istante in cui Patriarca Affidabilità udì quelle parole, tremò e poi prese velocità.


Meng Hao usò le seguenti parole per spaventare e far agitare Patriarca Affidabilità, “Vecchia tartaruga Affidabilità, se ti lasci catturare questa volta, allora puoi scordarti di riuscire a sfuggirmi ancora! Ho già trovato il modo di usare le Maledizioni del Sigillo del Demone per bloccarti!”


In modo da rendere le minacce più realistiche, Meng Hao rimase calmo e simulò disinteresse verso la fuga di Patriarca Affidabilità. Allo stesso tempo, sollevò la mano sinistra, facendo poi apparire ondulazioni di una Maledizione del Sigillo del Demone, insieme ad una piccola voragine nel palmo della sua mano.


“Non puoi scappare,” disse, la sua espressione calma sembrava piena della più completa fiducia. Da quello che sembrava, tutto quello che doveva fare era scuotere un dito e il sigillo della maledizione restrittiva all’interno di Patriarca Affidabilità sarebbe stato attivato.


La sua fiducia e tranquillità fecero spalancare gli occhi di Patriarca Affidabilità e fecero vorticare la sua mente. Era sconcertato, incapace di determinare se Meng Hao stesse bluffando o meno. Tuttavia, l’intensa sensazione della Maledizione del Sigillo del Demone era più forte di qualsiasi cosa avesse mai percepito in precedenza, la cosa lo fece diventare estremamente nervoso e allarmato.


“Impossibile! Come può mai succedere questo!?!?” pensò Patriarca Affidabilità, tremando. Poi ricordò la terrificante scena di Meng Hao che apriva i meridiani Immortali per raggiungere il Reame Immortale e improvvisamente realizzò… che quasi sicuramente era possibile! Eppure…


“Non cederò!” ululò dentro di sé. “Non esiste! Rischio tutto! Io ANDRO’ via di qui!”


In un battito di ciglia, si trovò fuori dal Pianeta Vittoria Meridionale all’interno del cielo stellato. Spaventato dal pensiero di essere rincorso da Meng Hao, strinse i denti e iniziò a inveire.


Rimbombi poterono essere sentiti mentre, davanti a lui, una luce brillante poteva essere vista all’esterno nel cielo stellato. Innumerevoli particelle di luce vorticarono in giro trasformandosi poi in un gigantesco portale di teletrasporto.


Allo scopo di formare il portale di teletrasporto, Patriarca Affidabilità sputò addirittura una boccata di sangue che formò una cascata che si lanciò verso il portale di teletrasporto facendolo diventare di un rosso acceso.


“Piccolo bastardo! Ci vediamo… a mai più!” ruggì. Poi il suo corpo tremò mentre si lanciava nel portale di teletrasporto.


Gli occhi di Meng Hao vibrarono alla vista del portale di teletrasporto, dentro di lui era estasiato.


A questo punto, il potere della campana Dao si stava indebolendo e i coltivatori intorpiditi si sarebbero ripresi a momenti. In questo istante, Meng Hao sorrise.


“Patriarca Affidabilità sei davvero la mia stella fortunata!” pensò, prendendo un profondo respiro. Nel momento in cui Patriarca Affidabilità era sul punto di entrare nel portale di teletrasporto color sangue, la pietra stellare nell’occhio sinistro di Meng Hao iniziò a brillare di luce stellare.


La Trasformazione Stellare con Un Pensiero era la magia daoista più potente del Patriarca della prima generazione. Oltre a permettere una persona di incarnarsi in un pianeta, conteneva anche un tipo di magia di teletrasporto. Quella magia… era nota come Teletrasporto Stellare.


Prima di raggiungere l’Ascensione Immortale, Meng Hao non fu in grado di utilizzarla. Ora che era l’Eccelso del Reame Immortale, poteva a malapena forzarne l’utilizzo. Il suo piano era stato quello di aspettare fino al momento in cui Fang Shoudao fosse stato intontito dalla campana Dao. Poi, non potendo essere bloccato, Meng Hao avrebbe usato l’occasione per teletrasportarsi via, cosa che avrebbe inoltre impedito a Fang Shoudao di trovare indizi sulla sua posizione.


Sfortunatamente, Fang Shoudao era un esperto al Reame Dao. Meng Hao era sicuro che il suo piano lo avrebbe fatto allontanare dal Pianeta Vittoria Orientale, ma non era confidente nel riuscire a sfuggire alla lunga da Fang Shoudao.


Il resto del piano era di scappare a massima velocità una volta abbandonato il pianeta, per poi dirigersi verso il Mondo del Dio dei Nove Mari nel Nono Mare per poi arruolarsi come discepolo.


Anche se il suo piano aveva qualche punto debole, non aveva altra scelta se non provarci.


Tuttavia, dopo aver visto Patriarca Affidabilità, divenne euforico. Poteva percepire quanto fosse incredibile Patriarca Affidabilità; considerando che la vecchia tartaruga fosse ancora in grado di muoversi sotto l’influenza della campana Dao, ovviamente non era debole e chiaramente aveva diversi modi di scappare.


Quindi, Meng Hao aveva usato delle parole per provocarlo, per minacciarlo, per spaventarlo. Il puro e affascinante Patriarca Affidabilità finì per essere così terrorizzato da non esitare a sputare una massiccia quantità di sangue per aprire un portale di teletrasporto che funzionava col suo sangue.


Con un’occhiata, Meng Hao poteva dire che questo portale era potente e sarebbe sicuramente stato in grado di portarlo in un luogo lontano, molto più lontano di quanto potesse fare il suo Teletrasporto Stellare:


Quasi nello stesso momento in cui Patriarca Affidabilità iniziò ad entrare nel portale color sangue, una luce scintillante lo coprì e iniziò a teletrasportarlo via. Fu in questo momento che la luce stellare coprì Meng Hao. Poi un’esplosione poté essere sentita mentre lui esplodeva.


Inaspettatamente, il suo corpo si trasformò in particelle di luce, le quali poi si spararono via dalla campana Dao a velocità incredibile. Quando riapparvero, erano nel cielo stellato, precisamente di fianco al portale rosso sangue di Patriarca Affidabilità. Le particelle rapidamente si riformarono in Meng Hao, la cui faccia era pallida e la sua base di coltivazione tremolante. Nel momento in cui apparve. Il portale di teletrasporto improvvisamente fiorì come un enorme fiore color sangue e poi svanì.


Nel frattempo, l’effetto della campana Dao stava svanendo da tutti. Fang Shoudao fu il primo a riacquistare i sensi e nell’istante in cui lo fece, si accorse che Meng Hao non era affianco alla campana Dao, la sua faccia sbiancò.


“Male!” disse, poi vacillò e riapparve nel cielo stellato. Emanò del senso divino in ogni direzione, coprendo rapidamente la totalità del Pianeta Vittoria Orientale in cerca di Meng Hao. Poi, fece espandere il suo senso divino all’esterno nel cielo stellato e la sua faccia si fece molto grave mentre guardava il posto in cui era appena scomparso il portale di teletrasporto color sangue.


“Piccolo teppista!” disse, digrignando i denti. Sembrava non sapere se ridere o piangere. Ridacchiò amaramente e poi improvvisamente realizzò perché Meng Hao aveva ricercato gli antichi testi.


Un fulmine di luce apparve di fianco a Fang Shoudao, il quale si trasformò in Fang Yanxu. Anche lui guardò nella direzione in cui era svanito il portale. Dopo un momento di contemplazione silenziosa, non poté fare a meno di ridere e scuotere la testa.


“Ha addirittura orchestrato quest’intero piano, unicamente per scappare dal matrimonio.” Poi sorrise. “Bel lavoro, Meng Hao.”


“Quel piccolo teppista ha ricercato negli antichi testi per un intero mese,” disse Fang Shoudao, sembrando leggermente indifeso. “Adesso che ci penso, deve aver trovato abbastanza piccoli indizi da mettere insieme alcune informazioni riguardo la campana Dao.”


Fang Yanxu sospirò in ammirazione. “Essere in grado non solo di riuscire a trovare così tanti piccoli indizi negli antichi scritti, ma anche riuscire a metterli insieme e organizzarli per escogitare un piano del genere dimostra che Meng Hao è estremamente eccezionale.”


“Lo stai addirittura lodando…?” Disse Fang Shoudao. “Quel piccolo teppista non ha prodotto nessun elisir medicinale! Era tutta una finta! Il suo unico obbiettivo era quello di diventare il Signore del Dao dell’Alchimia in modo da poter suonare la campana. Non appena siamo stati messi ko, senza poter controllare i suoi movimenti, ha avuto un momento di libertà.”


“Anche se non sono sicuro di come sia riuscito a teletrasportarsi via, dai rimasugli di luce stellare qui, è ovvio che la Trasformazione Stellare con Un Pensiero deve avere qualche magia daoista di teletrasporto di cui non siamo a conoscenza.”


“Può essere un piccolo problema per noi che sia scappato, ma la cosa più importante è il nostro accordo con il Clan Li. Ci rimane ancora un mese… prima che quel piccolo teppista e la ragazza Li si sposino.” Fang Shoudao sorrise amaramente.


“E’ abbastanza, Fratello Maggiore Shoudao. Chi altri della nuova generazione della Nona Montagna e Mare ha le capacità di scappare da sotto il nostro naso in questo modo?”


“Dato che se ne è andato, perché non lasciar perdere la questione?” Fang Yanxu rise di gusto mentre accompagnava lo sconcertato Fang Shoudao di nuovo verso il Pianeta Vittoria Orientale.


Il Pianeta Vittoria Orientale tornò alla normalità. Poche persone erano realmente al corrente di quello che fosse successo con Meng Hao e quelli che lo sapevano, non ne fecero parola.


Secondo la conoscenza pubblica, dopo essere diventato il Signore del Dao dell’Alchimia, Meng Hao era andato in meditazione isolata in modo da produrre degli elisir.


Tuttavia, c’erano alcune persone che avevano supposto che Meng Hao fosse scappato da tempo. Una di queste era Fang Wei, che al momento sedeva a gambe incrociate nella Setta della Medicina Immortale, guardando pensieroso in alto verso il cielo sopra il palazzo ancestrale.


“Te ne sei probabilmente andato via a questo punto, vero…?” pensò. Fang Wei provava dei sentimenti complicati riguardo Meng Hao. Tuttavia, non avrebbe mai dimenticato la sua missione. Lui era lo scudo del Clan Fang e il suo compito era di proteggere il clan dall’ombra.


Dopo un lungo momento, Fang Wei chiuse gli occhi. Aveva tagliato via il suo passato. Dopo essere morto per poi essere resuscitato, aveva detto a sé stesso… che non era più un Prescelto del Clan Fang.


Nel palazzo ancestrale, Il Grande Anziano veniva ritenuto responsabile per la ribellione e per la sua scarsa competenza nella gestione di altre questioni precedenti. La sua punizione era di spendere cento anni in meditazione isolata. Non gli era permesso di emergere e doveva rimanere seduto a gambe incrociate nella caverna di pietra. Non aveva idea che Meng Hao era già scappato via, tuttavia l’immagine di Meng Hao continuava ad essere impressa nel suo cuore. Occasionalmente, pensava a lui e sospirava.


Il soldato di terracotta continuava a rimanere in piedi silenzioso nella Terra degli Antenati. Nel momento in cui Meng Hao andò via, all’improvviso alzò la testa e guardò verso il cielo stellato, aspettando qualcosa.


Stava aspettando che Meng Hao rispettasse la promessa e che un giorno lo avrebbe portato via da qui.


Meng Hao era andato via, ma da quando era venuto sul Pianeta Vittoria Orientale, aveva creato molte leggende e fondato molti miti!


Quando era arrivato, nessuno ne prese nota. Ma quando andò via, lui era diventato… il Principe Ereditario del Clan Fang!


&nbsp;
                                


                                



