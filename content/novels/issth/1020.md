---
weight: 1020
title: Capitolo 1020 - Andarci Vicino!
pubDate: 2025-03-17T11:17:35.032Z
tags:
    - issth
---


In un’area della volta celeste vicino alle Rovine dell’Immortalità, quella che sembrava essere un’enorme massa di terra stava attraversando il cielo.
Guardandola da vicino si sarebbe visto che in effetti non si trattava di un blocco di terra, ma piuttosto di gigantesca tartaruga.


La tartaruga aveva un aspetto molto tetro e i suoi occhi brillavano con ferocia. Sembrava essere infuriata eppure non volere parlare del problema.
Piuttosto, aveva deciso semplicemente di volare attraverso le stelle.


Meng Hao sedeva a gambe incrociate da qualche parte sopra la tartaruga, bevendo alcol. Guyiding Triplice Pioggia era seduta di fianco a lui e sorrideva mentre teneva al caldo la pentola con l’alcol.


La dolce fragranza dell’alcol si diffuse in tutte le direzioni e Meng Hao si sentiva incredibilmente a suo agio.


Quando pensò a come era riuscito a sfuggire al matrimonio, gli sembrò improvvisamente che il mondo fosse pieno di interminabili possibilità.
Sebbene avesse praticato la coltivazione per molti anni, quella era la sua personalità. Sebbene potesse sembrare instabile, era così che piacevano le cose a Meng Hao; non voleva sistemarsi in un unico posto. Voleva fare quello che più gli piaceva. Nella sua visione, quando si trattava di cammino di coltivazione, sedersi e non fare nulla era qualcosa di completamente noioso e insignificante.


Il suo Dao era il Dao della libertà e dell’indipendenza, che rifletteva la sua personalità. Qualunque cosa avesse fatto nella vita era in accordo con la sua personalità.


Patriarca Affidabilità, dall’altra parte, era al momento così irritato che gli prudevano le gengive. Era assillato dal pappagallo altezzoso, che starnazzava in continuazione nel suo orecchio cercando di convincerlo a diventare un Fratello Giovane. Quello rese Patriarca Affidabilità ancora più furioso.


Se quello fosse stato tutto, Patriarca Affidabilità sarebbe anche riuscito a sopportarlo. Comunque, il farneticare continuo della gelatina di carne lo aveva spinto sull’orlo del collasso. Il loquace chiacchierare era quasi come una maledizione magica, e Patriarca Affidabilità si chiese come Meng Hao riuscisse a sopportare di avere quella cosa attorno a sé tutto il tempo. Non doveva essere facile.


“Maledizione! Il Patriarca è sempre così sfortunato!” pensò. “Devo portare il piccolo bastardo nel Nono Mare il prima possibile. Allora me ne andrò definitivamente dalla Nona Montagna e dal Nono Mare e non tornerò più indietro! Mi rifiuto di credere che se mi nascondo da qualche parte fuori dalla montagna e dal mare, quel piccolo bastardo sarà capace di trovarmi!” Patriarca Affidabilità si sentì abbastanza offeso e stava ringhiando e arrabbiandosi internamente.


Gli sembrava veramente di essere stato trattato ingiustamente. Nella sua opinione, sin da quando era scappato dalla Lega dei Sigillatori del Demone, la sua vita era diventata grigia come la cenere.


“Uno di questi giorni.” Scoppiò dentro di sé, “il Patriarca ingoierà l’intera Lega dei Sigillatori del Demone! Cavoli! Darò a quei Sigillatori del Demone un po’ di buona fortuna, se capite cosa intendo!” Forse a causa dei suoi continui improperi interiori, ad un certo punto perse l’orientamento e non si ricordò in che direzione stessero viaggiando; iniziò quindi a vagare nuovamente verso le Rovine dell’Immortalità.


Meng Hao si schiarì la gola e mosse la mano verso l’estremità posteriore di Patriarca Affidabilità. Allo stesso tempo lo fissò e urlo: “Woooah!”


Sebbene avesse effettivamente rilasciato l’Ottava Maledizione del Sigillo del Demone, le parole che uscirono dalla sua bocca furono gli stessi comandi che avrebbe usato a dorso di un cavallo. Non appena l’Ottava Maledizione venne utilizzata, Patriarca Affidabilità si fermò improvvisamente. Come risultato finale, sembrava che Meng Hao stesse veramente cavalcando Patriarca Affidabilità come un cavallo. Gli occhi di Patriarca Affidabilità si spalancarono e iniziò a tremare. Dopo il tempo di qualche respiro il suo corpo tornò normale e, lanciando indietro il capo, emise un profondo e amaro ruggito.  Aveva vissuto per un lungo tempo quindi come avrebbe potuto non capire il significato della parola “woah”?


“Meng Hao, piccolo infame, sono Patriarca Affidabilità, non un cavallo e nemmeno una qualsiasi bestia da soma!” Meng Hao si schiarì la voce. Essendo cresciuto come scolaro, conosceva i comandi utilizzati con i cavalli ma raramente aveva avuto modo di usarli davvero. Ora che sedeva su Patriarca Affidabilità, richiamò naturalmente alla mente quelle parole.


“Va bene, allora. Al galoppo!”


Non appena disse le parole “al galoppo”, Patriarca Affidabilità iniziò a muoversi in avanti senza nemmeno dire una parola di protesta. Qualche momento dopo esplose quasi di rabbia quando realizzò di avere inconsciamente obbedito ai comandi equestri di Meng Hao.


“Ti divorerò. TI DIVORERÒ, hai capito?” si arrabbiò Patriarca Affidabilità.


Tremante, stava giusto per sollevare la testa quando Meng Hao disse ansiosamente: “Piano, ora!”


Allo stesso tempo aprì un varco della Quinta Maledizione del Sigillo del Demone alla destra del capo di Patriarca Affidabilità, spaventandolo e facendolo immediatamente voltare. Di nuovo, anche quella volta obbedì inconsciamente ai comandi vocali di Meng Hao.


“Meng Hao!!” Patriarca Affidabilità buttò indietro la testa e ruggì. Il suono riecheggiò nella volta celeste, raggiungendo un posto non troppo lontano, dove poté sentirlo anche Li Ling, che al momento stava fuggendo per salvarsi la vita.


Il sangue colava dai lati della sua bocca e il suo bellissimo viso era pallido come quello di un cadavere. I suoi vestiti erano strappati e la sua carne era tagliata in diversi punti. Sembrava quasi che fosse stata violata con la forza. Sulla sua fronte c’era una ferita frastagliata da cui colava sangue, gocciolando nella volta celeste.  I suoi capelli erano spettinati e la sua aura era debole mentre continuava a resistere.


Ad ogni modo, i suoi occhi brillavano di furia. Come avrebbe mai potuto immaginare che dopo essere riuscita a scappare dal clan avrebbe incontrato un coltivatore terribile come quello sul suo cammino per il Nono Mare?


Il giovane uomo che si faceva chiamare Yi Fazi le era completamente estraneo. Per quello era convinta che non si trattasse di un Prescelto di una qualunque setta o clan. Eppure… poteva percepire ondate terrificanti provenire dal suo corpo.


Nonostante avesse raggiunto il vertice del Reame Immortale di coltivazione, Li Ling era durata meno di un mezzo bastoncino di incenso contro le abilità divine di Yi Fazi. Si era ritrovata subito in una situazione dolorosa. Se non fosse stato per alcune delle tecniche salva vita che aveva come asso nella manica, sarebbe certamente morta.


“Chi è questo tizio?” pensò mordendosi il labbro quando venne riempita da un senso di crisi mortale.


“Non puoi scappare!” disse Zheng Linfa leccando del sangue dalla sua mano. I suoi occhi brillarono di una luce misteriosa e indossò un leggero sorriso. Non aveva fretta. Dopotutto, il suo Protettore del Dao aveva detto che uccidendo quella ragazza avrebbe portato a termine la sua prova del fuoco. Per questo voleva goderselo il più possibile. Anche se le cose gli fossero sfuggite di mano, avrebbe pensato dopo alle conseguenze. Il suo Protettore del Dao si sarebbe naturalmente occupato delle difficoltà che sarebbero insorte. Infatti, per quanto gli importasse, il suo Protettore del Dao si stava comportando in modo fin troppo prudente.


“Non importa se sei un’Immortale!” disse Yi Fazi, ridendo. “Dovresti sentirti onorata di essere la mia preda. Non puoi nemmeno immaginare lo status che ricopro nel posto da cui provengo.“ Mentre parlava, aveva stretto la mano destra di fronte a sé. Si avvertì un’esplosione mentre un’altra parte dei vestiti di Li Ling veniva fatta a brandelli. L’esplosione di potere era così intensa che se fosse stata più lenta nell’evitarla sarebbe rimasta ferita gravemente.


Nonostante avesse evitato il colpo principale, tossì comunque una boccata di sangue e la sua faccia impallidì. La sua aura si era ulteriormente indebolita e la sua fiamma di forza vitale sembrava essere sul punto di estinguersi.


“Non è un coltivatore della Nona Montagna o del Nono Mare!” pensò stringendo i denti. Aveva già mandato segnali di difficoltà al clan tramite il contenitore di giada e confidava nel fatto che se fosse riuscita a resistere ancora un pochino qualcuno sarebbe venuto a salvarla.


“Da cosa stai scappando?” chiese Yi Fazi. “Mi ricordo di te. Sei Li Ling, giusto? Non sei solo un’Immortale, sei una Vera Immortale! Ho praticato la coltivazione da anni, ormai, e non ho mai avuto occasione di assaggiare il sangue di un Immortale. Ho scoperto che è molto dolce!” rise, inalò la fragranza del sangue di Li Ling e i suoi occhi brillarono ardentemente.


“Oh, capisco. Stai cercando di guadagnare tempo. Stai aspettando che qualcuno dei tuo clan venga a salvarti. Beh, continua pure ad aspettare e vediamo se arriverà qualcuno. Vediamo se qualcuno ha ricevuto il messaggio dal tuo contenitore di giada.” Yi Fazi mosse un dito, facendo alzare un forte vento, Proprio quando questo sembrava dovesse schiacciare Li Ling con la sua potenza, una luce verde si innalzò intorno a lei, piena di innumerevoli rampicanti che bloccarono il vento.


Si avvertirono rumori di tuoni quando i rampicanti vennero spezzati. Ancora una volta, Li Ling tossì sangue. La sua visione si appannò e attraverso il dolore i suoi occhi iniziarono a brillare di disperazione.


Basandosi sul tempo che era passato, se il clan avesse ricevuto il messaggio, allora… qualcuno sarebbe già dovuto arrivare. Il fatto che non ci fosse nessuno nelle vicinanze provava che il suo avversario aveva chiaramente preparato l’incontro nei minimi dettagli.


“Non preoccuparti” rise Yi Fazi. “Sarò gentile. Prima che tu possa morire, mi servirai bene e allora… squarterò il tuo corpo pezzo per pezzo. Userò il tuo sangue per consacrare la mia magia Daoista! Raggiungere il Dao uccidendo un’Immortale! Prepara il tuo corpo Immortale perché diventerà le mie fondamenta.” Ridendo, si avvicinò a Li Ling.


Fu a questo punto che un potente ruggito riecheggiò nella volta celeste, formando varchi che si diffusero ovunque.


“Meng Hao!” Quelle due parole insieme al ruggito che le aveva accompagnate fecero brillare gli occhi di Li Ling intensamente.


Immediatamente si diresse verso l’origine di quel suono, stringendo i denti mentre volava alla massima velocità.


Non risparmiò nulla della sua base di coltivazione. Liberò le magie segrete e bruciò anche i suoi Meridiani Immortali per raggiungere una velocità incredibile, seppur temporanea. In un battito di ciglia si era lanciata lontano nella distanza. Il volto di Yi Fazi si oscurò. Dentro di sé a dire la verità era abbastanza spaventato. Nonostante non gli importasse delle parole che erano riecheggiate poco prima, non poté ignorare il fatto che il ruggito stesso conteneva un’aura era così spaventosa da fargli esplodere la testa. Fu a questo punto che sentì la voce del suo Protettore del Dao nelle orecchie.


“Ho già impiegato la mia magia di occultamento. Non possiamo più scherzare. Finisci la battaglia e uccidi la ragazza Immortale. Non appena la tua prova del fuoco sarà terminata lasceremo questa Sfera!” gli occhi di Yi Fazi brillarono. Non rispose ma aumentò drammaticamente la velocità. In un battito di ciglia si trasformò in un fascio di luce prismatica che si lanciò all’inseguimento di Li Ling. Un intento omicida impressionante ribolliva da dentro di lui.


Gradualmente, un pitone nero a tre teste apparve dietro di lui. Ruggì, emanando un volere ostile che era completamente differente da qualunque cosa esistesse nelle Nove Montagne e Nove Mari.


Quel volere era una diavoleria essenziale del Cielo e della Terra!


Un fischio riecheggiò come una freccia che perforava il cielo. Yi Fazi si fece sempre più vicino a Li Ling e dopo una decina di respiri, la distanza tra loro due si era ridotta a soli 300 metri.


Fu a questo punto che Li Ling catturò con lo sguardo una massa di terra che attraversava il cielo sopra di lei: era Patriarca Affidabilità con Meng Hao seduto sulla sua testa che beveva alcol.


“Meng Hao!!” pianse non appena lo vide. Tuttavia, nonostante il suo alto grido, Meng Hao sembrò ignorarla.


“Non può vederti” disse Yi Fazi con voce gelida. “Se potesse, non mi dispiacerebbe uccidere due Immortali in un giorno.” Mosse la mano destra verso Li Ling, facendo colare sempre più sangue dalla sua bocca. Poteva anche percepire che nonostante la breve distanza tra lei e Meng Hao, sembrava che essi fossero separati da una qualche sorta di barriera illusoria che rendeva impossibile la loro comunicazione.


“Yi Fazi è troppo ben preparato per agire da solo. Deve lavorare con qualcuno. Bene, siccome Meng Hao non può vedermi allora mi dimenticherò di lui, semplicemente. Anche se mi potesse vedere, lo porterei semplicemente in mezzo a questa situazione. Come posso causargli così tanti problemi?”


Nonostante fosse ricolma di disperazione e amarezza, gli occhi di Li Ling brillarono di determinazione. Proprio quando la mano di Yi Fazi le si avicinò, decise di detonare i suoi Meridiani Immortali! Si avvertirono le esplosioni quando i Meridiani Immortali emersero dal suo corpo e si trasformarono in Draghi Immortali, che esplosero. Il sangue spruzzò dalla sua bocca quando quell’incredibile potere di detonazione la… la lanciò direttamente verso le Rovine dell’Immortalità!


“Ho più possibilità di sopravvivere nelle Rovine dell’Immortalità che nelle mani di Yi Fazi!” pensò, volando nelle rovine ad incredibile velocità
                                


                                



