---
weight: 1021
title: Capitolo 1021 - Inseguita fino alle Rovine dell’Immortalità!
pubDate: 2025-03-17T11:17:35.032Z
tags:
    - issth
---


Meng Hao mosse le dita verso Patriarca Affidabilità, facendolo fermare bruscamente. A quel punto il malumore della tartaruga era sul punto di farla esplodere e lasciò uscire dalla gola un profondo ringhio. Per quanto riguardava Meng Hao, si sollevò in piedi e guardò curiosamente verso l’orizzonte, puntando le Rovine dell’Immortalità.


“Strano. Ho uno strano presentimento, proprio ora.” Disse. Nonostante non fosse sicuro di cosa si trattasse, era sicuro che pochi momenti prima qualcosa di simile ad un velo fosse passato davanti ai suoi occhi. Era come… se avesse dovuto vedere qualcosa ma questa fosse stata in qualche modo occultata.


“Cosa intendi con strano?” chiese Patriarca Affidabilità, suonando un po’ arrogante. “E’ passata una ragazza poco fa, e chiamava il tuo nome. L’hai ignorata e lei è scappata verso le Rovine dell’Immortalità. Oh, e c’era uno strano ragazzo che la inseguiva, sembrava che la volesse uccidere.” Patriarca Affidabilità sembrava sprezzante e compiaciuto di se stesso mentre parlava.


Meng Hao lo guardò scioccato.


“Sì, esattamente!” disse il pappagallo, sembrando sorpreso. “Lo dice anche il Quinto Signore! Vuoi dire che tu non hai visto nulla?”


“Lo dice anche il Terzo Signore!” disse la gelatina di carne , in tono molto serio. “Davvero non sei riuscito a vederlo? Andiamo, smettila di fingere. Fingere è immorale. Fingere è sbagliato!”


“L’ho visto anche io…” disse Guyiding Triplice Pioggia, coprendo il suo sorriso con una mano.


Gli occhi di Meng Hao brillarono quando guardò la volta celeste. Lanciò uno sguardo sulle Rovine dell’Immortalità, mormorando tra sé e sé.


“Oh, giusto,” continuò Patriarca Affidabilità. “Meng Hao, piccolo infame, ascoltami bene. Il ragazzo ha appena detto qualcosa tipo… che dato che non eri disposto a sposare la ragazza, avrebbe pensato lui a compiere i tuoi doveri matrimoniali al tuo posto. Sai, i ragazzi al giorno d’oggi sembrano molto gentili, il tipo di persone che trovano la loro felicità nell’aiutare gli altri.” Rise rumorosamente, sembrando molto compiaciuto di se stesso.


“Sì hai ragione! Anche il Terzo Signore pensa che il ragazzo sia molto gentile! Che brava persona! Non ci sono molte persone gentili come lui in questo mondo. Un carattere del genere, una simile morale, sono davvero da prendere d’esempio!” la gelatina di carne abbassò il capo vigorosamente, chiaramente all’oscuro della realtà della situazione.


Il pappagallo ruotò gli occhi e si schiarì la voce.


“Meng Hao, se non la salvi adesso, diventerà veramente il giocattolo di quel tipo. Se il Quinto Signore ricorda correttamente, quella ragazza implume si chiama Li Ling.”


Il volto di Meng Hao si imbronciò mentre guardava verso le Rovine dell’Immortalità e i suoi occhi brillavano di voglia di uccidere. Non era sicuro del perché Li Ling non fosse tornata nel Clan Li, ma non importava. Indipendentemente dai problemi che avevano avuto, non aveva motivo di lasciarla morire quando era in grado di salvarla.


Inoltre, siccome il suo inseguitore aveva detto qualcosa riguardo al volere portare a termine i doveri matrimoniali al posto di Meng Hao, beh… quello era qualcosa che nessun vero uomo sarebbe stato capace di accettare.


Il problema del matrimonio tra lui e Li Ling era una questione personale tra loro due. Che qualcuno dicesse una cosa del genere era davvero un’oltraggiosa provocazione.


Fissando il pappagallo e la gelatina di carne, brontolò sommessamente poi si alzò in piedi e li sbatté con forza sulla testa di Patriarca Affidabilità.


“D’accordo, seguimi nelle Rovine dell’Immortalità!” disse, la sua voce era fredda ma il suo cuore era pieno di prudenza e vigilanza. Sapeva che qualunque tecnica avesse utilizzato per oscurare la sua visione, doveva essere stato qualcosa di davvero terrificante. Quello che era ancora più spaventoso era il fatto che Li Ling fosse cacciata e che nonostante questo non avesse chiesto a nessuno di salvarla. Comunque… Meng Hao guardò Patriarca Affidabilità e pensò a come fosse stato l’unico ad uscirne illeso, quando sul Pianeta Vittoria Orientale tutti avevano perso i sensi. Quello mostrava quanto incredibilmente potente dovesse essere in battaglia.


Sentendosi eccitato, Patriarca Affidabilità cambiò direzione e si diresse verso le Rovine dell’Immortalità a massima velocità. Anche il pappagallo era agitato. Aveva la sensazione che le Rovine dell’Immortalità fossero piene di ogni sorta di bestie pelose o piumate, cosa che la rendeva la terra dei suoi sogni.


Per quanto riguardava la stupida gelatina di carne, si convinceva di tutto abbastanza facilmente, nella sua stoltezza. Rumori di tuoni riempirono l’aria quando Patriarca Affidabilità raggiunse la sua massima velocità. In un battito di ciglia era già arrivato alle Rovine dell’Immortalità, accelerando all’inseguimento di Li Ling.


Patriarca Affidabilità era gigantesco, quindi non appena entrò nelle Rovine dell’Immortalità tutto iniziò a tremare. Era come se le leggi naturali fossero state disturbate dal suo arrivo e stessero ora cambiando.


Guyiding Triplice Pioggia tremò e la sua espressione si fece improvvisamente indecifrabile. Per qualche ragione si sentì improvvisamente come se qualcosa la stesse chiamando, evocando… in un posto nelle profondità delle Rovine dell’Immortalità.


Era come se ci fosse una parte perduta dei suoi ricordi che improvvisamente si era sbloccata, quando era entrata.


Quando il piccolo gruppo entrò nelle Rovine dell’Immortalità, il vecchio seduto sulla sua navicella fuori dalle rovine si accigliò.


“Sembra che abbia sottovalutato quella tartaruga… così come il pappagallo. Ho sottovalutato anche quella sottospecie di campana e la ragazza sulla tartaruga.” Prima, aveva riconosciuto che Patriarca Affidabilità e il pappagallo erano potenti ma ora doveva ammettere che erano molto più terrificanti di quanto avesse pensato.


“Essere capaci di vedere la mia magia Daoista…” mormorò. Era qualcosa che superava completamente le sue aspettative. Inizialmente il suo piano principale era stato quello di far sembrare come se stesse avvertendo Yi Fazi, quando in realtà lo stava sottilmente provocando per farlo avvicinare a Li Ling.


Attraverso la morte di Li Ling, il clan Zheng della Sfera dello Spirito Stellare avrebbe piantato il seme con Meng Hao. Il vecchio aveva aspettato a lungo il momento in cui avrebbe visto che fiore ne sarebbe sbocciato, ma ora le cose non erano andate secondo i piani.


Mormorando tra sé e sé, guardò sulle Rovine dell’Immortalità che sembrarono richiamare qualcosa che lo riempìdi una profonda paura.


“La Sfera dell’Eccelso Immortale del tempo che fu…” pensò. I ricordi vorticarono dentro di lui, e sospirò. Alla fine strinse i denti e si diresse verso le Rovine dell’Immortalità. Non aveva altra scelta. Poteva complottare contro il clan Zheng ma non poteva certamente permettere che Yi Fazi morisse nelle Rovine dell’Immortalità.


Meng Hao rimase sulla testa di Patriarca Affidabilità, guardandosi intorno mentre acceleravano attraverso le Rovine dell’Immortalità. Era la seconda volta che veniva lì e le cose in quell’area sembravano molto differenti dall’entrata aperta dalle Tre Grandi Società Daoiste.


L’entrata delle Tre Grandi Società Daoiste era un’area che avevano esplorato a fondo e l’avevano già calpestata per assicurarsi che non fosse pericolosa. Ad ogni modo, l’area in cui si trovava Meng Hao in quel momento era un posto inesplorato.


Davanti a loro, numerosi frammenti di pietra erano appesi in aria. C’erano anche statue distrutte e il cielo era coperto di fessure che sembravano capaci di dividere e ingoiare qualunque cosa.


C’erano anche voci strane e demoniache che riecheggiavano nell’aria, insieme ad un’aura arcaica e antica.


Inoltre, quella era solo la periferia delle Rovine dell’Immortalità. Quando proseguirono oltre, l’espressione di Patriarca Affidabilità si fece sempre più seria. Ad ogni modo sembrava ancora volersi spingere oltre con un’incredibile potenza, che fuoriusciva da ogni sua ostruzione come rami secchi.


La forza del suo corpo fisico aveva raggiunto un grado impressionante che permetteva loro di accelerare rapidamente verso la regione esterna delle Rovine dell’Immortalità.


L’espressione di Meng Hao era oscura quando ruotò la sua base di coltivazione. 123 Meridiani esplosero di potere, e nessuno di essi filtrò attraverso di lui. 33 Cieli sfuocati discesero e i suoi occhi brillarono di luce stellare. Mentre stava lì fermo, l’energia sorgeva dentro di lui e sembrava veramente trasudare del volere di un Eccelso della Sfera Immortale.


“Non voglio che quello che è accaduto prima si ripeta, dove tutti voi riuscite a vedere quello che accade tranne me!” annunciò improvvisamente con voce fredda. Sollevò la mano e apparve un varco della Quinta Maledizione.


Patriarca Affidabilità mormorò qualcosa a se stesso e improvvisamente aprì la sua bocca e ruggì. Il ruggito non si disperse in tutte le direzioni ma piuttosto venne confinato alla piccola area intorno a lui.


“APRITI!” rumori di tuoni si avvertirono quando intorno a Meng Hao tutto cambiò. Vide spruzzi di sangue fluttuare nell’aria e altre tracce del fatto che qualcuno fosse stato picchiato e cacciato senza tregua.


In un posto non troppo lontano, la faccia di Li Ling era pallida e il sangue colava dalla sua bocca. Era come una lampada ad olio sul punto di scoppiettare, la sua forza vitale era al limite. Non aveva trovato speranza nelle Rovine dell’Immortalità, solo disperazione, cosa che la fece ridere amareggiata. Yi Fazi e il suo pitone nero a tre teste erano proprio dietro di lei: tutto vorticò quando un’aura brutale di espanse in tutte le direzioni, facendo emergere onde che spinsero via i rottami vicini.


“Ci sentiamo senza speranze, qui, non è vero?” chiese Yi Fazi, ridendo. I suoi occhi brillarono di una luce malefica quando alzò la sua mano destra.


Con la mossa di un dito lanciò un raggio nero che, dovunque passava, faceva a pezzi le rocce e i canyon.


Si avvertì un’esplosione e il sangue spruzzò dalla bocca di Li Ling quando venne lanciata a terra in un campo di rocce sgretolate. Si guardò indietro, fissando Yi Fazi senza la minima traccia di sconfitta o obbedienza nel suo sguardo.


Poteva anche essere in una situazione disperata e poteva anche essere sul punto di morire ma sarebbe morta con la sua dignità.


“Amo questo tipo di espressione!” esclamò Yi Fazi. “A casa, tutte le teste degli Immortali uccisi come trofeo dai Patriarchi nel corso della storia hanno la stessa identica espressione! Immortali…” lanciò indietro la testa e rise mentre la sua espressione si trasformava in un ghigno di arroganza.


“Gli immortali devono morire, e tutta la Sfera Immortale verrà distrutta. Chi se ne importa della Sfera dell’Eccelso Immortale e di voi stupidi Immortali!” l’istinto omicida brillò. Yi Fazi avanzò verso Li Ling.


Mosse la mano destra in un gesto simile ad un artiglio, facendo esplodere un enorme potere. Li Ling era semplicemente incapace di combattere o resistere. I suoi occhi, comunque, brillavano di determinazione mentre un’aura di sterminio sorse improvvisamente nel suo corpo.


Aveva scelto di farsi auto esplodere!


“Auto esplosione?” disse Yi Fazi con un leggero sorriso. Velocemente eseguì un incantesimo con la mano destra, rilasciando una specie di magia Daoista che fece tremare Li Ling. Improvvisamente, l’aura distruttiva dentro di lei si disperse. Rimase scioccata nello scoprire che… non poteva più farsi auto esplodere!


“Ho imparato questa magia segreta molto tempo fa per occuparmi di Immortali che cercano di farsi auto esplodere” Proprio quando parlò, Yi Fazi apparve di fronte a Li Ling, sollevò la sua mano destra e la afferrò per il collo, poi la schiacciò a terra. Con espressione e sorriso vile disse: ”D’accordo, ora fai la brava ragazza e permettimi di consumare questo matrimonio. Dopodiché… userò il tuo corpo per il mio battesimo.”


Li Ling stava tremando e si morse il labbro quando ricambiò lo sguardo di Yi Fazi. Fu a questo punto che improvvisamente aprì la bocca, facendo esplodere una luce accecante.


Yi Fazi rimase scioccato: allo stesso tempo, una luce luminosa si sollevò intorno a lui. Il raggio di luce brillò oltre il suo collo. Era una foglia di salice pericolosamente affilata, che per poco non gli aveva aperto la gola.


“Puttana!” ruggì. Dentro di sé era sconvolto. Senza lo scudo di protezione che gli aveva donato il clan, quella foglia di salice lo avrebbe certamente decapitato.


Furioso, stava giusto per strappare la lingua di Li Ling quando, improvvisamente, una sensazione di gelo lo fece guardare in alto, verso l’orizzonte.
Quello che vide fu l’immensa figura di Patriarca Affidabilità che correva verso di lui, mentre sopra di essa si trovava Meng Hao, che lo fissava freddamente.
                


                


                                



