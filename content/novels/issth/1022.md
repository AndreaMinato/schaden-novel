---
weight: 1022
title: Capitolo 1022 - Stai Zitto!
pubDate: 2025-03-17T11:17:35.032Z
tags:
    - issth
---


La voglia di uccidere brillò negli occhi di Meng Hao e la rabbia infuriò nel suo cuore. Non c’era più una grande ostilità tra lui e Li Ling, semplicemente la normale competizione che era solita esserci tra due coltivatori. Riguardo alla faccenda dell’accordo matrimoniale, era qualcosa che era stato deciso anni prima. Nonostante Meng Hao fosse fuggito dal matrimonio, non significava che sarebbe rimasto indifferente mentre Li Ling affrontava un pericolo così serio.


Quello valeva specialmente in una situazione del genere, in cui l’aura di Li Ling era così debole. Prima era stata orgogliosa come i Cieli, ma ora stava esalando il suo ultimo respiro. La furia di Meng Hao bruciò come una fiamma perpetua.


Li Ling era piena di disperazione e voleva morire, ma quando vide Meng Hao, improvvisamente, un leggero luccichio di speranza apparve nei suoi occhi. L’arrivo di Meng Hao era qualcosa che non avrebbe mai potuto predire.


Nel momento in cui lo vide, il suo desiderio di vivere si rinvigorì nuovamente.


“Sei tu… puoi davvero vedermi?” Yi Fazi lo fissò sconvolto per un momento, poi un sorriso crudele si allargò sul suo viso, come se non potesse importagliene di meno. Improvvisamente alzò la sua mano destra, la strinse a pugno e attaccò in direzione della delicata testa di Li Ling.


Voleva ucciderla proprio davanti agli occhi di Meng Hao!


Comunque, in un istante, il Calderone dei Fulmini apparve nella mano di Meng Hao: l’elettricità danzò intorno a lui e i tuoni riempirono il vuoto quando si scambiò di posizione con Li Ling.


Nemmeno Yi Fazi ebbe il tempo di reagire. Improvvisamente, Li Ling apparve sulla testa di Patriarca Affidabilità, dopodiché Guyiding Triplice Pioggia si inginocchiò, le mise le mani sulla fronte e iniziò a curare le sue ferite.


Per quanto riguardava Meng Hao, non appena apparve nella posizione precedentemente occupata da Li Ling, vide il pugno di Yi Fazi precipitare su di lui. Senza un attimo di esitazione, ruotò la sua base di coltivazione facendo emergere la forza esplosiva dei suoi 123 Meridiani Immortali. I 33 Cieli discesero con forza straordinaria. Tutto era direttamente concentrato su Yi Fazi.


I tuoni riecheggiarono e Yi Fazi non poteva crederci. Si fece indietro, evitando l’attacco di Meng Hao, e il suo pugno si trasformò in un incantesimo di sigillo mentre mirava a Meng Hao. Immediatamente, il pitone nero a tre teste dietro di lui ruggì e si lanciò verso Meng Hao come se volesse consumarlo.


“Sono felice che tu ti sia fatto vedere!” rise. “Inizialmente volevo usare te per il mio Battesimo, quindi pensa un po’: tra un anno si festeggerà la tua prima cerimonia commemorativa!”


Yi Fazi buttò indietro la testa e rise: la sua espressione era un’espressione di estasi mentre agitava la mano, facendo crescere rapidamente il pitone nero a tre teste. Forti rumori riecheggiarono mentre avanzava verso Meng Hao.


“Non viene dalla Nona Montagna e dal Nono Mare!” gridò debolmente Li Ling, con viso cinereo. Nonostante Guyiding Triplice Pioggia la stesse guarendo, Li Ling era ancora piuttosto debole.


Per quanto riguardava Patriarca Affidabilità, rimase di lato con gli occhi che facevano avanti e indietro: naturalmente non sarebbe intervenuto, infatti stava persino contemplando l’idea di vedere Meng Hao morto, così da essere finalmente libero.


Stava per scivolare via silenziosamente quando Meng Hao mosse la mano facendo apparire un varco della Quinta Maledizione che iniziò a ruotare intorno alla testa di Patriarca Affidabilità. Questo, che era così spaventato da iniziare a tremare, non osò più muoversi di un centimetro.


Per quanto riguardava Meng Hao, i suoi occhi brillavano d voglia di uccidere. Non appena sentì le parole di Li Ling, guardò verso Yi Fazi e i suoi occhi iniziarono a brillare intensamente.


Eseguì i gesti di un incantesimo con la sua mano sinistra e poi lo indicò.


Immediatamente la testa di un Demone di Sangue si materializzò, ruggendo. Non c’era solo una singola testa, ma 123. Attaccarono, liberando tutto il potere di Meng Hao.


Le 123 teste del Demone di Sangue si fusero immediatamente insieme, trasformandosi in una testa del Demone di Sangue ancora più grande, che si lanciò verso il pitone nero a tre teste. I due si scontrarono a mezz’aria, provocando un fortissimo frastuono, insieme ad un’intensa folata di vento che infuriò in ogni direzione. Meng Hao non si tirò indietro e avanzò ulteriormente, fino a ritrovarsi direttamente di fronte a Yi Fazi, pronto a prenderlo a pugni.


Quell’unico pugno era pieno del potere Immortale interiore di Meng Hao, così come della forza del suo corpo fisico da Vero Immortale. La sua potenza era comparabile a quella di una grandissima magia e conteneva una forza distruttiva incredibile.


La polvere volò in ogni direzione e il vuoto andò in pezzi. Gli occhi di Yi Fazi si spalancarono e un’intensa sensazione di crisi mortale lo scosse. Era venuto a conoscenza del fatto che Meng Hao fosse potente, ma ora… aveva scoperto quanto esattamente lo fosse.


In quel momento di crisi, Yi Fazi buttò indietro la testa e ruggì, poi eseguì un incantesimo a due mani: immediatamente, dal suo corpo fluì una forte luce sotto forma di armatura. L’armatura era dorata e irradiava una luce infinita che lo faceva sembrare ancora più un Vero Immortale di Meng Hao.


Il pugno di Meng Hao tuonò quando si scontrò contro l’armatura di Yi Fazi: in un attimo, sull’armatura si diffusero delle crepe e Yi Fazi venne sbalzato all’indietro. Ad ogni modo, quasi nello stesso istante in cui le crepe si aprirono sull’armatura, queste si ripararono da sole. A quanto pareva, il potere del pugno di Meng Hao non era sufficiente a danneggiare Yi Fazi.


Yi Fazi rise arrogantemente e poi disse: “Meng Hao, giusto? Un Vero Immortale, non è così? Bene, E ALLORA? Non puoi nemmeno rompere la mia Vera Armatura a Piastre! Cosa ti fa pensare di avere qualcosa di abbastanza potente con cui combattermi? Immortale? E’ questo il potere di un cosiddetto Immortale? Portami qualcuna di quelle cose maestose che gli Immortali erano soliti avere un tempo, e fammi vedere! Fammi vedere come dovrebbe essere un Vero Immortale!” mentre Yi Fazi rideva, Meng Hao ascoltava esterrefatto quello che gli stava dicendo, senza avere la più pallida idea di cosa stesse parlando.


“Non capisci? Non mi COMPRENDI? Oh, ora ci sono. Per voi, tutte queste cose sono considerate un grande segreto. Le persone come te ancora non sono qualificate per sapere la verità.” Quando Yi Fazi vide l’espressione di Meng Hao, emise una risata maniacale.


“Stai zitto!” disse freddamente Meng Hao. Improvvisamente tremò, trasformandosi in un enorme Roc dorato che si lanciò verso Yi Fazi ad incredibile velocità. Fu su di lui in un battito di ciglia, con i suoi artigli affilati come rasoi.


Yi Fazi rise freddamente e mosse la mano per evocare una tecnica magica. Incredibilmente si materializzò intorno a lui un pitone nero a nove teste, che ruggì e caricò Meng Hao.


Allo stesso tempo, un simbolo magico apparve in ognuno degli occhi di Yi Fazi, così come sulla sua fronte. I tre simboli magici si fusero insieme, trasformandosi nella formazione di un incantesimo che, anch’esso, era diretto verso Meng Hao.


Il frastuono riempì il vuoto quando Meng Hao squartò il pitone nero e sbatté le ali verso la formazione dell’incantesimo che stava per colpirlo. Improvvisamente apparvero innumerevoli montagne che si unirono insieme fino a formare una catena montuosa, che ricordava una serie di draghi giganteschi.


Gli scoppi riecheggiarono mentre, in un periodo di tempo relativamente breve, i due si scambiarono dozzine di attacchi. Ogni volta che un’abilità divina di Meng Hao finiva su Yi Fazi, comunque, la sua brillante armatura bloccava l’attacco.


Un luccichio spietato apparve negli occhi di Meng Hao quando fece un passo avanti: i Draghi Immortali ruggirono mentre si lanciarono contro Yi Fazi.
Gli scoppi risuonarono ovunque e la terra delle Rovine dell’Immortalità tremò: innumerevoli statue vicine e altre rovine vennero rimandate indietro. La faccia di Yi Fazi si illuminò leggermente e cadde all’indietro, improvvisamente. Allo stesso tempo, però, urlò: “Cielo, maestro dei mortali. Inferno, maestro dei Cieli. Lin, maestro dell’Inferno!” [1]


Le mani di Yi Fazi eseguirono rapidamente un incantesimo a due mani, diffondendo su tutto il suo corpo una serie di strani varchi. Sembravano fondersi con il vuoto intorno a lui, facendolo sembrare strano fino all’inverosimile. Al tempo stesso, un grosso arco nero apparve nelle sue mani.


“I Tre Maestri Annientano gli Immortali!” non appena quelle parole uscirono dalla sua bocca, sulla sua brillante armatura apparve una serie infinita di simboli magici, che si fusero insieme per formare una freccia. L’arco era teso, la freccia scoccò.


Il vuoto vibrò così forte da spezzarsi: la potente freccia sibilò nella volta celeste fino a Meng Hao.


Vedere la freccia avvicinarsi a Meng Hao rese Li Ling molto nervosa. Comunque, non c’era nulla che potesse fare per aiutarlo. Per quanto riguardava il pappagallo e la gelatina di carne e Patriarca Affidabilità, non sembravano affatto preoccupati.


Meng Hao sbuffò freddamente ed estese la sua mano destra, dentro alla quale si trovava una lunga lancia. Aveva la punta bianca e il manico proveniva dall’Albero del Mondo. Non appena apparve, lampeggiarono strani colori e infinite fessure si sparsero ovunque, ricoprendo apparentemente le intere Rovine dell’Immortalità. Meng Hao scagliò la freccia, riempendo la volta celeste di rumori assordanti. La lancia attraversò il vuoto come un drago bianco.


Entrambi i proiettili erano talmente veloci da formare delle onde d’urto ad anello nel vuoto, lungo la loro traiettoria. In un battito di ciglia furono l’una sull’altra e quando entrarono in contatto, un enorme boato si diffuse in ogni direzione.


“Meng Hao, è questo il tuo vero potere? Nessuno dei tuoi attacchi è riuscito a rompere la mia armatura. E’ davvero questo il potere di un Vero Immortale?” quasi nello stesso momento in cui la lancia e la freccia si scontrarono, Meng Hao fece un passo avanti.


“Aspetta e vedrai come la spezzerò,” disse freddamente. Quando fece il primo passo, agitò l’indice destro, lanciando in aria nel cielo stellato una luce sconfinata. In un battito di ciglia, la luce formò un globo grande come un pugno.


Era… il sole!


Non appena il sole apparve, si diffusero ovunque dei varchi incredibili. Ad ogni modo, Yi Fazi continuò a ridere freddamente, come se non gli importasse nulla del sole. Non si ritirò affatto, ma piuttosto avanzò e rivelò un secondo arco con una seconda freccia.


Allo stesso tempo, Meng Hao fece un secondo passo avanti e mosse di nuovo la sua mano destra, facendo apparire l’immagine di un secondo corpo celeste di fianco al sole.


Era… la luna!


Il sole e la luna iniziarono ad orbitare l’uno intorno all’altro, facendo eruttare un’enorme quantità di energia. Gli occhi di Yi Fazi si spalancarono e nello stesso momento Meng Hao fece un terzo passo avanti.


Quando avanzò, fece un altro incantesimo e lo indicò. Incredibilmente, l’immagine illusoria di una montagna apparve tra il sole e la luna!


Era… la proiezione della Nona Montagna!


Il sole e la luna orbitavano intorno alla Nona Montagna!


Si innalzò una fortissima energia che sconvolse totalmente Yi Fazi. All’improvviso, una sensazione di indescrivibile crisi lo riempì, e invece di avanzare, inziò ad indietreggiare.


Con quel quarto passo avanti, si tirò su la manica. I boati riempirono il vuoto quando… una perla nera e una bianca apparvero e iniziarono a circolare intorno alla Nona Montagna e al sole e alla luna!


Delle onde terrificanti fecero spalancare gli occhi di Yi Fazi, che cadde in una scioccante ritirata.


“Una combinazione di tecniche magiche? Questo è… è un tipo di magia complesso che solo grandissimi esperti possono controllare! Come puoi riuscirci?!”


Proprio quando Yi Fazi parlò, l’istinto omicida brillò negli occhi di Meng Hao. Mosse la mano destra e il sole, la luna e le Perle Bianca e Nera continuarono ad orbitare intorno alla Nona Montagna quando si lanciò contro Yi Fazi ad incredibile velocità.


La velocità era talmente elevata che Yi Fazi non riuscì ad evitarlo. Stringendo i denti, ruggì ed eseguì un incantesimo a due mani, poi spinse la sua mano di fronte a sé. L’armatura luminosa iniziò immediatamente a emanare una luce accecante quando utilizzò tutto il potere che poté raccogliere per bloccare l’attacco.


I boati riecheggiarono in ogni direzione: il sole e la luna collassarono e la Nona Montagna andò in pezzi. Le Perle Bianca e Nera si dissiparono, comunque, nello stesso momento, tutta l’armatura di Yi Fazi si ruppe, strato dopo strato.


Yi Fazi tossì una grande boccata di sangue e la preoccupazione dipinse il suo viso. Solo quando stava per ritirarsi a tutta velocità, Meng Hao fece un quinto passo avanti, con il volto ricolmo di furia e desiderio di uccidere.


Fu in quel preciso momento che una voce antica riecheggiò come un tuono da dietro di loro.


“Trattieni la mano!”


Il pappagallo chiuse gli occhi e le sue penne si drizzarono. La gelatina di carne iniziò a tremare e Patriarca Affidabilità girò la testa, con espressione di inedita solennità.




NOTE:


1. Questo passaggio è stato davvero difficile da tradurre, in quanto si tratta di un passaggio rivisitato del famoso filosofo cinese Laozi. Grazie a RWX per l’aiuto. Inoltre, c’è un grande indizio sull’universo di ISSTH qui: siccome in cinese è un po’ più vago e aperto all’interpretazione, questo passaggio è stato al centro di diverse speculazioni da parte dei fan cinesi, una volta uscito il capitolo, e non è mai stato effettivamente spiegato da Er Gen, quindi vi lascio a fantasticarci sopra!


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie!                                


                                



