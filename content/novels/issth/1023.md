---
weight: 1023
title: Capitolo 1023 - L'alleanza della Sfera della Montagna e del Mare!
pubDate: 2025-03-17T11:17:35.032Z
tags:
    - issth
---


Uno strano coltivatore era stato in grado quasi si scovare ed uccidere Li Ling'er!


Stranamente, nessuno del Clan Li intervenne in suo aiuto. La situazione era strana, soprattutto considerando che... il Pianeta Giunco Settentrionale, sul quale si trovava il Clan Li, non era affatto lontano. Nella Nona Montagna e Nono Mare non si indagava più di tanto quando durante un combattimento tra coltivatori comuni ne rimaneva ucciso uno. Tuttavia, se era un Prescelto ad essere ucciso o ferito, la cosa era ben diversa!


In realtà, ben poche persone si sarebbero azzardate a cercare di uccidere un Prescelto, date le conseguenze alle quali sarebbero andate incontro.


Nonostante ciò, quello strano coltivatore voleva chiaramente uccidere Li Ling'er. E per di più... qualcuno era riuscito a manomettere la visione di Meng Hao, in modo che non potesse sapere cosa stava avvenendo.


Era ovvio che quello strano coltivatore non era solo. Doveva per forza esserci qualche esperto estremamente abile nascosto nell'ombra ad assisterlo.
Meng Hao era giunto a tale conclusione ben prima di accorrere in soccorso di Li Ling'er. Ciò non aveva importanza, doveva a tutti costi salvarla.


Pertanto, quando udì qualcuno gridare per impedirgli di sferzare un attacco mortale sul giovane, gridò senza alcuna esitazione: "Patriarca Affidabilità, immobilizza quell'uomo per un quarto d'ora e ti darò cento anni di libertà!" Era solo la terza volta apriva bocca durante l'intera battaglia.


Di primo impatto, Patriarca Affidabilità s'infuriò, non aveva alcuna intenzione di accettare cento miseri anni di libertà. Ma pensandoci meglio, si rese conto che se Meng Hao gli avesse offerto di essere libero per tutta la vita, sarebbe stata sicuramente una menzogna. Ma trattandosi di soli cento anni, sembrava molto più plausibile.


"Fandonie!" urlò. I suoi occhi scintillarono di ferocia, alzò improvvisamente la testa e fissò l'uomo anziano che si stava dirigendo verso di lui, poi lanciò un urlo.


In quel medesimo istante, si scagliò verso l'anziano, mentre bagliori di luce oscura si accendevano attorno a lui.


Quell'uomo anziano non era altri che colui che aveva accompagnato Yi Fazi per tutto quel tempo. Il Suo Protettore del Dao!


Quando vide il Patriarca Affidabilità piombare verso di lui, spalancò gli occhi colmi di terrore. Incerto sul da farsi, fece un gesto con la mano, al quale si materializzò un'enorme creatura illusoria simile ad un girino.


Era nera come la pece e non aveva gli occhi. Non appena si materializzò, spalancò la bocca e si scagliò verso Patriarca Affidabilità come per ingoiarlo.


"Stupefacentissimo Super Attacco Magico!" ruggì il Patriarca Affidabilità, mentre si precipitava su di lui. Ascoltando le sue stesse parole, rimase sorpreso e si domandò per quale motivo avesse scelto proprio quelle. In ogni caso, erano abbastanza appropriate.


Il Patriarca Affidabilità esplose in tutta la sua potenza riempiendo l'aria di boati. In un'altra situazione, l'anziano non si sarebbe fermato a tali parole.
Tuttavia, fu in quel momento che si rese conto che Patriarca Affidabilità emanava numerosi raggi di luce. Abbassò il viso immediatamente, come se si fosse appena ricordato di qualcosa. Sembrava basito e terrorizzato dai raggi di luce e fece il possibile per evitarli. Di conseguenza, non poté avanzare oltre.


Meng Hao non si guardò indietro né tantomeno rallentò la sua corsa. In un battito di ciglia, arrivò sopra Ya Fazi. Serrò il pugno e con gli occhi trasudanti intento omicida iniziò a sferzare pugni, deciso a distruggere l'indifeso Yi Fazi.


Il cuore di Yi Fazi martellava nel petto. Nel suo Reame, ricopriva una posizione prestigiosa. Altrimenti, non si sarebbe mai qualificato per una Prova del Fuoco nella Nona Montagna e Nono Mare, sorvolando sul fatto che aveva un Protettore del Dao a vigliare su di lui.


Tuttavia, la sua esperienza non era comparabile a quella di Meng Hao. Né tantomeno erano paragonabili in termini di ferocia. Yi Fazi non poteva immaginare tutto ciò che Meng Hao aveva passato.


In quel momento di estremo pericolo, sul volto di Yi Fazi si disegnò un'espressione di pazzia. Si morse la punta della lingua per poi sputare una boccata di sangue, che trasformò poi in un enorme lago color sangue che sfrecciò verso Meng Hao.


Quando vi fu l'impatto tra il lago e il pugno di Meng Hao, il lago evaporò, trasformandosi in una nebbia color sangue che si dissolse rapidamente. Il pugno invece... attraversò la nebbia per colpire Yi Fazi direttamente sul petto.


Vi fu un boato, accompagnato da scricchiolii. Il petto di Yi Fazi si schiacciò facendo spruzzare il sangue spruzzò dalla sua bocca. Cadde a terra e percepì 123 esplosioni di energia dentro di sé. In un battito di ciglia, esplose.


Meng Hao si accigliò vedendo il sangue del suo nemico formare una figura fluttuante, che emananva terrificanti increspature di potere.


"Meng Hao!! Ti ucciderò!! TI UCCIDERÒ!!


"Hai distrutto il mio corpo magico preferito! Ti prenderò... e ti trasformerò nel mio nuovo corpo magico! Meng Hao, ti voglio morto, MORTO, MORTOOO!"


Da quel nuovo corpo, colmo di rancore e pazzia, risuonarono ululati infernali.


Mentre le parole riecheggiavano, i pezzi di carne si ricomposero a formare qualcosa ben diverso da Yi Fazi, bensì...


Una creatura a tre teste con una lunga coda ondeggiante. Non aveva le sembianze né di un umano né di un Demone!


La prima testa sembrava quella di Yi Fazi, la seconda era per metà umana e per metà quella di un pitone, feroce e fiero. La terza testa era quella di un serpente a tutti gli effetti, con tanto di lingua biforcuta e scattante.


"Meng Hao," urlò con voce incredibilmente penetrante. "Ti farò a pezzi! Mi battezzerò con il tuo sangue per completare la mia consistenza Immortale!"


Alla vista del nuovo corpo di Yi Fazi, Meng Hao spalancò gli occhi. Anche Li Ling'er lo vide, e il cuore cominciò a martellarle nel petto.


La mente di Meng Hao ebbe un sussulto. Non aveva mai visto niente di simile prima. Aveva visto Demoni, personificazioni di montagne o fiumi, ma quelli erano veri Demoni Maggiori.


Non aveva mai visto niente che somigliasse vagamente a quella creatura. Sembrava una bestia, ma non lo era. Somigliava a un coltivatore, ma non lo era.


Ma la cosa più scioccante era che... la Giada del Sigillo del Demone nella borsa da trasporto di Meng Hao aveva iniziato a vibrare come mai prima di quel momento.


Tali vibrazioni erano persino superiori a quelle che aveva percepito quando aveva acquisito la Quinta Maledizione, o quando aveva incontrato il Sigillatore del Demone della Sesta Generazione.


Era come se un'ostilità ed un odio indelebili fossero improvvisamente esplosi dalla Giada del Sigillo del Demone con un'intensità incredibile.


"Un ribelle di una Sfera Minore! Linea di sangue del Clan Zheng! Quando noi Sigillatori del Demone ci imbattiamo in uno di questi, DEVE MORIRE!


"Morire. Morire. MORIRE!! MORIREEE!!" Nella mente di Meng Hao riecheggiava la voce antica della Giada del Sigillo del Demone. Un'intensa aura omicida esplose dal suo meridiano Immortale Sigillatore del Demone, che iniziò immediatamente a ruotare.


Sembrava che, se Meng Hao non avesse trucidato quel cosiddetto ribelle del Reame minore, il suo meridiano Immortale del Sigillo del Demone non lo avrebbe più accettato!


Meng Hao non aveva mai provato una tale ostilità e follia in tutta la sua vita.


Quasi nello stesso istante in cui Yi Fazi si manifestò nelle sue vere sembianze, l'anziano che si stava battendo con il Patriarca Affidabilità s'infuriò.
"Pazzo! IMBECILLE! T-t-tu... dannazione, hai già perso! Perché non te ne sei semplicemente andato! Perché sei così idiota da rivelare le tue vere sembianze qui! Dannazione! DANNAZIONE! Tutti voi del Clan Zheng siete degli IDIOTI!!!"


Era fuori di sé dalla rabbia, al punto che tremava. Sul suo viso, oltre alla rabbia, era evidente la paura e la preoccupazione. Era come se rivelando le sue sembianze Yi Fazi avrebbe scatenato una catastrofe in grado di far tremare il Cielo e distruggere la Terra.


Nello stesso istante in cui Yi Fazi rivelò il suo corpo, dal Palazzo degli Antenati nella Nona Montagna del Clan Ji si levò un ululato, che riecheggiò in tutta la Nona Montagna e Nono Mare.


Tuttavia, non tutti lo poterono udire. Solo gli esperti del Reame del Dao furono in grado di sentirlo.


Era un suono che non udivano da molto, molto tempo!


Quel grido terrificante fece tremare i volti di tutti i Patriarchi del Reame del Dao della Nona Montagna e Nono Mare.


Sopratutto le Tre Grandi Società Daoiste. Tutti i loro esperti del Reame del Dao si precipitarono fuori, con espressioni serie e nervose disegnate sui loro volti.


Anche l'intero Clan Ji della Nona Montagna era scioccato. I loro esperti del Reame del Dao ansimavano affrettandosi verso il retro del Palazzo degli antenati del Clan Ji, dove... in cima alla Nona Montagna, c'era una pozza celeste!


Le sue acque erano trasparenti come vetro, coperte da un fascio di nebbia bianca. Tuttavia, in fondo al laghetto, si potevano vedere nove calderoni di bronzo. Ognuno di essi sembrava estremamente antico, come se si trovassero lì da tempi immemori.


In mezzo ai nove calderoni, vi era... un'enorme tartaruga Xuanwu.


Quella tartaruga Xuanwu e quei nove calderoni non appartenevano al Clan Ji.


Infatti, si poteva dire che non appartenevano proprio a nessun clan o setta. Essi appartenevano... alla Nona Montagna!


Il clan o la setta che fosse diventato il Signore della Nona Montagna e Nono Mare ne avrebbe preso il controllo!


Il dorso della tartaruga Xuanwu era cosparso di spine appuntite, ognuna delle quali era ricoperta da innumerevoli simboli magici. Con il dorso leggermente fuori dall'acqua, aveva un aspetto incredibilmente fiero. Era rimasta in quella esatta posizione per anni, immobile, come fosse una statua.


Tuttavia, poco prima, la gigantesca tartaruga Xuanwu si era mossa improvvisamente! La terra tremò quando si alzò e lanciò un lamento terrificante, che risuonò in tutto il cielo stellato.


Tutto tremò, l'acqua del laghetto si agitò. I nove calderoni iniziarono a tremare.


Gli esperti del Reame del Dao del Clan Ji si facevano sempre più nervosi. Guardarono la tartaruga Xuanwu e abbassarono il volto.


Quel lamento sembrava indicare che la tartaruga Xuanwu stesse sperimentando una sofferenza indescrivibile.


"Che è successo? Per-perché la tartaruga Xuanwu grida di dolore!?!?"


"Può essere che qualcuno si sia infiltrato nel nostro Clan Ji?!?!"


"No, non credo. Ora che ci penso, c'è una leggenda nella Nona Montagna..."


Mentre persino gli esperti del Reame del Dao tremavano scioccati, un'enorme occhio si materializzò nel cielo sopra alla Nona Montagna!


All'interno dell'occhio si poteva intravedere l'immagine di un uomo anziano seduto a gambe incrociate in meditazione.


Nel momento in cui apparve l'occhio, tutta la Nona Montagna e il Nono Mare tremarono.


Una voce antica si levò all'improvviso dall'occhio:"Degli Esterni sono entrati nella Nona Montagna e Nono Mare! Rispettate l'antico trattato dell'Alleanza dell Reame della Montagna e del Mare! Trucidate gli Esterni!
                                


                                



