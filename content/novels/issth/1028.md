---
weight: 10280
title: Capitolo 1028 - Rubi il Mio Business?!?!
pubDate: 2025-03-17T11:17:35.033Z
tags:
    - issth
---


Gli occhi di Meng Hao tremavano, mentre nel frattempo dava un colpetto alla sua borsa da trasporto facendo così uscire la piuma nera, un oggetto che poteva usare per cambiare la sua aura e il suo aspetto, il quale riteneva una parte fondamentale del suo inventario.


Tuttavia, era anche conscio che i coleotteri neri avevano delle caratteristiche speciali. L’ultima volta che venne qui, fu solo grazie all’utilizzo della piuma nera e all’aiuto della gelatina di carne che riuscì ad ottenere una manciata di erbe medicinali da questa zona.


Meng Hao sapeva che l’abilità di mutamento dell’aura della piuma nera avrebbe avuto effetto sui coleotteri neri solo per un breve periodo di tempo, prima di diventare inefficace.


“Se ci fosse un modo di distrarli continuamente, allora l’effetto della piuma verrebbe massimizzato,” pensò con gli occhi luminosi. Aveva notato da tempo che l’ammasso di terra, il quale conteneva il giardino di erbe medicinali, non rimaneva in un luogo fisso all’interno del vuoto. Piuttosto, fluttuava in giro come se non fosse sottoposto alle alla legge naturale. In verità, sembrava esserci una sorta di schema nei suoi movimenti.


Dopo aver ragionato per un lungo momento, gli occhi di Meng Hao tremarono e poi iniziò a volare nell’aria. Dopo aver calcolato la traiettoria della massa di terra che conteneva il giardino di piante medicinali, iniziò a volargli davanti. Ogni volta che incappava in alcuni tratti di rovine che fluttuavano nel vuoto, ci lanciava dentro una pietra spirituale immortale sigillata.


“Tenendo conto della velocità con cui si sta muovendo questo ammasso di terra,” mormorò, con occhi che emanavano luce, “dovrebbe passare vicino questo gruppo di rovine nei prossimi gironi.”


Continuò a procedere un altro po’ oltre, fino a che piantò un totale di dieci pietre spirituali immortali all’interno di vari luoghi. In seguito si diresse velocemente di nuovo in direzione del giardino di erbe medicinali e si nascose vicino il posto in cui aveva nascosto la prima pietra spirituale immortale. Li, rimase pazientemente in attesa.


Passò del tempo. Presto, dopo che trascorse abbastanza tempo da far bruciare un bastoncino di incenso, apparve la massa di terra che conteneva il giardino di piante medicinali, mentre fluttuava attraverso il vuoto diretta verso il pezzo di rovine in cui si stava attualmente nascondendo Meng Hao.


Velocemente Meng Hao riesaminò il suo piano, poi senza la minima esitazione, compì un incantesimo con la sua mano destra e puntò un dito verso la pietra spirituale immortale sigillata nelle vicinanze. L’ondulazione di un dito rimosse il sigillo sulla pietra spirituale immortale, rivelandone così l’aura.


Nel momento in cui l’aura si diffuse, la massa di terra tremò ed innumerevoli coleotteri neri si alzarono con follia in aria. Si trasformarono in una tempesta di vento nero composta di coleotteri, erano decine di migliaia. Alla fine, presero la forma di un’enorme mano che si lanciò contro Meng Hao.


Rimbombi e suoni sibilanti riempirono l’aria, mentre i coleotteri neri si avvicinavano a Meng Hao. Fu in questo momento che Meng Hao tirò fuori la piuma e la attivò.


Immediatamente, cambio le sue fattezze in modo da non sembrare più un coltivatore. Contrariamente a prima, aveva ora l’aspetto di un coleottero nero, con un’aura molto simile alla loro.


In quel momento, la massa di insetti che formava la tempesta si lanciò nelle rovine in cui lui si stava nascondendo. Velocemente Meng Hao si mischiò nella folla di insetti, con il cuore che palpitava, cercando di sembrare tanto feroce e brutale quanto loro. Iniziò persino a ruggire nello stesso modo dei coleotteri, cercando di imitarli nel miglior modo possibile, mentre iniziavano a combattere tra di loro nel tentativo di aggiudicarsi la pietra spirituale immortale.


Alcuni momenti dopo, l’intera distesa di rovine collassò a causa del potere esercitato dalle decine di migliaia di coleotteri neri, in seguito le macerie vennero voracemente consumate dagli insetti.


I crepitii che risuonavano mentre i coleotteri mordevano i pezzi delle rovine, fecero martellare il cuore di Meng Hao. Secondo la sua prospettiva, nemmeno i denti di Ciccio potevano essere paragonati alle loro mandibole.


Per quanto riguarda la pietra spirituale immortale, uno dei coleotteri più veloci fu in grado di consumarla. Meng Hao rimase a guardare mentre l’insetto emetteva delle urla agonizzanti. Della luce nera si sollevò dal coleottero, girandogli intorno mentre… un vago Occhio Fantasma divenne visibile.


Gli altri coleotteri intorno a quest’ultimo, lo guardavano con una fredda follia nei loro occhi, come se volessero attaccarlo, farlo a pezzi e mangiarlo. Tuttavia, prima che potessero anche solo iniziare a muoversi, Il coleottero nero con l’Occhio Fantasma guardò in alto e ruggì. La semplice minaccia contenuta in quel ruggito fece arretrare immediatamente tutti gli altri coleotteri neri.


Meng Hao guardava sorpreso. Poi, perso nei suoi pensieri, iniziò a seguire l’armata di coleotteri neri mentre volava in cerchio alcune volte, per poi dirigersi nuovamente verso la massa di terra che conteneva il giardino di erbe medicinali.


Continuò a muoversi con cautela, mentre volava con i coleotteri. Occasionalmente faceva dei rumori con la mandibola, altre volte ruggiva, tutto in modo da apparire esattamente uguale agli altri coleotteri. Dopo essere tornati alla massa di terra, fece in modo di non sembrare sospetto agli occhi degli altri coleotteri neri.


Quando tutto si acquietò, rimase fermo sul terreno, prono, i suoi occhi si spostavano da una parte all’altra. Alla fine, con lentezza iniziò a muoversi furtivamente in un’area posteriore rispetto a dove si trovavano la maggior parte dei coleotteri, precisamente dove stava crescendo un Bocciolo del Sole. Improvvisamente si vide un fascio di luce mentre il Bocciolo del Sole spariva all’improvviso.


Meng Hao era nervoso, ma allo stesso tempo eccitato. In seguito, iniziò a muoversi con attenzione verso un’altra direzione. Quando incontrava altri coleotteri neri, emetteva dei suoni con la mandibola e ruggiva, come se volesse ricordare agli altri coleotteri neri… che lui era esattamente come loro.


Sfortunatamente, il suono del suo ruggito non era molto simile al loro. Tuttavia, Meng Hao era uno studioso desideroso e quindi iniziò ad imitarli costantemente in modo da farlo sembrare esattamente uguale al loro.


Se un conoscente di Meng Hao avesse modo di assistere a questa scena rimarrebbe sicuramente estremamente scioccato, pensando che fosse una situazione inconcepibile. Tuttavia, Meng Hao stava iniziando a diventare molto eccitato.


“Ricco!” pensò. “Diventerò ricco!” Strisciò in avanti sorpassando un coleottero dopo l’altro, prima raccolse dei Rampicanti dell’Illuminazione di Immortalità, poi adocchiò una chiazza di Erbe dello Spirito Divino. Con occhi raggianti, strisciò in avanti.


Fu in questo modo che Meng Hao raccolse in fretta sette o otto piante medicinali diverse. Il bagliore nei suoi occhi si fece sempre più luminoso. Ad un certo punto, si voltò e notò un piccolo albero viola poche dozzine di metri nella distanza.


“L’Albero del Fulmine Viola!” pensò, leccandosi la mandibola. Aveva appena iniziato a strisciarci incontro quando, all’improvviso, uno dei vicini coleotteri neri iniziò a fissarlo con freddezza, come se stesse esitando riguardo qualcosa.


Meng Hao si bloccò nervosamente. Sapeva, che un singolo urlo del coleottero nero avrebbe potuto incitare tutti gli altri coleotteri circostanti facendoli diventare frenetici.


Nel tentativo di impedirgli di emanare un ruggito di allarme, Meng Hao aveva fatto finta di essere ancora più feroce e selvaggio di loro. Aveva iniziato a ruggirgli contro minaccioso, come se fosse sul punto di attaccarlo.


Al momento il coleottero di fronte a lui stava tremando come se fosse stato preso dalla rabbia e la usa espressione si fece estremamente feroce mentre guardava Meng Hao.


Meng Hao lo fissò di rimando, compiendo poi alcuni minacciosi passi in avanti mentre continuava a ruggire.


Dopo un lungo momento, il coleottero nero si ritirò, lasciando il passo a Meng Hao. Con il cuore che gli palpitava, lentamente sorpassò il coleottero, poi si affrettò verso il piccolo albero viola. Un bagliore istantaneamente circondò l’albero che all’improvviso scomparve.


La scomparsa dell’albero apparentemente sconvolse in qualche modo l’equilibrio, di conseguenza i coleotteri neri finalmente capirono che qualcosa non quadrava. L’intero ammasso di terra tremò, mentre i coleotteri si sollevarono per aria uno dopo l’altro. In maniera molto agitata, iniziarono a volare in cerchio a bassa quota, perlustrando l’area senza sosta.


Anche Meng Hao si sollevò in aria, facendo finta di essere alla ricerca di qualcosa.


Sempre più coleotteri iniziarono a volare in aria, facendo così intorpidire lo scalpo a Meng Hao. Sapeva che se i coleotteri avessero continuato a cercare, alla fine lo avrebbero scoperto. Il suo cuore iniziò a martellagli nel petto quando, di colpo, davanti a lui nel vuoto, vide uno dei posti in cui aveva precedentemente piazzato una pietra spirituale immortale. Immediatamente, rimosse il sigillo alla pietra che iniziò a rilasciare la sua aura.


Non appena l’aura si propagò verso l’esterno, dei rimbombi riempirono l’aria. I coleotteri neri che circondavano Meng Hao caddero in preda alla pazzia. Con occhi cremisi, si voltarono verso il mondo fuori dalla massa di terra e fecero carica in avanti, Meng Hao insieme a loro.


Ancora una volta, un gruppo di rovine venne fatto a pezzi ed assimilato. Un altro coleottero nero consumò la pietra spirituale immortale e un Occhio Fantasma apparve sulla sua schiena. Successivamente, tutti i coleotteri tornarono nel giardino di piante medicinali. Ancora una volta, Meng Hao iniziò a scorrazzare in giro raccogliendo piante medicinali.


Ogni volta che i coleotteri neri lo individuavano, Meng Hao rimuoveva il sigillo ad una delle pietre spirituali immortali. Fu in questo modo che passarono diversi giorni. Meng Hao si era abituato alla routine e aveva già messo le mani su più di settanta tipi di piante medicinali.


Inoltre, avendo testato il suo ruggito svariate volte, adesso era quasi identico a quello dei coleotteri veri.


“Questa volta ho fatto Jackpot!” pensò eccitato mentre si dirigeva verso un Fiore dello Spirito della Tartaruga. Improvvisamente, tutti i coleotteri intorno a lui iniziarono ad agitarsi, persino a ruggire. Iniziarono inoltre ad alzare le loro teste per poi guardare in alto nel cielo, i loro occhi erano freddi.


Meng Hao fissava scioccato e senza nemmeno pensarci, iniziò a ruggire anche lui insieme agli altri coleotteri. Non appena vide quello che stavano osservando, i suoi occhi si spalancarono per lo shock. Lontano nella distanza,il precedentemente immobile vuoto era ora disturbato da delle increspature.


Le increspature si diffusero come onde sulla superficie di uno stagno, nel mezzo di queste ondulazioni poteva essere vista una figura, che si lanciava senza sforzo attraverso il vuoto, come se… stesse semplicemente camminando!


Era una donna che indossava una lunga veste rosa. I suoi lineamenti erano stupendi e anche se non sembrava avere molti anni, trasudava lo stesso un’aria antica. Aveva una lanterna nella sua mano, la quale emanava luce tutto intorno a lei mentre camminava.


Sembrava essere un tipo di persona particolarmente cauto e non appena si assicurò che niente era fuori posto nell’area circostante, si rilassò leggermente.


Quasi nello stesso momento in cui apparve la donna, i coleotteri neri, insieme a Meng Hao, ruggirono e iniziarono a volare verso di lei con aggressività.


Tuttavia, non appena i coleotteri neri si avvicinarono, lei sollevò la lanterna sopra la sua testa e poi aprì un lato rivelando la candela che si trovava al so interno. Sopra il porta candela si trovava un piccolo ramo bianco, che al momento stava bruciando rilasciando una tremolante fiammella. La donna non si fermò nemmeno per un solo istante; velocemente si fece un taglio sulla punta del suo dito e fece cadere una goccia del suo sangue sulla fiamma.


Quando il sangue colpì la candela, si trasformò in una nuvola di fumo la quale si diffuse in direzione dei coleotteri in arrivo. In un battito di ciglia, il fumo li aveva circondati tutti, incluso Meng Hao.


Immediatamente, i coleotteri intorno Meng Hao si fermarono sul posto, sembravano intorpiditi. Meng Hao rimase scioccato e a bocca aperta, fino a quando realizzò che il fumo non aveva effetto su di lui.


Anche se si era diffuso molto in fretta, la luce iniziò velocemente ad affievolirsi. Dopo un momento di riflessione, Meng Hao si rese conto che sarebbe durato solo il tempo che ci impiega un bastoncino di incenso a bruciare.


La cosa che vide in seguito fu la donna vestita di rosa, che sembrava estremamente soddisfatta con se stessa, mentre si affrettava verso l’ammasso di terra sottostante. Atterrò sulla terra, mandando del fumo in ogni direzione in cui si dirigeva e facendo cadere così in coma tutti i coleotteri che si erano appena sollevati da terra. Con attenzione iniziò a procedere sempre più avanti mentre nel frattempo raccoglieva piante medicinali.


“Rubi il Mio Business?” pensò Meng Hao adirandosi all’istante. Una delle cose che odiava di più nella sua vita erano le persone che cercavano di rubare i suoi affari. Precedentemente, era stato spaventato a morte mentre cercava di raccogliere le piante medicinali di quest’area. Aveva usato più di dieci pietre spirituali immortali, aveva speso persino diversi giorni facendo finta di essere un insetto, ma comunque alla fine i suoi sforzi gli avevano permesso di raccogliere settanta piante medicinali. Tuttavia, questa giovane donna aveva usato solo una lanterna, ma nonostante il minimo sforzo era riuscita a raccogliere dieci piante in un colpo solo! Questo era qualcosa che Meng Hao non poteva accettare.


“Odio chi imbroglia! Questa giovinetta è un’imbrogliona!” Adirato, Meng Hao digrignò i denti mentre guardava la donna che raccoglieva veloce come il vento sempre più piante medicinali. Alla fine, decise di agire e si lanciò in avanti; il fumo che era stato usato per far cadere in trance i coleotteri non aveva assolutamente nessun effetto su di lui.


Nell’istante in cui si mise in moto, la giovane donna si voltò a guardarlo e spalancò la bocca scioccata.


Mentre lei guardava, Meng Hao emanò il miglior ruggito da coleottero nero che riusciva ad emettere, un ruggito che era… sorprendentemente fedele a quello dei veri e propri coleotteri neri.
.
                                


                                



