---
weight: 10300
title: Capitolo 1030 - Su Yan!
pubDate: 2025-03-17T11:17:35.034Z
tags:
    - issth
---


Era vero che le pietre dello spirito immortale erano preziosissime, e che Meng Hao non ne aveva una risorsa infinita. Ne aveva solo… circa un milione.


Quando la giovane donna sotto forma di scarabeo aveva sputato la nebbia e si era fatta indietro per evitare gli scarabei in arrivo, Meng Hao aveva riso freddamente. Quando si sollevò a mezz’aria mosse la mano destra, lanciando altre due pietre dello spirito immortale in direzione della donna, tagliandole la via di fuga. Non appena le pietre dello spirito immortale apparvero, i coleotteri neri impazzirono.


Una grande quantità di scarabei volarono in aria, almeno 40-50000 di loro. Riempirono il cielo e coprirono la terra quando si lanciarono contro la giovane donna.


I suoi occhi si spalancarono quando vide quella massa confusa di insetti: a quel punto era ormai completamente convinta che quei tesori fossero estremamente rari, perciò, stringendo i denti, decise di ritirarsi nuovamente. Nel suo tentativo di evitare gli scarabei fu costretta addirittura ad usare il teletrasporto.


“Semplicemente non riesco a credere che abbia ancora molte di quelle pietre!” pensò tra sé, prendendo un profondo respiro. Nonostante avesse iniziato a ridere freddamente, era seriamente sconvolta da quelle pietre nere.


Successivamente, Meng Hao iniziò a lanciare altre pietre dello spirito immortale. Questa volta, ne lanciò cinque. Quando caddero, il corpo della giovane donna brillò di luce non appena riuscì ad evitarle. La terra tremò quando un largo numero di coleotteri neri volò in tutte le direzioni e caricò verso la donna.


Nonostante il suo cuore stesse palpitando, la giovane donna guardò verso Meng Hao e un freddo sorriso le incurvò le labbra.


“Quante altre ne puoi avere?” Meng Hao rispose buttandogliene contro altre dieci, ponendo così la giovane donna in una pessima posizione.
Comunque, questa rimase convinta del fatto che a Meng Hao non potessero rimanere ancora molte pietre.


“Aspetta solo di rimanere senza quelle cose! Con tutti questi insetti intorno, sarai tu quello che si scontrerà con un tetro destino!” stringendo i denti, la giovane continuò a dirsi che tutto quello che doveva fare era resistere ancora un pochino, e poi avrebbe vinto. Dopotutto, poteva facilmente nascondere la sua aura dagli scarabei, mentre Meng Hao non era in grado di farlo.


Per questo, era certa di dover solo sopportare il trambusto creato dalle pietre dello spirito immortale per avere la vittoria in pugno.


“Le finirà presto! Non può certo averne più di una dozzina!” strinse la mandibola mentre era costretta ad evitare gli scarabei impazziti. Comunque, a causa del grande numero di insetti in quell’area, si ritrovò presto sommersa.


Meng Hao rimase sospeso a mezz’aria mentre l’area intorno a lui era completamente priva di insetti. Guardò in basso verso l’incredibile quantità di insetti e verso la donna che si stava teletrasportando, poi mosse la mano lanciando altre cinque pietre. Poi altre cinque. E altre cinque…


Nel tempo di qualche respiro, Meng Hao lanciò più di una quarantina di pietre dello spirito immortale, ognuna delle quali incitava un rivoltoso coleottero nero, provocando lo stupore della giovane donna.


“Impossibile! Come fai ad averne ancora?!” chiese la giovane donna evitando gli insetti. Per lei le pietre dello spirito immortale erano delle vere e proprie armi puntate contro di lei e pronte a spararle senza pietà. Aveva anche considerato l’idea di raccoglierle e metterle nella propria borsa da trasporto ma lo sguardo maniacale degli scarabei l’aveva fatta desistere. Aveva paura che se ne avesse afferrata una gli insetti avrebbero potuto ridurle la mano a brandelli. Tutto quello che poteva fare era scappare. Per quanto riguarda Meng Hao, però, siccome continuava a lanciare le pietre, stava praticamente controllando i coleotteri neri, costringendoli ad inseguire la donna con aria omicida.


“Dannazione, dannazione!” pensò terrorizzata, mentre iniziava a pentirsi di aver tentato così malamente di mandare via Meng Hao. Se avessero cooperato non si sarebbe mai ritrovata in quel pericolo.


Il tempo passò… altre dieci pietre… venti, trenta, quaranta… il sangue colò dalla bocca della giovane donna mentre cercava disperatamente di evitare gli insetti. A quel punto, stava fissando con rabbia Meng Hao mentre questo continuava a lanciarle pietre dello spirito immortale. Le sue risorse sembravano infinite, tanto che la sicurezza della giovane stava iniziando a crollare.


“Dimmi solo quante altre pietre hai?!” mentre guardava verso l’apparentemente infinita quantità di pietre dello spirito immortale che le venivano lanciate, il suo scalpo iniziò gradualmente a diventare insensibile. Quello accadde particolarmente quando i posti disponibili per il teletrasporto diminuirono sempre più. Presto, i suoi occhi iniziarono a spalancarsi increduli e sconvolti.


“Impossibile!” pianse con voce roca. Non osava quasi credere a quello che stava vedendo, ovvero alle 300 pietre dello spirito immortale che volavano in aria verso di lei come frecce.


“Ne ho quante ne voglio, di queste pietre dello spirito immortale!”” rispose urlando Meng Hao, suonando molto scocciato. Dentro di sé, era piuttosto orgoglioso di essere così ricco da poter usare tutte quelle pietre per distruggere il suo avversario. Era una sensazione di dominio.


Nonostante fosse stato un po’ impulsivo nel lanciarle altre 300 pietre, quella nuova carica riempì il cielo, lanciandosi contro la donna. Come risultato la terra si scosse e innumerevoli coleotteri neri volarono via. Ce n’erano alcuni simili a quelli del Reame Immortale o del Reame Antico. Ondate terrificanti si diffusero in tutte le direzioni e più di 100000 scarabei riempirono il cielo.


La giovane donna era spaventata e sconvolta. Mai nella sua più selvaggia immaginazione avrebbe previsto di incontrare un oggetto capace di provocare quel tipo di reazione ai Coleotteri dall’Occhio Fantasma, e nemmeno una situazione in cui Meng Hao… avrebbe avuto così tanti di quegli oggetti!


Centinaia di pietre dello spirito immortale vorticarono in aria. 100.000 coleotteri neri erano in completo stato di confusione e gridavano con gli occhi di un rosso brillante. Combatterono persino tra loro mentre caricavano la giovane donna, che ora era certa di stare per essere fatta a pezzi da quell’attacco violento.


Ma quando serrò con forza la mascella i suoi occhi brillarono di determinazione: quando i coleotteri neri si avventarono su di lei, questa si circondò improvvisamente di nebbia. In un battito di ciglia si trasformò dal coleottero nero che era in una coltivatrice. Poi mosse la mano verso le terre sotto di lei, scagliandosi in un violento attacco.


Era difficile dire quale abilità divina avesse usato per attaccare, ma fece materializzare un enorme albero sotto di lei.


Era alto come minimo 3000 metri e conico, con la punta all’ingiù. Quando mosse il palmo verso il basso l’albero iniziò a scendere. In pochi secondi si schiantò contro la terra come un gigantesco chiodo, piantandosi al suolo.


Un enorme rombo si avvertì quando il gigantesco albero-chiodo affondò nel terreno.


Successivamente, un urlo penetrante si avvertì dal basso, mentre tutto sembrava sul punto di crollare. Moltissime piante medicinali venero distrutte quando il grido riecheggiò, scuotendo ogni cosa nelle vicinanze dentro le Rovine dell’Immortalità.


La nuca di Meng Hao formicolò quando vide le terre sotto di lui trasformarsi in uno coleottero nero gigantesco. A quanto pareva, l’albero-chiodo si era piantato direttamente nel suo corpo, facendogli emettere un ululato di dolore. Senza la minima esitazione Meng Hao volò alto nella volta celeste.
Per quanto riguardava i 100000 coleotteri neri, l’ululato sembrava averli riportati alla tranquillità. Si voltarono tutti, ignorando la giovane donna e volando direttamente verso il grande albero-chiodo.


La faccia della donna vestita di rosa era cinerea e stava annaspando per respirare quando decise di fare la stessa cosa che aveva fatto Meng Hao: volare via.


Due raggi di luce brillarono nella distanza mentre l’ululato cresceva sempre più rabbioso. L’intensità del ruggito ferì Meng Hao quando gli penetrò le orecchie: il sangue spruzzò dalla sua bocca quando la sua base di coltivazione tremò selvaggiamente, forzandolo a stabilizzarla.


La giovane donna barcollò un pochino mentre il sangue usciva dalla sua bocca. I suoi occhi erano pieni di terrore mentre ripensava al giardino delle piante medicinali, mormorando qualcosa.


Meng Hao non riuscì a sentire esattamente le sue parole. Il suo cuore batteva all’impazzata mentre accelerava; la giovane donna, consapevole di aver provocato un disastro, accelerò impallidita.


Il suono dell’ululato riecheggiò intorno a loro, diffondendo ovunque delle terribili onde. La terra tremò e si poterono sentire degli scricchiolii molto evidenti. Enormi fessure si distribuirono in tutte le direzioni, ognuna delle quali era larga centinaia di metri e piena di una brillante e misteriosa luce.
Da quelle fessure uscivano anche banchi di nebbia, così come ghiaccio che si spargeva su tutto il terreno.


Allo stesso tempo si avvertì un ronzio che divenne sempre più forte e intenso ad ogni momento. Nel tempo di qualche respiro innumerevoli coleotteri neri volarono fuori da quelle fessure, trasformando l’armata di 100000 scarabei in un’armata da centinaia di migliaia di elementi che sembravano offuscare la volta celeste sopra di loro. Volarono e ronzarono trasformandosi in un mare di insetti che ricordava una gigantesca mano nera come la pece e che si lanciò contro Meng Hao e contro la donna. Da come stavano le cose… gli scarabei non si sarebbero fermati finché non li avessero uccisi.
Quando Meng Hao vide il numero di insetti che stavano uscendo da quelle fessure, la sua testa formicolò.


“E’ tutta colpa tua!” gridò con furia. “Stavo solamente raccogliendo delle piante! Perché hai dovuto provare a rovinare tutto? Se non avessi fatto nulla a quest’ora non ci starebbero inseguendo!”


“Questo è proprio quello che volevo!” replicò la donna, suonando un po’ sarcastica. “Cosa vuoi fare eh? Io voglio che i Coleotteri dall’Occhio Fantasma mi inseguano, se hai un problema con questo allora parlane con loro!” Meng Hao era incredibilmente furioso. Per quanto fosse preoccupato, quella giovane donna era completamente irragionevole. Grugnì freddamente quando una luce dorata brillò intorno a lui. I suoi Meridiani Immortali esplosero di potere, 123 di loro, emanando il cento percento della loro forza immortale e trasformando così Meng Hao in un Roc dorato. Sbattendo le ali, prese velocità e si lanciò nella distanza.


Anche la giovane donna usò qualche tecnica sconosciuta che la offuscò mentre aumentava di velocità. I due fischiarono nell’aria: anche se non erano più sul giardino delle piante medicinali, i coleotteri neri li stavano ancora inseguendo senza sosta. Non solo non stavano rallentando, ma un numero sempre maggiore di insetti si univa all’inseguimento.


Un mare di coleotteri come quello, un branco di bestie, era qualcosa che avrebbe scioccato qualsiasi coltivatore che lo avesse visto.


I ronzii riempirono l’aria mentre Meng Hao e la donna si lanciavano in avanti. I coleotteri neri sembravano non avere intenzione di lasciarli andare e continuavano ad inseguirli, facendo riecheggiare i loro ruggiti in ogni direzione.


Meng Hao strinse i denti e cambiò direzione. Quando lo fece, il mare di insetti si divise e un gruppo seguì lui mentre l’altro seguì la donna vestita di rosa.


Ad ogni modo, non appena Meng Hao cambiò direzione, gli occhi della giovane donna brillarono. Il suo corpo si offuscò ancora di più diventando quasi trasparente. Improvvisamente gli scarabei dietro di lei sembrarono perdere traccia della sua aura, così cambiarono direzione e ronzarono verso Meng Hao.


“Vuoi combattermi? Hai troppa poca esperienza! Dal momento in cui io, Su Yan, mi sono risvegliata sull’Ottava Montagna, nessuno è mai riuscito ad avere la meglio su di me. Ora che sto attraversando la Nona Montagna, non c’è modo per te di spezzare questo record!” sembrava molto compiaciuta di se stessa quando centinaia di migliaia di coleotteri neri presero ad inseguire Meng Hao. I suoi occhi brillarono e decise di non andarsene ma di seguire la scena. [1]


“Una volta che sarà sull’orlo della sconfitta, se lo minaccio ancora un po’ mi darà sicuramente le piante medicinali che ha raccolto prima, per salvarsi la vita. Oltre a quelle pietre nere. Posso certamente estorcergliele!” Su Yan sorrise splendidamente. Era effettivamente molto bella e la sua bellezza si accentuava quando sorrideva. Comunque, aveva anche un ingegno piuttosto malefico e il piccolo neo che aveva di fianco alla bocca la rendeva ancora più intrigante.




NOTE:


1. Il nome di Su Yan in cinese è 苏焉 sū yān; Su è il cognome e significa “risvegliata” o “resuscitata”, mentre Yan significa “bella” o “affascinante”. Il fatto che il carattere “su” sia usato anche quando dice la parola “risvegliata”, crea un interessante contrasto e combinazione di caratteri in quel passaggio. Inoltre, è lo stesso cognome di Su Ming, il personaggio principale dell’altra novel di Er Gen, Beseech the Devil.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie!
                                
                        



