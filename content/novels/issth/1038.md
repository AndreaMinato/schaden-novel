---
weight: 10380
title: Capitolo 1038 - Prometto di Non Ucciderti!
pubDate: 2025-03-17T11:17:35.035Z
tags:
    - issth
---


Nel tempo in cui una scintilla impiega a volare via da un pezzo di pietra focaia, circondato da una folla di coltivatori demoniaci, uccise il suo avversario con precisione e determinazione!


Gli altri coltivatori del Mondo del Dio dei Nove Mari guardavano scioccati, i coltivatori demoniaci invece socchiusero gli occhi. Tutti rimasero scioccati dall’attacco fulmineo di Meng Hao.


Per innumerevoli anni, era estremamente raro per un discepolo del Mondo del Dio dei Nove Mari venire attaccato e ucciso nel territorio della setta stessa. Persino durante l’insurrezione causata dalle celle dormienti piantate dal Clan Ji, all’interno delle Tre Grandi Società Daoiste, fu creato solo caos.


Per quanto riguarda Meng Hao, anche se lui era un discepolo del Mondo del Dio dei Nove Mari, gli altri coltivatori non avevano ancora approvato la sua presenza, al contrario lo vedevano essenzialmente come un estraneo.


I suoi metodi erano feroci e attaccava per uccidere. In seguito scosse semplicemente la mano e scostò via la nuvola di sangue, lasciando completamente intontiti i coltivatori del Mondo del Dio dei Nove Mari.


Quando Meng Hao si girò e parlò, le sue parole echeggiarono nelle orecchie di tutti i presenti. Tutti i discepoli, sia i coltivatori demoniaci che i normali discepoli, poterono sentirle chiaramente, percependo inoltre la dominante arroganza contenuta in esse.


Sembravano parole intese a sfidare ogni leggi e norma, persino quelle dei Cieli stessi. Da questo momento, tutti ebbero una forte prima impressione di Meng Hao.


Allo stesso tempo, si sentì da lontano un muggito di rabbia. Gli occhi di Meng Hao erano freddi mentre guardava arrivare un uomo vestito di nero. Si faceva largo nell’aria, mentre ardeva di rabbia, la sua base di coltivazione si stava innalzando. Sorprendentemente, un’enorme immagine illusoria poteva essere vista dietro di lui.


L’immagine era quella di un Drago Marino, nero come la pece con quattro arti che terminavano con artigli affilati come rasoi. Aveva dei lunghi baffi, che fluttuavano intorno alla sua testa, cosa che lo faceva apparire ancora più feroce mentre fissava Meng Hao con occhi glaciali. In seguito si innalzò un vento selvaggio, che disturbò l’energia dei Cieli e della Terra nell’area.


A prima vista, il vecchio uomo sembrava un coltivatore, a parte il fatto che sulla fronte aveva una squama di pesce nera. Per di più, sulla sua testa si ergevano due corna nere arrotolate, le quali irradiavano uno splendore che lo faceva sembrare potente in modo terrificante.


“Canaglia senza pietà! Come osi comportarti con tale presunzione nel Mondo del Dio dei Nove Mari!” disse, la sua voce antica e tumultuosa. Il suono della sua voce si trasformò in una massiccia pressione che andò a schiacciare Meng Hao.


Ancora più sorprendente, delle Lampade dell’Anima iniziarono a vorticare intorno a lui, cinque di esse erano spente.


“Quello è l’anziano Hai Sheng!”


“Saluti, Anziano Hai Sheng!” L’apparizione del vecchio uomo sulla scena rivitalizzò immediatamente i coltivatori demoniaci, i quali in seguito porsero i loro saluti. Il vecchio uomo li ignorò, concentrandosi unicamente su Meng Hao. Mentre si avvicinava, l'intento omicida gli vorticava intorno, un odio che sembrava permeare dalle sue ossa, come se non potesse vivere sotto lo stesso cielo di Meng Hao.


Mentre si avvicinava a Meng Hao, non esitò per nemmeno un momento. Ignorando i coltivatori demoniaci, allungò la mano in avanti. Il Drago Marino dietro di lui emise un ruggito e poi si lanciò oltre di lui, volando con grazia verso Meng Hao e una volta raggiunto tagliò verso di lui con i suoi artigli.


Era un attacco feroce ricolmo di intento omicida, col chiaro scopo di farlo a pezzi.


Gli artigli sembravano addirittura incarnare la legge naturale, come se potessero prendere in prestito il potere del Nono Mare stesso. L’attacco si trasformò in un marchio sigillante che fece tremare ogni cosa nell’area. Il fondale marino venne scosso e sconfinate increspature si diffusero.


Gli occhi di Meng Hao brillarono con freddezza, mentre un senso di crisi lo riempì all’istante. Sorprendentemente, si trasformò in un roc dorato che ruggì e si lanciò contro il Drago Marino.


Alcuni momenti dopo, il roc e il Drago fecero collisione e un’enorme esplosione echeggiò.


Quello scambio fece sputare una boccata di sangue a Meng Hao, che poi incrementò la sua velocità in modo da evadere il primo taglio degli artigli del Drago Marino.


Mentre arretrava, il Drago Marino spazzò la sua potente coda contro Meng Hao, facendo strappare l’aria in modo violento mentre si avvicinava.


Se quella coda si fosse abbattuta su Meng Hao, non avrebbe avuto nessuna importanza che possedere il corpo fisico di un vero Immortale. Se non fosse stato ucciso, allora, come minimo sarebbe stato seriamente ferito. Dopo tutto, questo era l’attacco di un coltivatore al Reame Antico con cinque Lampade dell’Anima estinte.


Per descrivere tutto questo ci vuole del tempo, ma in realtà accadde tutto in un veloce attimo. La coda, ripiena di un soverchiante potere, era sul punto di abbattersi su Meng Hao che, con la faccia truce, si ritrasformò in umano e poi ondeggiò la mano destra. Immediatamente, dei ronzii riempirono l’aria mentre 500 coleotteri neri apparivano di fronte a lui, i quali poi formarono un enorme scudo nero con le loro schiene.


BOOOOMMMMMM!


La coda andò ad abbattersi sullo scudo di coleotteri neri, il quale tremò violentemente e poi collassò in 500 parti. Tuttavia, nonostante fossero stati dispersi a causa del colpo… la forza dell’attacco era stata divisa tra tutti i coleotteri e in questo modo nessuno di loro venne ucciso.


Con l’aiuto dei coleotteri neri, Meng Hao arretrò di circa 3.000 metri. Scuotendo la mano destra, fece iniziare a vorticare i coleotteri neri intorno a lui, mentre il Drago Marino si preparava ad attaccare una seconda volta.


La velocità dell’attacco fece restare a bocca aperta i circostanti discepoli del Mondo del Dio dei Nove Mari. Non avrebbero mai potuto immaginare che Meng Hao, il quale aveva una base di coltivazione al Reame Immortale, potesse rispondere all’attacco di un Anziano al Reame Antico.


Il vecchio uomo vestito di nero si accigliò e il suo intento omicida si fece ancora più intenso, mentre ancora una volta iniziava ad avanzare.


Meng Hao prese un profondo respiro, poi fissò il vecchio uomo. La sua coltivazione al Reame Antico non era ordinaria. Comunque, si trovavano nelle profondità del mare. Se si fossero trovati in superficie, sarebbe stato ancora più forte.


Meng Hao aveva l’impressione che se si fosse fuso con i suoi Frutti del Nirvana, la risultante potenza della sua base di coltivazione al Reame Immortale sarebbe stata abbastanza forte da permettergli di combattere. Tuttavia… questo solo se il Nono Mare non avesse soppresso la sua base di coltivazione.


I suoi occhi brillarono e mentre la pressione proveniente dal vecchio uomo premeva su di lui, Meng Hao sbuffò con freddezza. Questa volta non indietreggiò. Al contrario, fece un passo avanti e poi parlò, la sua voce era esplosiva: “Presunzione!?”


“Io, Meng Hao, sono un seguace del conclave del Mondo del Dio dei Nove Mari! Dopo essere ritornato nella mia setta, sono stato inspiegabilmente attaccato! Tu, un Anziano, non ti sei fermato nemmeno a chiedere chi fosse in torto, al contrario hai attaccato con forza letale. E dici che io sono presuntuoso!?”


“La persona che ho ucciso era quella presuntuosa! Io sono un membro del Clan Fang, un discepolo di tutte le Tre Grandi Società Daoiste! Lui voleva uccidermi? Scommetto che in realtà era un agente del Clan Ji!”


“Ho sentito che non troppo tempo fa, il Clan Ji aveva delle cellule dormienti all’interno delle Tre Grandi Società Daoiste che crearono caos. Quell’uomo deve essere stato un coltivatore del Clan Ji!”


“Mi ha attaccato impulsivamente, inoltre ha chiesto aiuto ad un gruppo di attrezzi di unirsi al tradimento! Uccidermi gli avrebbe reso grande onore all’interno del Clan Ji! Uccidermi avrebbe distrutto la reputazione delle Società Daoiste! Uccidermi gli avrebbe permesso di compiere la sua missione!” Le parole di Meng Hao erano affilate come rasoi. Con ogni frase che pronunciò, fece un passo in avanti, afferrando l’occasione di abbellire le sue parole, aumentando la gravità della situazione.


Quando i circostanti coltivatori demoniaci udirono le parole di Meng Hao, si adirarono all’istante e iniziarono a urlare in preda alla rabbia.


“TU!!”


“Sei senza vergogna! DIFFAMATORE!!”


“Lui non era un agente del Clan Ji e noi non siamo assolutamente attrezzi volti al tradimento!” Il loro intento omicida si fece ancora più forte, tanto da sembrare come se volessero mordere Meng Hao per poi ingerirlo. Alcuni dei più irascibili strinsero i loro pugni e iniziarono ad avvicinarsi.


I coltivatori ordinari invece, sembravano esitanti. Non pochi avevano già schiacciato i loro contenitori di giada per mettere al corrente gli Anziani all’interno del clan. I disturbi avevano attirato anche l’attenzione di discepoli in altre aree della setta, i quali si stavano ora avvicinando in volo per assistere alla scena.


L’espressione di Meng Hao era la stessa di sempre, ma dentro di lui, stava ridendo con freddezza. Quando si parlava di battaglie di oratoria, non era mai stato sconfitto. Né nella Setta del Fato Viola, né sulla totalità del Pianeta Paradiso Meridionale e nemmeno nel Clan Fang. Sarebbe impossibile dire quante persone lo avrebbero descritto a malincuore come una persona dalla lingua affilata.


“Se non siete del Clan Ji, allora perché mi attaccate a vista?!” rispose lui, guardando i circostanti coltivatori demoniaci infuriati. Poi si voltò verso il vecchio uomo vestito di nero e disse con freddezza, “Ora, avete persino un Anziano che si è unito a voi! E’ un classico caso del grande che opprime il piccolo! Anziano Hai Sheng, possibile che tu voglia avviare la tua personale versione di camera di tortura qui!? Vuoi usare il potere superiore della tua base di coltivazione al Reame Antico per uccidermi?”


“Questo perché tu—“, gli occhi dei coltivatori demoniaci si fecero di un rosso acceso, ma prima che potessero rispondere, l’Anziano Hai Sheng sbuffò freddamente e la sua espressione si fece incredibilmente oscura. Meng Hao stava parlando con un tono molto alto, cosa che fece propagare la sua voce in ogni direzione attirando così molta attenzione. L’Anziano Hai Shang voleva attaccarlo, ma non osò essere così diretto. Quindi poteva solo sguazzare segretamente nella sua stessa furia a causa dei due attacchi falliti.


Quando parlò, la sua voce era come un tuono, opprimendo tutti quelli nell’area:


“Non ha importanza cosa sia successo. L’omicidio in questo luogo non può essere tollerato. Uomini, arrestatelo e portatelo nella corte della setta dove farà conto delle sue azioni!” L’Anziano Hai Sheng era in grado di vedere che la folla si stava facendo sempre più grande, rendendo impossibile per lui attaccare Meng Hao. Sapeva che da questo momento sarebbe stato impossibile per lui ucciderlo. Dentro di lui, però, lo stava deridendo con freddezza.


Guardò Meng Hao, scosse la sua manica e pensò: “Potrò non essere in grado di ucciderti quest’oggi, ma sicuramente ti umilierò! La tua reputazione tra i discepoli delle Tre Grandi Società Daoiste sarà rovinata! Per di più, questo farà in modo che tutti gli altri poteri all’interno del Mondo del Dio dei Nove Mari sappiano che la nostra Orda di Coltivatori Demoniaci e TU… siamo nemici inconciliabili! Con i coltivatori demoniaci che prendono l’iniziativa sempre più persone non saranno in grado di sopprimere i loro sentimenti, cosa che ti causerà ancora più problemi!


“In quel modo, ti troverai ad affrontare sempre più nemici all’interno del Mondo del Dio dei Nove Mari! Anche se il Grande Anziano e i Patriarchi ti approvano, loro non sono i tuoi Protettori del Dao. Eventualmente, prima o poi, si raggiungerà un punto in cui… morirai di sicuro qui!


“Questo è l’unico modo di dare sfogo al cattivo sangue che scorre tra di noi! Questo è l’unico modo in cui noi coltivatori demoniaci del Nono Mare possiamo ripulire il fetore della tua vile aura!


“E se ne vuoi sapere la ragione… ebbene, male per te! Non ho intenzione di dirtelo!” La faccia dell’Anziano Hai Sheng era fredda come il ghiaccio e i suoi occhi erano iniettati di sangue, cosa che fece sprofondare il cuore di Meng Hao.


Meng Hao stava ancora cercando di capire la ragione per cui stava accadendo tutto questo, ma non aveva modo di esserne certo. Cos’era esattamente che aveva creato questa profonda avversione dei coltivatori demoniaci nei suoi confronti?


“Sono le pietre spirituali Immortali? O è perché sono un membro della Lega dei Sigillatori del Demone? O forse la mia presenza qui minaccia gli interessi di qualche gruppo a me sconosciuto? Un vecchio nemico del Clan Fang?” Meng Hao sentiva un mal di testa in arrivo. Anche dopo aver ponderato la questione da ogni angolo, era ancora perplesso riguardo la situazione. Dopo che l’Anziano Hai Sheng finì di parlare, sette o otto discepoli volarono in aria verso Meng Hao, il loro intento omicida ribolliva.


Gli occhi di Meng Hao brillarono freddamente. Aveva già iniziato a uccidere la gente, quindi non faceva differenza ucciderne altri. Anche se… riuscire a ottenere altre cambiali, sarebbe ancora meglio!


“Dato che non hanno intenzione di darmi alcuna spiegazione,” pensò, “Li obbligherò a essere in debito con me di più soldi di quanto siano in grado di ripagare!


“Per di più, non ci credo che questo caos sia passato inosservato agli occhi di quei vecchiardi del Mondo del Dio dei Nove Mari. Devono sapere per forza quello che sta succedendo!” Era irritato e vedendo quanta voglia di ucciderlo avevano i coltivatori demoniaci, trovava l’intera situazione molto avvilente.


“Non vi preoccupate. A patto che facciate quello che dico, non vi picchierò a morte!” disse con freddezza. Sollevando la sua mano sinistra, fece schiantare decine di migliaia di montagne dall’alto.
                                


                                



