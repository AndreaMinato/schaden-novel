---
weight: 10450
title: Capitolo 1045 - SCONVOLTO!
pubDate: 2025-03-17T11:17:35.036Z
tags:
    - issth
---


Il tempo scorreva lento. La durata massima del Frutto del Nirvana si era già esaurita da un bel po'. Tuttavia, il tempo di bruciare un bastoncino d'incenso e Meng Hao era ancora lì, seduto, con il Frutto del Nirvana dentro di sé. Aprì gli occhi, afferrò la fiala di giada per aprirla, ma poi esitò.


Le centinaia di migliaia di filamenti dentro di sé si stavano indebolendo, e sarebbero presto svaniti. Sfortunatamente, la fusione con il Frutto del Nirvana non era ancora completa, nemmeno per metà. In termini di percentuale, in quel momento, la fusione con il Frutto del Nirvana sarà stata appena all'un per cento.


"Persino se assorbissi completamente l'intero campione di sangue dell'Eccelso," pensò, "potrei tutt'al più assorbirne giusto il quattro per cento...


"Non è che il sangue dell'Eccelso non sia forte, né tanto meno falso. Il fatto è che... questa goccia di sangue è semplicemente troppo diluita. Chissà quante volte è stata diluita." Sospirò tra sé. Sapeva che anche se le Tre Grandi Società Daoiste avessero avuto dei campioni completi di sangue dell'Eccelso, non sarebbero comunque stati sufficienti.


Non c'era alcuna possibilità che gli dessero una goccia completa. Faceva parte della Schiera, sì, ma, nel lungo periodo, era impossibile dire se sarebbe o meno arrivato un altro membro della Schiera. Le Tre Grandi Società Daoiste lo stimavano, certo, ma non potevano in nessun modo consegnargli del sangue di Eccelso non diluito.


Anche una goccia abbondantemente diluita poteva comunque considerarsi un tesoro prezioso! Fin dall'inizio, erano stati d'accordo sul dargli un po' di sangue dell'Eccelso, ma non avevano mai detto che sarebbe stato completo.


"Se potessi ottenerne una goccia completa, allora sono sicuro che una volta assorbita, sarei in grado di completare la fusione con il Frutto del Nirvana, e diventerei un vero Imperatore Immortale!" Nei suoi occhi si accese un bagliore di desiderio mentre pensava alla possibilità di poter possedere per sempre una base di coltivazione che superasse l'Eccelso del Reame Immortale.


Meng Hao fece un respiro profondo, e i suoi occhi brillarono lucenti.


"Incompleta... Beh, allora dovrò solo creare una mia goccia di sangue dell'Eccelso completa!" Digrignò i denti e tirò fuori lentamente dalla borsa da trasporto lo specchio di rame. Era ovviamente preoccupato del prezzo che avrebbe dovuto pagare. In realtà, non era nemmeno sicuro che lo specchio di rame fosse abbastanza potente da replicare il sangue dell'Eccelso.


Tuttavia, il suo volto trasudava determinazione quando volse lo sguardo verso lo specchio di rame per un attimo, per poi posare la fiala di sangue dell'Eccelso sulla sua superficie. All'istante, la fialetta iniziò a sprofondare dentro lo specchio.


Allora, lo specchio impazzì come non mai. Tremò con violenza, lasciò le mani di Meng Hao per volare in alto. Raggi di luce brillante si propagarono in tutte le direzioni, insieme ad un'aura incredibile.


In un battito di ciglia, un'aura spaventosa inondò l'intera residenza, per poi espandersi ulteriormente. Se nessuno fosse intervenuto, avrebbe continuato ad espandersi fino a riempire l'intero Mondo del Dio dei Nove Mari, e l'intero Nono Mare. A quel punto, avrebbe proseguito la sua corsa nella Nona Montagna e Nono Mare, e alla fine... avrebbe invaso l'intera Sfera della Montagna e del Mare!


All'esterno dell'edificio, il pappagallo svolazzava fiero, immaginando come sarebbe stata felice la sua vita una volta che tutti quei frutti di mare fossero stati sostituiti da bestie ricoperte di pelo.


Quando il suo vortice di pensieri giunse ad immaginare quel momento, si voltò immediatamente verso i coltivatori Demoniaci e ruggì: "Adesso ascoltate bene il Quinto Signore! Tutti voi--"


Però, prima che potesse finire il discorso, il suo corpo fu attraversato da un brivido, come se una qualche forza incredibile lo stesse risucchiando, fino a farlo avvizzire. Si raggrinzì rapidamente, rimanendo a bocca spalancata per lo shock. Si girò improvvisamente verso Meng Hao e l'edificio, chiaramente sbigottito. Poi lanciò il gridolino più acuto e preoccupato che avesse mai emesso da quanto aveva iniziato a seguire Meng Hao.


Normalmente, era piuttosto tranquillo e calmo. Non era mai arrivato ad una reazione simile, nemmeno di fronte alla più esuberante creatura pelosa o piumata. Sembrava così nervoso da poter crollare da un momento all'altro, come se il cielo fosse sul punto di crollare o il mondo intero sul punto di esplodere. 


"Lui è ancora vivo!!" strillò il pappagallo. Poi si fiondò verso la residenza al massimo della sua velocità, nel panico più totale. Per la velocità, molto delle sue piume caddero a terra. Il suo corpo tremava per un terrore mai provato fino a quel momento.


Dentro all'edificio, Meng Hao spalancò gli occhi al cospetto di quell'aura così intensa, un'aura tale che sembrava ignorare, se non calpestare, tutte le leggi della natura. Era di una potenza incredibile, come se potesse distruggere i Cieli e la volta celeste.


Udì improvvisamente una voce vibrante provenire dallo specchio. Una voce arcaica, che sembrava provenire dall'antichità, che fece barcollare la sua mente. Di colpo, davanti ai suoi occhi si susseguirono innumerevoli immagini.


Tra tutte quelle immagini, furono solo tre quelle che poté vedere chiaramente. Le altre erano tremolanti ed offuscate. Tuttavia, quelle tre immagini gli fecero intorpidire lo scalpo, ed assumere un'espressione incredula e attonita.


Nella prima immagine distinguevano i Cieli ed un cielo senza stelle. Era un'immagine di caos. Non c'erano corpi celesti, solo vuoto. Poi, apparve un raggio di luce, sfrecciando a una velocità incredibile. Dentro quella luce tremolante, sorprendentemente.... vi era lo specchio di rame!


Mentre sfrecciava in aria, la superficie dello specchio tremò, e ne uscì immediatamente un corpo celeste. Uno dopo l'altro, si susseguirono senza tregua altri corpi celesti.


Alla fine da quel tremolio... uscì l'intera volta celeste, come se avesse creato interi mondi!!


Proseguì incessante, sembrava non si sarebbe fermato mai. Alla fine, tuttavia, svanì, dopo aver creato innumerevoli tratti di cielo stellato che formarono a loro volta innumerevoli mondi!


A Meng Hao, in stato di shock, girava la testa.


La seconda immagine raffigurava le innumerevoli entità che abitavano i vari corpi celesti e mondi appena creati. Non erano coltivatori, bensì una vasta moltitudine di esseri viventi indescrivibili.


Alcuni sembravano bestie, altri erano liquidi. Alcuni erano costituiti da gas, altri da metallo o pietra. Sembrava essercene una varietà infinita, ed erano tutti impegnati in una lotta confusionaria!


Tutte quelle entità erano di gran lunga più potenti di Meng Hao. Erano nel Reame del Dao!


Meng Hao poteva a mala pena anche solo comprendere come potessero esserci così tante entità del Reame del Dao. Erano semplicemente troppe, e stavano combattendo le une contro le altre, per appropriarsi di un oggetto...


Quell'oggetto non era altro che... uno specchio di rame!


Dalla loro lotta si originarono innumerevoli increspature. All'improvviso, lo specchio di rame tremò, e ne balzarono fuori due perle, una bianca e una nera, che sfrecciarono in due direzioni diverse.


Meng Hao adesso si rendeva conto che quelle due perle, in realtà, erano state incastonate a lati  dello specchio. Le perle non ne erano i componenti principali, bensì... oggetti secondari appartenenti allo specchio di rame! [1] 


Nonostante ciò, al cospetto della loro aura Meng Hao si sentiva soffocare, come se le due perle contenessero un potere indescrivibile!


E nonostante quel potere incredibile... erano comunque inferiori allo specchio!


Erano meri oggetti secondari!


Nella terza immagine, Meng Hao vide un altro mondo. Era un mondo cosparso di cadaveri, cadaveri che si trovavano li da innumerevoli anni. Quel mondo intero sembrava un cimitero.


Un raggio di luce passò sfrecciando; conteneva lo specchio di rame. Lo specchio gli stava passando accanto quando accadde qualcosa che fece intorpidire lo scalpo di Meng Hao. Vide che i cadaveri... si stavano alzando uno ad uno. In un battito di ciglia, erano risuscitati. I loro occhi trasudavano follia, ed ancor di più, speranza. Era come se avessero atteso quell'esatto momento per anni.


All'improvviso, spuntò una mano, una mano che aveva più che altro l'aspetto di un osso, sul quale si stavano rapidamente formando carne e sangue. Nel momento in cui apparve, il sangue spruzzò dalla bocca di Meng Hao, e la sua mente tremò. L'unica volta che aveva provato quella stessa sensazione era stato a causa di un altro coltivatore.


E quella persona era... la donna vestita di bianco, l'Eccelsa del Sogno Marino!


Tuttavia, da quando Meng Hao poteva percepire, il potere di quella mano era superiore a quello dell'Eccelsa del Sogno Marino!


Si allungò verso lo specchio di rame e fece per afferrarlo. Con quel gesto, schiacciò il cielo stellato, come se quella mano potesse rimpicciolire le stelle e i Cieli fino a renderli minuscoli oggetti da custodire sul suo palmo.


A quel punto, la visione terminò. Meng Hao tossì sangue, e le immagini svanirono.


"Questo specchio di rame... da dove viene...?" pensò. Si sentiva come se tutto il suo mondo fosse stato ribaltato. Abbassò lo sguardo verso lo specchio di rame e la fiala di sangue dell'Eccelso, che stava affondando nello specchio.


Ma la cosa che più scioccò Meng Hao era che, ancora una volta, la superficie dello specchio di rame... non era completa!!


Era tutta rotta, solo un pezzettino era ancora al suo posto. Come poteva aver dimenticato cdi aver aiutato lo specchio ad acquisire quel pezzettino nell' Antica Setta del Demone Immortale!? [2] 


Descrivere l'accaduto richiede del tempo, ma in realtà era avvenuto tutto in un batter d'occhio. Fu a quel punto che il pappagallo arrivò improvvisamente, per poi tuffarsi anche lui nello specchio. Lo specchio di rame tremò, e la luce che emanava si fece ancora più intensa. A quel punto, la fiala di sangue dell'Eccelso vi svanì del tutto.


L'aura terrificante non era più percepibile dall'esterno dell'edificio, ma lo era ancora al suo interno. Il tempo di dieci respiri ed essa svanì completamente, ritornando nello specchio di rame, impercettibile.


Una volta svanita l'aura, riemerse il pappagallo. Era stravolto, come se fosse stato appena sottoposto ad una terribile prova. Rivolse un sorriso strano a Meng Hao, poi cadde a peso morto a terra. Poco dopo, cercò di rialzarsi e volare, ma non poté fare altro che giacere lì, con il respiro affannato.


Vedere il pappagallo in quelle condizioni riportò la mente di Meng Hao alle immagini che aveva appena visto, e non poté trattenersi dal chiedere: "Se non avessi messo quel sangue dell'Eccelso nello specchio...?


Il pappagallo rimase un attimo a bocca aperta. Con aria confusa, rispose, "Cosa c'entri te con tutto questo? Ero distratto e non mi sono accorto che qualcuno stava utilizzando una qualche magia su questo specchio. Se lo specchio di rame non fosse stato usato, allora non ci sarebbe nulla di cui preoccuparsi. Ma una volta che è stato usato, non importa cosa cerchi di replicare, esso... Huh?"


Circa a metà di quel discorso, il pappagallo sembrò di colpo tornare in sé. Ruotò gli occhi con sguardo furtivo e poi strillò: "Ecco. Dannazione! Tu! É tutta colpa tua! Adesso sei il mio padrone!"


Mentre il pappagallo sgridava Meng Hao, al di là del Reame della Montagna e del Mare, al di là dei 33 Cieli, stava accadendo qualcosa. Lontano, nel vuoto della volta celeste, nel mezzo della proiezione del mondo in cui si trovava la grossa bara, una voce arcaica colma di entusiasmo e determinazione risuonò improvvisamente in tutto il mondo.


"L'ho trovato! È là... proprio là!!


"Dopo tutti questi anni, abbiamo finalmente una speranza. Clan Divino, preparati ad impartire ordini!!


"È il momento di dichiarare guerra! Per risvegliare il Dio dell'Oltretomba del nostro clan, dovremo ancora una volta... fare guerra alla Sfera Immortale Eccelsa!!" Mentre queste parole risuonavano, la proiezione del mondo iniziò a vacillare.


Allo stesso tempo, le tre donne in piedi attorno alla bara si scambiarono un'occhiata, per poi annuire le une alle altre in silenzio.


In quell'istante, la proiezioni dell'intero mondo si fece sempre più offuscata. In un battito di ciglia, svanì nel vuoto dei Cieli.


Rilasciate il potere del mondo. Utilizzate la massima velocità possibile della vera forma della nostra Sfera Divina per viaggiare fin li, in modo da permettere la discesa del nostro vero mondo!" Le voci delle tre donne echeggiarono all'esterno nel vuoto, ricolme di una risolutezza in grado di recidere i chiodi e tagliare il ferro.




NOTE:


1. Le perle bianche e nere riporteranno probabilmente alcuni lettori alla scena dell' Antica Setta Immortale del Demone del capitolo 613.


2. Ha aggiunto un pezzo allo specchio in una scena che inizia nel capitolo 618 e finisce nel 619.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


https://www.patreon.com/madotter


Grazie![/su_service]
                                


                                



