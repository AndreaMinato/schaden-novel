---
weight: 1047
title: Capitolo 1047 - Soldati del Baccello Magico!
pubDate: 2025-03-17T11:17:35.037Z
tags:
    - issth
---


La porta di pietra collassò ancora di più, trasformandosi in una nebbia di frammenti che esplose verso Meng Hao. Nel mezzo delle macerie volanti c’era l’Occhio Fantasma, che ululava mentre si lanciava all’attacco. Apparentemente voleva consumarlo o possederlo.


Dall’interno della camera di pietra arrivò anche un’esplosione di aria fredda. Con la sua visione periferica, Meng Hao riuscì a vedere che si era formato del ghiaccio all’interno, come se fosse stato pieno inverno. Ancora più scioccante era il fatto che il ghiaccio era verde!


“E’ velenoso!” Meng Hao era leggermente scioccato dall’indebolimento della Maledizione della Vita e della Morte. Tuttavia, in un battito di ciglia, si ricompose. Con gli occhi vibranti, non fece nulla per evadere, invece, scosse la mano di fronte a lui.


Immediatamente, si misero in moto i suoi meridiani Immortali, i quali fecero ardere il suo potere Immortale. Si sentirono dei rimbombi e la porta di pietra venne completamente distrutta, trasformandosi in nient’altro che cenere. Prima che si potesse dissipare però, iniziò a vorticare, diventando un uragano di cenere con l’Occhio Fantasma al centro.


Il vento ululava intorno all’Occhio Fantasma, sembrava sul punto di essere distrutto. Dopotutto, il vento era ricolmo del potere Immortale di Meng Hao, il quale poteva scuotere persino individui al picco del Reame Immortale.


Accadde tutto così in fretta che ogni cosa giunse al termine prima di poter essere descritta a parole. In un battito di ciglia, l’uragano circondò l’Occhio Fantasma. In risposta, una luce misteriosa iniziò ad essere emanata da esso, non sotto forma di raggio, ma come un alone che si diffuse in ogni direzione.


Quando la luce raggiunse la tempesta di vento, l’uragano venne velocemente dissipato. Un momento dopo, l’Occhio Fantasma fece di nuovo carica, ululando mentre si avvicinava a Meng Hao.


“Interessante,” pensò. Riusciva a percepire che la Maledizione della Vita e della Morte si stava continuando ad indebolire, ma in verità, non stava facendo troppa attenzione alla questione. Piuttosto che cercare di rafforzare il potere della maledizione, era interessato a vedere esattamente quanto era forte l’Occhio Fantasma.


Prima che l’Occhio Fantasma si potesse avvicinare troppo, Meng Hao fece un passo in avanti e alzò la sua mano. Si innalzò un enorme vento mentre chiudeva la mano formando un pugno che poi lanciò in avanti. Sembrava un semplice pugno, ma in realtà racchiudeva la forza concentrata dell’intero vero corpo fisico Immortale di Meng Hao, come anche quella dei sui 123 meridiani Immortali. Quel singolo pugno era abbastanza forte da cancellare completamente chiunque al Reame Immortale.


Mentre il pugno rombava in avanti, l’Occhio Fantasma strillò. Voleva schivare, ma era impossibilitato a muoversi. L’unica cosa che fu in grado di fare fu frustare in alto con i suoi tentacoli nel tentativo di creare una barriera di fronte a lui. Allo stesso tempo, l’Occhio Fantasma, il quale era rimasto aperto tutto il tempo, in questo momento si chiuse.


Degli scioccanti rimbombi poterono essere sentiti mentre i tentacoli venivano distrutti tanto facilmente da sembrare erba secca. L’occhio Fantasma tremò e venne mandato ruzzolando all’indietro. La sua energia precipitò all’istante, iniziando poi ad indebolirsi e ad annerirsi. L’imp nero al suo interno invece, si fece più distinto.


Un momento dopo, l’Occhio Fantasma collassò completamente. Tuttavia, l’imp dal guscio nero non aveva subito nessun danno. In seguito rilasciò un urlo penetrante e aprì la bocca rivelando una collezione di denti affilati mentre si lanciava contro Meng Hao.


“Eee?” disse Meng Hao. La sua espressione era una di eccitazione dopo aver realizzato che l’Occhio Fantasma, dopo aver consumato così tante pietre spirituali Immortali e dopo essersi trasformato, avesse un’abilità divina del genere. Era effettivamente in grado di resistere ad uno dei suoi pugni.


Mentre l’imp dal guscio nero si avvicinava, gli occhi di Meng Hao vibrarono. Non cercò di evitarlo, al contrario lo fece avvicinare. Poi, quando lo raggiunse, l’imp entrò nel suo corpo, fondendosi dentro di lui come se fosse stato illusorio.


Allo stesso tempo, una potete forza oppressiva esplose dentro di lui.


“Ah, quindi è questo quello che accade,” pensò, i suoi occhi fulminarono con freddezza. Riusciva a percepire chiaramente che l’imp dal guscio nero dentro di lui stava cercando di distruggere la sua anima per poi impossessarsi del suo corpo, in modo da possederlo completamente.


Il potere era soverchiante, sembrava impossibile da fermare. Tuttavia, un leggero sorriso poteva essere visto sulla faccia di Meng Hao. Ora che sapeva quello che era in grado di fare l’imp dal guscio nero, non aveva più interesse nel continuare a testarlo. A questo punto sbuffò freddamente e un simbolo magico apparve sulla sua fronte, il quale era l’indebolita Maledizione della Vita e della Morte. Improvvisamente, si stabilizzò; come poteva un mero imp dal guscio nero indebolire permanentemente la magia di Maledizione della Maledizione della Vita e della Morte?!


Non appena la Maledizione della Vita e della Morte si solidificò, risuonò uno strillo miserabile. L’imp dal guscio nero tremò mentre veniva strappato via dall’interno di Meng Hao apparendo poi di fronte a lui. Continuò a tremare e le sue strilla miserabili si intensificarono fino a che, dopo che fu passato abbastanza tempo da far bruciare un bastoncino di incenso, si inchinò di fronte Meng Hao con uno sguardo supplichevole sul suo volto.


“Come sospettavo, ha sviluppato una coscienza!” mormorò. Ondeggiò la mano verso l’imp dal guscio nero. Non osando resistere, l’imp si trasformò in un raggio di luce nero che si lanciò verso il palmo di Meng Hao, dove poi si tramutò in un baccello nero simile ad un fagiolo.


Sembrava quasi un elisir medicinale, eppure, non aveva nessun aroma medicinale. Per di più, sembravano esserci ondulazioni di forza vitale provenienti dal suo intero. Meng Hao lo schiacciò con forza tra le sue dita, ma non gli arrecò nessun danno. Apparentemente, era estremamente resistente.


Quando iniziò ad utilizzare il settanta percento della sua forza complessiva, finalmente il baccello iniziò a tremare. Mentre delle piccole crepe iniziavano a formarsi sulla sua superficie, un urlo terrorizzato composto da volontà divina improvvisamente si innalzò dal suo interno, implorando pietà.


Dopo averci riflettuto per un momento, rilasciò la presa, poi ripose il baccello nero all’interno della sua borsa da trasporto. Alla fine, con occhi luccicanti, guardò verso le altre due caverne in fervente attesa.


“Simili al picco del Reame Immortale, huh… Con una coscienza inoltre. Questo sta a significare che con molta probabilità possono continuare a svilupparsi!”


“Anche un singolo imp dal guscio nero è molto, molto più potente di dieci Coleotteri dal guscio nero dell’Occhio Fantasma. L’intera causa della trasformazione sono quelle pietre spirituali Immortali!”


“Se riesco a mettere le mani su altri imp baccello nero, all’incirca alcune dozzine…” Gli occhi di Meng Hao si illuminarono mentre immaginava la scena di lui che scuotendo la manica, faceva uscire fuori volando massicce quantità di baccelli neri. I quali dopo essersi trasformati in imp dal guscio nero prendevano il controllo dei corpi dei nemici, i quali poi lo avrebbero aiutato in battaglia.


“Soldati del Baccello Magico [1]!” Pensò, con gli occhi scintillanti. In seguito, emanò il suo senso divino all’interno delle altre due caverne di pietra. In una di esse, I coleotteri dal guscio nero dell’Occhio Fantasma erano al momento sul punto di mangiarsi a vicenda. Nell’altra camera, era rimasto solo un coleottero, anche se al momento stava dormendo.


Meng Hao era in grado di percepire che non ci sarebbe voluto molto tempo prima che altri due imp baccello nero fossero emersi dalle camere di pietra.


Mormorando tra sé e sé, fece apparire altri cinque coleotteri neri, i quali poi piazzò nella camera con la porta rotta, per poi dargli da mangiare altre pietre spirituali Immortali. In seguito scosse la mano e uno scudo scintillante apparve al posto della porta.


Fu in questo momento che il ragazzo marionetta volò in giù attraverso l’acqua e lo scudo, per poi entrare nella residenza. Giunse le mani verso Meng Hao e poi gli consegnò una borsa da trasporto.


Meng Hao si eccitò all’istante e immediatamente mise da parte la questione dei Coleotteri dell’Occhio Fantasma. Afferrò la borsa da trasporto, la scansionò e poi si accigliò. C’erano di gran lunga meno pietre spirituali e giade Immortali di quante ce ne fossero state nelle precedenti borse.


Ovviamente, era meglio di nulla. Era comunque una somma consistente, anche se era minore di quella precedente. Meng Hao scosse la mano e mandò via il ragazzo marionetta, poi si sedette a gambe incrociate e iniziò ancora una volta a duplicare il sangue dell’Eccelso con lo specchio di rame.


Passò del tempo e in questo modo iniziò di nuovo la ripetitività infinita della duplicazione per mezzo dello specchio di rame. I suoi occhi erano iniettati di sangue, potevano essere sentite vili imprecazioni di continuo. L’abilità dello specchio di rame di assorbire pietre spirituali e il dolore che proveniva da questo, era qualcosa a cui Meng Hao pensava di essere ormai abituato. Tuttavia, a quanto pareva, era tutt’altro che abituato.


Per fortuna, la sua scorta di sangue di Eccelso stava aumentando. Circa una settimana dopo, ne aveva otto porzioni!


Durante questo tempo, aveva mandato fuori il ragazzo marionetta oltre dieci volte. Ogni volta, tornava con sempre meno pietre spirituali e giada Immortale. Al momento, Meng Hao stava guardando in alto, verso il ragazzo marionetta che stava tornando ancora una volta, mentre prendeva un profondo respiro.


Sfortunatamente, questa volta il ragazzo marionetta non aveva nessuna borsa da trasporto, solo un contenitore di giada.


Quando Meng Hao vide il contenitore di giada, sorrise amaramente. Aveva già avuto un brutto presentimento su quello che stava succedendo, quindi non rimase troppo sorpreso quando raccolse il contenitore di giada, lo scannerizzò con il suo senso divino e sentì la voce adirata di Ling Yuzi.


“Basta! Che ci fai con tutte quelle pietre spirituali, ragazzo, le mangi?! O le riduci in polvere per divertimento!?!? E’ passato solo mezzo mese! Hai la minima idea di quante pietre spirituali e giada Immortale ti sei portato via!?!?”


“Il Mondo del Dio dei Nove Mari accumula giada Immortale e pietre spirituali da innumerevoli anni, tuttavia tu te ne sei appropriato già il dieci percento!”


“Dannazione! So di aver detto che tutte le risorse della setta sono a tua disposizione, ma… ma il modo in cui ci stai ripulendo è intollerabile! Basta! Fino a quando non apriremo la Sfera del Vortice di Vento, non ne abbiamo più! Mi hai capito!?”


Meng Hao si sentiva alquanto imbarazzato. Anche se il contenitore di giada conteneva solo senso divino e Ling Yunzi non era venuto di persona, Meng Hao riusciva lo stesso ad immaginare quanto lui, come anche Nonna Nove e Maestro Divino, fossero adirati.


“Neanche io voglio sprecare così tante pietre spirituali,” brontolò. “Piange il cuore anche a me!” Anche lui era scioccato dallo spreco di pietre spirituali e giada Immortale, la cosa lo faceva stare davvero male. Si sentiva leggermente offeso, in realtà. In verità non aveva davvero calcolato quanto avesse speso, non perché non ne fosse in grado, ma perché era preoccupato che se avesse saputo la somma precisa, sarebbe potuto svenire dal dolore.


“Tra l’altro, è un misero dieci percento, tutto qui! Il Mondo del Dio dei Nove Mari è così possente, eppure così tirchio!” Schiarendosi la gola, continuò ad usare il suo senso divino per esaminare il messaggio mandato da Ling Yunzi.


“Scommetto che non sei convinto, vero, ragazzo? Tu pensi che il dieci percento non sia molto. Ebbene lasciati dire, piccolo sfrontatello, la nostra fazione ha accesso solo al quaranta percento del totale delle risorse di coltivazione del Mondo del Dio dei Nove Mari. L’Orda dei Coltivatori Demoniaci ne controlla il trenta percento e le altre due fazioni un quindici percento a testa.”


“Se vuoi altre risorse di coltivazione, ebbene, noi non te le possiamo dare. Vai ad affrontare le prove del fuoco delle stele di pietra a forma di cancello dorato. Vinci delle ricompense li. Siccome sei nella Schiera, le ricompense che potrai ottenere saranno il doppio o anche più. Quando vincerai quelle ricompense, il costo viene diviso tra tutte le fazioni!”


“Se sei abbastanza bravo, allora nei seguenti due mesi e mezzo potrai ripulire tutte le risorse del Mondo del Dio dei Nove Mari, in quel modo almeno anche le altre fazioni ne risentiranno, non solo la nostra!!” Le ultime parole di Ling Yunzi erano state pronunciate a denti stretti. Chiaramente, l’ultimo mese e mezzo ha rappresentato un enorme grattacapo per lui, Nonna Nove e il Maestro Divino.


Se Meng Hao non fosse stato nella Schiera, sarebbero discesi da tempo su di lui con l’intenzione di massacrarlo per porre una fine a questo buono a nulla ghiottone buco nero divoratore di pietre spirituali.


Meng Hao si accigliò mentre ritraeva il suo senso divino dal contenitore di giada. Guardò lo specchio di rame e poi le sue 80 fiale di sangue di Eccelso.


“Ho ancora bisogno di 20 fiale!” I suoi occhi poi iniziarono a scintillare di una luce spaventosa e un pizzico di ossessione. Per il fine di far diventare ancora una volta completo il sangue dell’Eccelso e con lo scopo di poter assorbire i suoi Frutti del Nirvana, Meng Hao stava persino iniziando a pensare a ricorrere alla rapina ed il furto.


“Immagino che mi tocca andare a controllare quelle prove del fuoco!” Pensato questo, strinse i denti, si alzò in piedi e si incamminò fuori dalla residenza.


Non appena mise piede all’esterno, udì il suono organizzato di un canto corale che proveniva dalla pozza d’acqua.


“Andiamo, andiamo, cantate con il Quinto Signore. Nessuno canti fuori chiave, ora! Iniziamo! Io ero un cattivo ragazzo da giovane, Io sono un piccolo frutto di mare! Lalalalala! Frutto di mare. Dobedobedoooo… frutto di mare.”




NOTE:


1. (nota del traduttore inglese) Questo “Soldati del Baccello Magico” è in realtà un idioma cinese basato su una storia in cui dei fagioli magici si trasformavano in un esercito. Tecnicamente, quello che sto traducendo come “baccello nero” può anche essere tradotto come “fagiolo nero”. Tuttavia… Mi spiace, ma in questo caso sarebbe un’espressione davvero TROPPO sciocca. Non sopporto l’idea che Meng Hao abbia “fagioli neri soldato”. Inoltre, un baccello è definito come “frutto contenente semi formato da due valve, come quello dei piselli o fagioli,” quindi penso sia abbastanza simile. In ogni caso, se qualcuno volesse scrivere una fan fiction che parola di questi tizi-fagiolo che formano una band con il Quinto Signore e vanno in tour, mi vengono in mente diversi nomi spettacolari per questa band.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


https://www.patreon.com/madotter


Grazie!                                


                                



