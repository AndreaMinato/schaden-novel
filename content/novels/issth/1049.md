---
weight: 10490
title: Capitolo 1049 - La Nona Porta Dorata!
pubDate: 2025-03-17T11:17:35.037Z
tags:
    - issth
---


Non appena Fan Dong’er pronunciò quelle parole, Meng Hao si schiarì la gola. Per qualche ragione, non gli sembrava giusto imbrogliarla in questo modo. Ma poi pensò alla situazione del sangue dell’Eccelso e il vasto ammontare di pietre spirituali e giada Immortale di cui aveva bisogno, realizzando così di non potersi lasciar scappare nemmeno la più piccola preda succulenta.


“Quante pietre spirituali vuoi scommettere?” le chiese.


Fan Dong’er sbuffò con freddezza. Come poteva non capire che Meng Hao era fiducioso nelle sue capacità? Se così non fosse, non avrebbe mai proposto la scommessa. Tuttavia, lei era altrettanto fiduciosa di poter vincere, anzi, era certa di poterlo fare. Meng Hao non era mai stato nel Mondo del Dio dei Nove Mari, senza contare le stele di pietra a forma di cancelli dorati. Al contrario, a lei erano molto familiari, molto più che a Meng Hao.


“D’accordo, Meng Hao, stiamo a vedere chi imbroglia chi questa volta!” pensò lei. La sua espressione era fredda, fece finta di abbandonare ogni cautela. Tuttavia, dentro di lei si sentiva alquanto compiaciuta. Questa volta, non era Meng Hao che l’aveva trascinata a scommettere, era lei a dirigere lo spettacolo.


Nello stesso momento in cui Meng Hao stava orchestrando un piano contro di lei, lei faceva lo stesso con lui!


“Tenendo conto del fattore tempo, sono disposta a scommettere solo sulla prima volta che entri in una delle prove del fuoco di una delle stele di pietra,” disse lei. “Se le provassi tutte, chissà quanto tempo ci vorrebbe prima di arrivare alla fine.”


“Quindi, conta solo il tuo primo tentativo. Puoi scegliere qualunque delle stele di pietra e se riesci ad entrare nella top 10, allora ti darò 100,000 giade Immortali e 5.000.000 di pietre spirituali. Questa è la posta in gioco!”


“Per di più, devi compiere il tuo primo tentativo nella prova del fuoco da te scelta oggi stesso! Non ho tempo da sprecare.”


“Se entri nella top 10, potrai prendere tutto immediatamente. Se non ci riesci, allora dovrai compiere un giuramento sul Dao che non solo rimuoverai il cadavere, ma che cancellerai anche le mie cambiali! Inoltre, ogni volta che mi incontrerai, dovrai inginocchiarti e prostrarti a me in saluto!” Il modo in cui Fan Dong’er stringeva i denti e fissava Meng Hao faceva sembrare che la ragione per cui stesse aggiungendo altre richieste fosse perché rimpiangeva l’improvvisa impulsività, cercando di far ritirare Meng Hao dalla scommessa.


Meng Hao sbatte le ciglia e guardò sospettosamente Fan Dong’er. Poi, lentamente annuì con la testa.


“D’accordo, va bene,” disse. “Siamo vecchi amici, quindi anche se la scommessa è alquanto sfavorevole per me, la accetto, tutto in nome del nostro rapporto. Facciamolo!”


Fan Dong’er non riuscì a nascondere il bagliore luminoso nei suoi occhi mentre rispondeva all’istante, “Un accordo è stato raggiunto…”


“… e il Dao ci è testimone!” rispose Meng Hao, senza esitazione.


Molti discepoli nei dintorni riuscirono a sentire il contenuto della conversazione, mentre guardavano con attenzione. Questo era specialmente vero per alcuni coltivatori di sesso maschile, i quali guardarono Meng Hao con aperta ostilità. Apparentemente, credevano che ogni nemico di Fan Dong’er fosse anche un loro nemico.


Quando Fan Dong’er sentì la risposta di Meng Hao, sorrise all’istante. Ora, non provò minimamente a nascondere il suo imbroglio, o il fatto che stava cercando di far abboccare Meng Hao. Era certa all’ottanta percento che Meng Hao avrebbe perso!


Quando Meng Hao vide l’espressione di Fan Dong’er, sorrise. Considerando i suoi anni di esperienza come artista della truffa, come poteva non notare il tentativo di truffa di Fan Dong’er?


Meng Hao non scelse immediatamente una stele di pietra per iniziare la prova del fuoco. Al contrario, si trasformò in un raggio di luce che si lanciò avanti e indietro tra le altre otto stele di pietra a forma di cancello dorato, mentre le esaminava.


Fan Dong’er lo seguiva, come pure altri discepoli del Mondo del Dio dei Nove Mari, inclusi alcuni coltivatori demoniaci. Molte di queste persone mandarono dei messaggi ai loro amici e presto, si diffuse la voce della scommessa tra Fan Dong’er e Meng Hao.


Fan Don’er era la Figlia Divina di questa generazione del Mondo del Dio dei Nove Mari, famosa anche nel mondo esterno. Non c’era nessuno nel Mondo del Dio dei Nove Mari che non sapesse chi lei era. Inoltre c’era il fatto che era incredibilmente bella, rendendo impossibile dire quanti dei suoi compagni discepoli la adoravano. Naturalmente, la questione che lei avesse una scommessa in corso con qualcuno attirò presto molta attenzione.


Ovviamente, anche Meng Hao era famoso nel mondo esterno. Difatti, il suo nome era largamente più illustre di quello di Fan Dong’er. Sia in termini di identità che di adempimenti, lui era il centro di molta attenzione. Per di più, solo mezzo mese fa, lui aveva tenuto testa e persino sgridato un esperto al Reame Dao. Voci dell’accaduto si erano sparse per tutto il Mondo del Dio dei Nove Mari, cosa che rendeva la questione della sua scommessa con Fan Dong’er ancora più intrigante.


I coltivatori demoniaci arrivarono. I coltivatori ordinari arrivarono. Poco dopo si venne a formare una coda di 10.000 coltivatori che iniziarono a seguire Meng Hao mentre commentavano quello che stava accadendo. La maggior parte di loro lo guardavano incuriositi. Tuttavia, come ci si poteva aspettare, molti di loro erano inclini a fare il tifo per Fan Dong’er.


Circa a mezzogiorno, Meng Hao finì la sua ispezione delle nove stele di pietra, per poi rimanere a fluttuare a mezz’aria, mormorando tra sé e sé.


“Cosa c’è che non va, non riesci a decidere quale scegliere?” chiese Fan Dong’er, sogghignando freddamente. “Non cercare di perdere tempo, Meng Hao. Abbiamo già fatto la scommessa. Puoi partecipare alla prova del fuoco solo oggi!”


Meng Hao si voltò a guardarla e poi sorrise. I suoi occhi brillarono con un a luce fredda mentre, senza proferire un’altra parola, si lanciò in avanti come un fulmine. Dei rimbombi riempirono l’aria mentre si dirigeva direttamente verso… la nona stele di pietra a forma di cancello dorato!


La prima stele di pietra era un test che riguardava la pressione del Nono Mare, qualcosa per cui non era ancora pronto. Dopo un leggero esame delle altre prove del fuoco, non si sentiva estremamente convinto nella possibilità di vincere la scommessa in nessuna di esse. Tuttavia, la nona stele di pietra era una prova del fuoco del corpo fisico, in questa, aveva fede!


Gli occhi di Fan Dong’er vibrarono e dentro di lei, stava ridendo con freddezza. La nona stele di pietra era una delle tre che lei aveva speculato potessero ricadere nella scelta di Meng Hao. Quindi, la scelta di Meng Hao non le portò la minima sorpresa.


“Perderai di sicuro!” pensò lei, alzando il capo con arroganza.


I discepoli nei dintorni iniziarono immediatamente a commentare la scelta.


“La nona stele di pietra! Questo Meng Hao ha il corpo fisico di un vero Immortale, quindi scegliere questa stele di pietra è una scelta alquanto cauta.”


“Tuttavia, sta essendo anche alquanto frettoloso, non direste? La nona stele di pietra… è molto difficile!!”


“Una sua eventuale sconfitta sarebbe una cosa buona. Sgonfiatelo un po’! Dopo tutto, questo è il Mondo del Dio dei Nove Mari!” Apparentemente, nessuno dei discepoli pensava che Meng Hao sarebbe riuscito a vincere.


I Cieli e la Terra tremarono mentre Meng Hao si dirigeva verso la nona stele di pietra, era un raggio di luce prismatica che fendeva l’aria. Mentre si avvicinava, era evidente che c’erano già molti altri discepoli raccolti sul posto, chiaramente a conoscenza della scommessa tra Fan Dong’er e Meng Hao. I loro occhi brillavano mentre guardavano Meng Hao lanciarsi senza esitazione a tutta velocità verso l’enorme stele di pietra.


Non appena la toccò, scomparve al suo interno.


Di seguito, i 10.000 e più discepoli fuori dalla stele di pietra fissarono i loro occhi sulla lista di nomi mentre aspettavano di vedere qualche cambiamento. Fan Dong’er ridacchiò con freddezza. Era molto calma, completamente sicura che Meng Hao sarebbe stato sconfitto.


Dentro la stele di pietra c’era un intero mondo che si diramava in ogni direzione. Tuttavia, non c’era né cielo né terra, solo vuoto. Meng Hao si accigliò mentre realizzava che i suoi meridiani Immortali erano apparentemente sigillati. Non poteva farli minimamente roteare, rendendo impossibile per lui utilizzare alcuna abilità divina o tecnica magica.


“La mia magia è stata sigillata?” pensò. Mandò del senso divino nella sua borsa da trasporto e scoprì che persino essa ne era affetta; quasi tutti gli oggetti al suo interno erano impossibili da utilizzare. Apparentemente le leggi naturali in questo posto limitavano tutto ciò che era collegato alla magia.


C’erano alcuni oggetti onnipotenti all’interno della sua borsa da trasporto che erano lo stesso utilizzabili. Più scioccante di ogni cosa era il fatto che il baccello nero stava ancora emanando increspature; apparentemente non era affetto dal potere sigillante, rendendolo ancora utilizzabile.


Mentre lo shock affliggeva Meng Hao, improvvisamente risuonarono degli scoppiettii di fronte a lui. Di seguito, fuoriuscì una persona di alta statura dall’interno del vuoto.


Era un uomo che indossava una maschera, con lunghi capelli bianchi e una veste blu marino. Nemmeno una singola increspatura di base di coltivazione poteva essere percepita provenire da lui mentre si avvicinava, cosa che fece spalancare gli occhi a Meng Hao.


Meng Hao era in grado di percepire che l’uomo possedeva al suo interno uno sconfinato potere di qi e sangue. Nonostante non emanasse nessuna fluttuazione di una base di coltivazione, il potere del suo qi e del suo sangue era torreggiante.


Gli occhi di Meng Hao vacillarono, quando realizzò il tipo di coltivazione che praticava quest’uomo.


“Un coltivatore del corpo!”


Tempo fa quando stava compiendo delle ricerche tra gli antichi registri del Clan Fang, vide delle informazioni riguardo un tipo di coltivazione comune nei tempi antichi. Quei coltivatori non coltivavano dei tipi speciali di magie, piuttosto, si concentravano sui loro corpi fisici.


Tali persone venivano chiamate coltivatori del corpo!


La cosa più particolare riguardo queste persone era che i loro corpi non contenevano nemmeno un briciolo di energia spirituale. Tuttavia, il loro qi e sangue potevano influenzare il mondo che li circondava.


L’uomo di fronte a lui non aveva ancora raggiunto quel livello. Tuttavia, il suo qi e il suo sangue erano lo stesso estremamente vigorosi, scioccanti all’estremo.


Non appena apparve, non esitò nemmeno per un istante. Si incamminò in avanti e prima che fosse ancora più vicino, i suoi sconfinati qi e sangue si innalzarono, trasformandosi in un’incredibile pressione che iniziò a schiacciare Meng Hao.


Gli occhi di Meng hao brillavano, non potendo far altro che iniziare a sorridere.


“Quindi nono posso usare nessuna tecnica magica. Posso solo fare affidamento sul mio corpo fisico. Ebbene in questo caso, è tempo di vedere… esattamente fino a che punto mi può portare il mio corpo fisico da vero Immortale!” Prese un profondo respiro e senza esitazione, iniziò ad incamminarsi verso l’uomo.


Mentre si avvicinavano l’uno all’altro, entrambi strinsero le loro mani formando dei pugni, che poi lanciarono contro il proprio avversario!


Un’esplosione riecheggiò. Meng Hao impiegò tutto il potere del suo corpo fisico, facendo innalzare di conseguenza un vento tempestoso. Quando il suo colpo atterrò sul suo avversario, una massiccia onda d’urto si diffuse in ogni direzione. I capelli di Meng Hao vennero scompigliati dal colpo, eppure, non indietreggiò nemmeno di mezzo passo. Il pugno iniziale in verità lo aveva fatto eccitare; era alquanto rilassante poter essere in grado di sprigionare tale potere.


Il suo avversario invece, tremò e arretrò di qualche passo.


“E’ tempo di morire!” ruggì Meng Hao, facendo un passo in avanti e lanciando un altro pugno.


Il pugno non colpì nulla, ma fece collassare il vuoto, innalzando poi un enorme vento che si abbatté nel suo avversario. Il corpo dell’uomo tremò e in un battito di ciglia, venne fatto completamente a pezzi dalla forza del colpo.


Però, in quel momento, apparvero altri due uomini dall’interno del vuoto. Sembravano identici al primo uomo, con vesti blu marino e maschere. I loro qi e sangue erano allo stesso modo incredibilmente potenti, immediatamente fecero carica verso Meng Hao.


Meng Hao piegò la testa all’indietro e rise. Non arretrò, al contrario, partì all’attacco. Delle esplosioni riempirono l’aria mentre le due figure venivano distrutte. Un momento dopo, apparvero quattro figure, con un qi e sangue ancora più forti.


Questo accadde molte altre volte. Meng Hao attaccò ripetutamente e una massiccia energia si accumulò all’interno del suo corpo. Era un’aria dominante, una follia coraggiosa. Dei rimbombi potevano essere sentiti mentre l’intero mondo tremava.


4 avversari distrutti. Poi ce ne furono 8. Dopo che ne vennero distrutti 8, ne arrivarono 16. Dopo averne distrutti 16, ne apparvero 32!


Dopo di che ne giunsero 64, 128, 256…


Ogni singola volta, i loro qi e sangue erano sempre più forti. Vaste folle circondavano Meng Hao, il quale continuò solo a ridere. Non era quasi mai incappato in una occasione del genere, in cui le tecniche magiche non erano importanti e poteva fare affidamento solo sul suo corpo fisico. Ogni volta che lanciava un pugno, dei colori selvaggi illuminavano i dintorni.


Per di più, il suo nome iniziò a risalire la lista di nomi della stele di pietra!
                                


                                



