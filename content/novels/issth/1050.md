---
weight: 1050
title: Capitolo 1050 - Guerriero Celestiale!
pubDate: 2025-03-17T11:17:35.037Z
tags:
    - issth
---


In verità il nome di Meng Hao era apparso sulla stele di pietra nel momento in cui aveva massacrato 64 nemici. Sulla stele di pietra c’era visualizzata in modo prominente una lista di 1.000 nomi.


Tuttavia, mentre i nomi della top 100 risplendevano con una luce brillante, i nomi delle persone al di fuori della top 100 erano tanto oscuri da non poter essere letti senza usare il senso divino.


Il nome di Meng Hao, quando apparve, si trovava nella 997esima posizione!


In qualsiasi altra occasione, poche persone si sarebbero accorte di questa cosa. La maggior parte della gente faceva caso solo alla top 100. I 900 nomi al di sotto potevano avere il loro pizzico di gloria, ma non abbastanza da creare alcuna agitazione.


In questo momento, tuttavia, i 10.000 spettatori che stavano guardando la stele di pietra identificarono immediatamente il nome di Meng Hao e iniziarono a urlare.


“Eccolo!!”


“Si trova nella 997esima posizione!!”


“Che velocità! Da quanto si trova lì dentro?” Immediatamente, vari discepoli iniziarono ad analizzare la situazione e presto, determinarono che dal momento in cui Meng Hao era sparito all’interno della stele di pietra sino al momento in cui era apparso il suo nome, era passato meno tempo di quanto ce ne volesse a far bruciare un bastoncino di incenso!


Infatti, nel breve lasso di tempo che impiegarono a discutere la situazione, il suo nome balzò dalla 997esima posizione all’831esima! Non si fermò lì. Saltò di nuovo, dalla 831esima posizione alla 489esima!


A quel punto nacque un enorme tumulto, tutti quanti erano chiaramente scioccati. Stavano guardando tutti la stele di pietra, sorpresi dal progresso compiuto da Meng Hao. Basandosi sulla sua reputazione, tutti erano convinti che sarebbe stato in grado di raggiungere la top 100, ma quello che stava causando questo shock diffuso era la velocità in cui stava risalendo la classifica!


Stava salendo così in fretta da lasciare tutti mentalmente scossi. Quando si combattevano cento persone, sconfiggerli in cento respiri di tempo era una cosa completamente diversa dal farlo in cinquanta. Per di più, essere in grado di farlo in dieci respiri di tempo era la differenza tra Cielo e Terra!


Questo era quello che provavano al momento i discepoli del Mondo del Dio dei Nove Mari nei confronti di Meng Hao al momento. Anche se non potevano vedere delle immagini di quello che stava succedendo all’interno della prova del fuoco, quando andarono a calcolare la velocità con cui stava procedendo, capirono che Meng Hao stava procedendo con un impeto e un’energia esplosivi.


L’espressione di Fan Dong’er vacillò, ma velocemente ritornò alla normalità.


“La vera difficoltà giace nella top 100,” mormorò tra sé e sé, stringendo i denti. “Potrà anche muoversi in fretta nella fase iniziale, ma cosa importa?!”


Nella stele di pietra, Meng Hao stava ridendo sonoramente. I suoi qi e sangue si innalzavano come quelli di un impressionante drago. Avanzava coraggiosamente, sistemando le figure in blu con attacchi costanti. Essi erano come erbacce secche dinanzi a lui.


Dopo aver sconfitto i 256 coltivatori con uno sconfinato potere di qi e sangue, gli occhi di Meng Hao brillarono con ossessione. Stava ansimando leggermente, ma il suo cuore era ricolmo del desiderio di dare battaglia.


“Arriverò sicuramente… nella top 10! Anche se tecnicamente non dovrebbe essere possibile per me, lo farò lo stesso!” Guardò in basso verso la sua borsa da trasporto. Al suo interno c’era un altro oggetto, il quale era la chiave della sua fiducia nel riuscire a vincere la scommessa con Fan Dong’er.


Questa poteva essere una prova del fuoco e molti oggetti all’interno della sua borsa da trasporto erano stati sigillati. Tuttavia, come Meng Hao si aspettava, l’oggetto su cui stava facendo affidamento non poteva essere sigillato. Per quanto riguarda il baccello nero invece, il fatto che fosse rimasto libero dal vicolo era una cosa completamente inaspettata.


Mentre si trovava lì, ansimando leggermente, il vuoto di fronte a lui si increspò. Non venne dato a Meng Hao alcun riposo, infatti una massiccia aura esplose di fronte a lui. Sorprendentemente, 512 uomini con delle vesti blu marino vennero fuori dal vuoto.


Ognuno di loro era molto più potente rispetto a tutti i nemici affrontati prima d’ora. Il potere del loro qi e sangue li posizionava in un livello simile al picco del Reame Immortale. Tuttavia, essi non erano simili a dei Prescelti con 90 meridiani o più, piuttosto, erano simili a degli Immortali con 70 meridiani o giù di lì.


Comunque sia, erano incredibilmente potenti. Meng Hao non era sicuro di come in genere i membri del Mondo del Dio dei Nove Mari passassero delle prove del genere; forse avevano una tecnica speciale per la tempra del corpo. In ogni caso, i suoi occhi iniziarono a brillare mentre faceva un passo in avanti e si portava all’attacco ancora una volta.


Dei rimbombi scossero ogni cosa mentre Meng Hao lanciava i suoi pugni. Potevano essere percepite delle massicce vibrazioni. Meng Hao perse ogni cognizione del tempo, dimenticandosi persino di essere in una prova del fuoco. Era unicamente concentrato nell’usare il suo corpo fisico per attaccare e distruggere.


Questa era la prima volta che non aveva fatto affidamento su nessuna tecnica magica o abilità divina, né la sua base di coltivazione. Questa era una battaglia combattuta solo tramite il suo corpo fisico. Il suo intero corpo stava tremando, non a causa della fatica muscolare, ma piuttosto, perché era finalmente in grado di utilizzare il massimo potenziale del suo potere.


Infatti, Meng Hao poteva percepire che, a causa del continuo combattimento nella prova del fuoco, il suo corpo fisico stava ora mostrando segni di avanzamento, diventando così ancora più potente!


Ruggì mentre si lanciò in avanti, rilasciando un pugno che sterminò all’istante tre avversari. Quando fini di occuparsi dell’ultimo avversario, sangue colava dalla sua bocca mentre respirava affannosamente. In seguito guardò in alto e vide, non 1.024 avversari, al loro posto c’era… una singola persona!


Indossava una lunga veste cremisi e mentre camminava in avanti, il vuoto intorno a lui si illuminò di un rosso acceso. Quel colore rosso non era visibile ad occhio nudo… poteva essere visto solo tramite senso divino.


Era un qualcosa che appariva solo dopo aver raggiunto un certo livello di potere di qi e sangue, qualcosa che andava ad influenzare la legge naturale intorno a se stessi!


Non appena Meng Hao vide questa figura vestita di cremisi, i suoi occhi si spalancarono, era in grado di percepire l’aria minacciosa che emanava l’uomo.


“Quindi, un vero coltivatore del corpo è finalmente apparso!” pensò, i suoi occhi brillavano con il desiderio di combattere.


Dal potere del qi e sangue che veniva emanato dall’uomo, Meng Hao fu in grado di capire che questa figura era decisamente pari a qualcuno al picco del vero Reame Immortale.


Nel frattempo, tutti nel mondo esterno erano sommersi dal fragore. I 10.000 e più spettatori all’esterno della nona stele di pietra guardavano il nome di Meng Hao scalare la classifica. Andò dalla 400esima posizione alla 300esima, fino a raggiungere la 101esima posizione!


E riguardo al tempo che era passato da quando Meng Hao aveva iniziato, era passata solo… una singola ora!


Per i coltivatori una singola ora era quasi niente. Eppure, questo era stato il tempo impiegato da Meng Hao per raggiungere la 101 posizione!


“Questo Meng Hao, quanto… quanto cavolo è forte il suo corpo fisico?!?!”


“Un’ora! E’ trascorsa solo un’ora…”


“All’improvviso ho l’impressione che lui… possa davvero raggiungere la top 10!”


“Non necessariamente. Forse ha usato qualche tipo di tecnica segreta per potenziare il suo corpo fisico per un temporaneo aumento di potenza!” Mentre le conversazioni andavano avanti, la faccia di Fan Dong’er era estremamente corrugata. Anche se non voleva ammetterlo, si stava iniziando ad agitare. Che Meng Hao fosse riuscito a raggiungere la 101esima posizione in un’ora, era qualcosa di estremamente raro nelle prove del fuoco delle stele di pietra.


All’interno del mondo illusorio, Meng Hao non aveva idea del punto in cui si trovasse il suo nome nella lista, né gli importava. A causa di quell’oggetto all’interno della sua borsa da trasporto, era sicuro di poter vincere. Paragonato a quello che avrebbe vinto o perso nella scommessa, quello che stava guadagnando in termini di corpo fisico era molto più importante.


Di fronte, l’uomo con la veste cremisi fece un passo in avanti verso Meng Hao. Fece solo tre passi, ma ogni singolo passo fece tremare ogni cosa a causa di alcuni scioccanti rimbombi simili a tuoni. Il cuore di Meng Hao tremò, come se fosse stato appena calpestato. Si sentiva soffocato, come se, stando di fronte a questo uomo vestito di cremisi, non potesse fare altro che provare rimpianto.


Poi però, i suoi occhi brillarono per il desiderio di combattere e i suoi qi e sangue si innalzarono, iniziando immediatamente a combattere questa sensazione. Non si ritirò, al contrario, iniziò ad avanzare verso l’uomo in cremisi.


L’uomo guardò di fronte a lui, i suoi occhi brillavano con un bagliore color sangue. Mentre Meng Hao si avvicinava, l’uomo iniziò a fare lo stesso.


I due non proferirono alcuna parola, ne usarono delle magie. L’unica cosa che fecero… fu battersi!


Delle esplosioni risuonarono, scuotendo i Cieli e la Terra. Meng Hao lanciò un pugno dopo l’altro, lo stesso fece l’uomo in cremisi. Andarono avanti e indietro a mezz’aria, occasionalmente lanciando dei calci impetuosi nel mezzo della rissa. In un breve momento, si erano scambiati centinaia di colpi.


Meng Hao stava ridendo sonoramente. Più combatteva, più forte sembrava diventare. Era come se il suo corpo fisico da vero Immortale si stesse temprando. Stava esplodendo oltre il suo precedente livello di potenza, facendo arrivare Meng Hao alla conclusione di aver trascurato il fatto che il suo corpo fisico era in grado di diventare sempre più forte dopo essere stato usato in combattimento! Questa era la chiave per diventare più potente!


Combattere!


Il desiderio di combattere di Meng Hao si innalzò all’istante. Continuò ad attaccare incessantemente, senza pausa. L’uomo in cremisi ribolliva del potere del qi e del sangue, ma venne forzato all’indietro più e più volte. Non importava che lui fosse un coltivatore del corpo il quale aveva raggiunto il punto di essere in grado di influenzare la legge naturale; semplicemente non era in grado di tenere il passo con il corpo fisico da vero Immortale di Meng Hao.


Passarono circa una dozzina di attimi di respiro. Meng Hao ruggì e poi lanciò un pugno che distrusse completamente il coltivatore in cremisi.


Il mondo si fece quieto e pacifico, Meng Hao fluttuava a mezz’aria, il suo qi e sangue in aumento, diventando sempre più potenti. Sorprendentemente, un bagliore rosso iniziò a diffondersi intorno a lui!


Apparentemente… era in grado di influenzare la legge naturale di questo mondo!


In questo momento, Meng Hao sembrava identico ad un guerriero celestiale!


“Capisco. I coltivatori del corpo necessitano di incessanti battaglie sanguinarie per progredire!”. I suoi occhi brillarono per l’illuminazione. In ogni altra situazione nel mondo estero, avrebbe potuto fare affidamento sulle tecniche magiche per uccidere l’avversario in cremisi così facilmente da richiedere un semplice gesto della mano. Ma al momento non aveva accesso a tali tecniche magiche, forzandolo così a temprare il suo corpo fisico… esplodendo con il vero potere di cui era capace.


Quasi nello stesso momento in cui scomparve l’avversario in cremisi, il nome di Meng Hao salì di posizione nella lista ancora una volta. Lui non ne era a conoscenza però. Quello che lui era in grado di vedere invece, era il vuoto di fronte che si increspava e… due uomini in cremisi ne venivano fuori.


Era come un ciclo, con 512 come limite. Ogni ciclo aveva diversi coltivatori del corpo, che indossavano diversi vestiti, provenienti da diversi Reami di coltivazione del corpo.


2. 4. 8. 16. 32. 64…


Non c’era alcuna pausa in questa prova del fuoco. Il suo corpo fisico si fece più forte, il suo folle desiderio per la battaglia si fece ancora più frenetico. Tossi del sangue, ma la cosa lo rese più potente. Sotto il continuo assalto furioso, il suo corpo fisico lentamente si avvicinò alla perfezione!


Fu nel momento in cui apparvero 256 uomini in cremisi che Meng Hao iniziò a dover arretrare. C’erano semplicemente troppe persone, tutte esse erano coltivatori del corpo in grado di influenzare la legge naturale. Il potere del corpo fisico di Meng Hao stava ora raggiungendo il suo limite.


I suoi occhi vibrarono mentre veniva circondato, poi sbuffò con freddezza. Lui non era avverso a usare dei trucchi. Tuttavia, non voleva usare il suo asso nella manica finale così facilmente. Quindi, lanciò il baccello nero. Apparve l’imp, strillando mentre si lanciava contro gli avversari in cremisi in arrivo.


Un gruppo di uomini in cremisi si divise all’istante per occuparsi della creatura. L’imp era feroce e non provò minimamente a schivare. Al contrario usò il suo carapace per difendersi. Anche se in verità non era all’altezza di questi uomini in cremisi, più combatteva, più diventava fiducioso. Quando veniva ferito, le ferite si curavano. Ogni volta che un avversario si avvicinava, lo provava a possedere. Tuttavia, fu velocemente chiaro che gli uomini in cremisi non avevano un tipo di corpo in grado di essere posseduto. Quindi, l’imp si limitò a farli a pezzi e a consumare la loro carne ed il loro sangue!


Alla fine, l’imp fu in grado di occuparsi di una decina di avversari in cremisi, togliendo così un po’ di pressione dalle spalle di Meng Hao.


Meng Hao in verità rimase alquanto scioccato da questo risultato e divise la sua attenzione tra il combattere gli uomini in cremisi e l’osservare il piccolo imp del baccello nero. Passò del tempo e precisamente dopo alcune decine di attimi di tempo, l’imp venne colpito da uno dei coltivatori in cremisi così forte da farlo volare via. Mentre attraversava l’aria, sputò una boccata di sangue e poi rilasciò uno stridio perforante.


“Pugnale!!” Non appena rilasciò l’urlo, il suo corpo si distorse, trasformandosi in un pugnale il quale poi si lanciò contro il suo avversario in cremisi.


