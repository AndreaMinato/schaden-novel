---
weight: 1057
title: Capitolo 1057 - Imperatore Immortale Meng Hao!
pubDate: 2025-03-17T11:17:35.038Z
tags:
    - issth
---


Immaginate che un imperatore si assenti dal suo impero per molti anni. Gli ufficiali del governo di ciascuna zona dispongono di forze militari proprie, e ne fanno le veci per innumerevoli anni.


Ciascuno di loro alla fine arriverà inevitabilmente a considerare la propria zona di controllo come il proprio regno, e di conseguenza se ne considererà il legittimo re!


Quella è la situazione che si era creata nella Sfera della Montagna e del Mare, dove i re in questione erano proprio i nove Signori delle Nove Montagne e Nove Mari!


E l’Imperatore, invece, era il futuro Signore della Sfera della Montagna e del Mare.


Nessuno di quei re avrebbe avuto intenzione di tornare a prendere ordini dopo così tanto tempo. Una volta assaporata la libertà, si sarebbero rifiutati all’idea di sentirsi dire cosa fare ed essere costantemente manipolati da qualcuno!


In tali circostanze, in un impero… la soluzione più semplice ed efficace, vantaggiosa per la maggior parte delle parti implicate… sarebbe quella di uccidere l’Imperatore prima che possa tornare al potere!


Ecco la soluzione migliore per tutti quei re!


Meng Hao ne era consapevole, perciò… era cosciente del pericolo in cui si trovava, e sapeva di non potersi permettere di abbassare la guardia neanche un secondo!


Non poteva assolutamente rivelare la propria identità. Se lo avesse fatto… sarebbe andato in contro a una morte certa. E avrebbe senza dubbio trascinato giù anche il Clan Fang.


Fu a quel punto che il pappagallo e la gelatina iniziarono a urlargli contro.


"Dannazione, Meng Hao! Datti una mossa e assorbilo! Non possiamo resistere ancora a lungo!!"


Quasi nello stesso istante, Meng Hao allungò la mano senza la minima esitazione e afferrò il sangue dell’Eccelso. Fece un respiro profondo e spinse la goccia di sangue sul palmo della sua mano.


La goccia di sangue divenne un tutt’uno con la sua mano, fondendosi nel suo corpo. Allo stesso tempo, nella sua mente riecheggiarono dei boati. Poté immediatamente avvertire il potere sconfinato e poderoso del sangue dell’Eccelso.


Simultaneamente, l’aura della Lega dei Sigillatori del Demone esplose con violenza. Meng Hao, tremando, estrasse rapidamente un Frutto del Nirvana e lo spinse nella fronte.


Il Frutto del Nirvana si dissolse nel suo corpo, provocando dei boati e facendo tremare Meng Hao. Il sangue dell’Eccelso e l’aura della Lega dei Sigillatori del Demone si unirono, celandone così la natura.


Fu in quel momento che un flusso di senso divino spaventosamente potente si propagò dalla Nona Montagna. Ricoprì tutta la Nona Montagna e il Nono Mare, facendo di tutto per raggiungerne ogni angolo, incluso il Mondo del Dio dei Nove Mari. 


Il senso divino invase il Mondo del Dio dei Nove Mari, evidentemente disposto a tutto pur di portare a termine la sua missione, persino offendere le Tre Grandi Società Daoiste.


In ogni caso, il Mondo del Dio dei Nove Mari era insolitamente silenzioso, e non fece nulla per fermarlo.


Il senso divino raggiunse ogni angolo, attraversando tutte le regioni. Passò persino sopra Meng Hao, ma non sembrò trovare l’aura che cercava. Meng Hao stava seduto a gambe incrociate, non vi era alcuna traccia dell’aura. Ovviamente, non per opera sua, bensì per merito del pappagallo e della gelatina, come anche grazie alla fusione dell’aura della Lega dei Sigillatori del Demone con il Sangue dell’Eccelso.


Per questo motivo, il potente senso divino non scovò Meng Hao.


Dopo qualche istante, il senso divino si dissolse per proseguire la sua ricerca altrove.


Oltre a quel potente senso divino, gli esperti del Reame del Dao che si trovavano in altre zone della Nona Montana e Nono Mare portavano avanti la ricerca nelle rispettive aree.


Tutti volevano scoprire… l’identità del futuro Signore della Sfera della Montagna e del Mare!


In realtà, Meng Hao era tra i sospettati. Dopotutto, si trovava nella Schiera, ed era il coltivatore più famoso della sua generazione. Tuttavia… la posizione di Signore della Sfera della Montagna e del Mare era ben lontana dal suo livello attuale, quindi poteva essere escluso facilmente. Al centro dei sospetti della maggior parte delle persone… vi erano coloro che si trovavano già nel Reame del Dao.


I Signori delle altre Montagne e Mari sospettavano in particolar modo di Lord Ji. Sembrava proprio che stesse per succedere qualcosa di terribile!


Meng Hao rimase tutto il tempo a meditare in isolamento. Una volta completata con successo la fusione con il sangue dell’Eccelso, ne sfruttò il potere per assorbire il Frutto del Nirvana. Allo stesso tempo, il sangue dell’Eccelso dei Nove Sigilli rafforzò la sua magia del Sigillo del Demone. Era come se avesse ricevuto… la Legittima Concessione!


L’Eccelso dei Nove Sigilli gli aveva consegnato la Legittima Concessione! 


Era una sorta di approvazione, un segno di formale iniziazione alla Nona Generazione del Sigillatore del Demone!


Da quel momento in poi, la sua Magia sarebbe stata ancora più potente. Grazie al sangue dell’Eccelso, adesso poteva esercitare una pressione incredibilmente più forte. Inoltre, anche la sua comprensione della Lega dei Sigillatori del Demone ne aveva tratto vantaggio.


Per esempio, quando aveva provato la Quinta Maledizione del Sigillo del Demone, la Maledizione dell’Interno e dell’Esterno, era riuscito a creare solo una piccola crepa. Adesso, invece, poteva crearne una cento volte più grande!


Tutto… grazie al sangue dell’Eccelso dei Nove Sigilli!


Meng Hao tremava. Poteva chiaramente percepire che qualcosa era cambiato in lui. Assorbire il sangue dell’Eccelso era stato una sorta di iniziazione o battesimo, che aveva reso il suo corpo fisico più potente, oltre i limiti del Reame Immortale. Adesso era ad un soffio da… avere un corpo Immortale Antico!


Gli serviva solo la giusta combinazione di circostanze, la giusta opportunità e ce l’avrebbe fatta. A quel punto, il suo corpo fisico sarebbe entrato nell’Antico Reame. In più, sapeva esattamente dove stava la sua opportunità: nella stele del nono cancello d’oro nel Mondo del Dio dei Nove Mari!


Meng Hao poteva quasi immaginare come sarebbe stato resistere al terzo pugno sferzato da quello che un tempo era solo il corpo di un coltivatore. A quel punto… sarebbe entrato nel Reame Antico del corpo fisico!


"DIVENTERÒ più potente!" pensò, con gli occhi che gli brillavano. Rimase a sedere a meditare, mentre i suoi meridiani Immortali si agitavano e il sangue dell’Eccelso raggiungeva ogni angolo del suo corpo. Stralci di filamenti d’oro se ne separarono rapidamente per confluire nelle sue linee di passaggio del qi.


Per quanto riguarda il Frutto del Nirvana che aveva assimilato dalla fronte, esso si sciolse rapidamente, e quando entrò in contatto con i filamenti d’oro del sangue dell’Eccelso, si fuse con essi, divenendo parte di Meng Hao.


All’improvviso, la base di coltivazione di Meng Hao salì alle stelle. Era già al livello di Eccelso del Reame Immortale, ma raggiunse un livello ancora più alto, conducendolo… nella via per diventare Imperatore Immortale!


Passo dopo passo, diventava sempre più potente. Adesso poteva rimanere nel Reame dell’Imperatore Immortale in eterno, mentre prima vi poteva accedere temporaneamente assorbendo un Frutto del Nirvana.


"Una volta completato l’assorbimento del Frutto del Nirvana, rimarrò per sempre all’interno del Reame dell’Imperatore Immortale!" Nei suo occhi balzò un lampo di determinazione. Aveva aspettato quel momento per molto tempo, ed aveva sacrificato innumerevoli pietre spirituali e giade Immortali per farcela. Non poteva nemmeno farne parola con qualcuno, nessuno avrebbe potuto accettarlo, nemmeno qualcuno nel Reame del Dao..


Proprio grazie a quella quantità esorbitante, il cammino che Meng Hao aveva intrapreso… era completamente diverso da quello degli altri coltivatori!


Stava percorrendo l’antico cammino del Reame Immortale dell’Eccelso. Per questo motivo… aveva di fronte a sé un futuro sconfinato!


Il tempo scorreva. Passarono giorni. Meng Hao rimase tutto il tempo a sedere a gambe incrociate. Arrivò ad assorbire circa metà del Frutto del Nirvana, il che lo portò a superare il livello di Eccelso del Reame Immortale e ad avvicinarsi a quello di Imperatore Immortale.


Stava diventando sempre più potente!


Il suo corpo fisico raggiunse nuovi livelli di perfezione, scavalcando un ostacolo dopo l’altro.


Allo stesso modo, i poteri acquisiti dalla Lega dei Sigillatori del Demone si rafforzarono.


Si poteva dire che la singola goccia di sangue dell’Eccelso aveva portato ad una crescita esplosiva su tutti i fronti per Meng Hao, rendendolo incredibilmente più potente! 


Passarono altre due settimane. A quel punto, Meng Hao aveva speso ben più di un mese nel Mondo del Dio dei Nove Mari. Nella Sfera della Montagna e del Mare, la ricerca sfrenata al futuro Signore della Sfera era ancora in corso. Vi presero parte persino potenti esperti delle altre Montagne e Mari.


Fortunatamente, tutti riuscirono a mantenere il controllo, e non si verificarono grossi problemi. Tuttavia… il presentimento che qualcosa di terribile fosse alle porte si faceva sempre più intenso.


Nelle ultime due settimane, Meng Hao avvertì quattro volte il passaggio del senso divino sulla sua dimora. Per fortuna, la gelatina e il pappagallo sapevano che si trovava in un momento cruciale, e fecero tutto il possibile per tenerlo nascosto. Inoltre, nel momento in cui aveva assorbito il sangue, l’aura si era dispersa nel suo corpo. Alla fine, gli abitanti avevano smesso di prestare tanta attenzione a Meng Hao. Rientrava tra i sospettati, ma in fin dei conti, questi erano più di cento.


Il fatto era che sarebbe rientrato tra i sospettati in ogni caso, a prescindere dalla realtà dei fatti.


Anche se rimaneva tra i sospetti, in fin dei conti, erano più di cento. In realtà, sarebbe stato tra i sospettati in qualunque caso.


Passarono altre due settimane, e Meng Hao non aveva ancora completato l’assorbimento del Frutto del Nirvana. Ne rimaneva ancora circa il venti per cento. Tuttavia, tra la sua base di coltivazione attuale e quella precedente vi era una differenza paragonabile a quella tra Cielo e Terra.


In quel momento, era seduto, a gambe incrociate, immobile. Attorno a lui danzavano infinite scintille di elettricità e nonostante i suoi occhi fossero chiusi, flussi di nebbia bianca fuoriuscivano dalle sue palpebre, conferendogli un’aria estremamente misteriosa.


La sua pelle si era fatta più pallida, la sua aura era esplosiva. Il suo corpo emanava increspature spaventose. I coltivatori Demoniaci nella piscinetta erano sotto shock, e quando si volsero verso Meng Hao, il loro occhi si riempirono di terrore.


Per quanto riguarda Su Yan, anche lei era sorpresa dai cambiamenti subiti da Meng Hao. Ne rimase terrorizzata. Ai suoi occhi, era come se una qualche misteriosa volontà si stesse risvegliando dentro di lui.


“Emana un’aura terribile," pensò preoccupata. “Ma di cosa si tratta esattamente?” Per quanto la riguardava, Meng Hao era indecifrabile. 


Passarono altre due settimane. A quel punto, Meng Hao si trovava nel Mondo del Dio dei Nove Mari da oltre due mesi. Alla fine, arrivò il giorno… in cui completò l’assorbimento del Frutto del Nirvana. Le sue ultime tracce si dissolsero dentro Meng Hao, il cui corpo fu attraversato da un brivido.


Insieme a quel brivido, avvertì un’energia tale da far tremare i Cieli e distruggere la Terra, e si udirono dei boati, come se si stessero formando delle crepe. In quel momento, la sua base di coltivazione balzò a un nuovo livello di potere. Un vento fortissimo imperversava attorno a lui, facendo tremare i coltivatori Demoniaci. Su Yan spalancò gli occhi incredula.


I capelli di Meng Hao gli sbattevano sul viso, la veste ondeggiava al vento. Iniziò a formarsi qualcosa dentro di lui, ossia… una volontà Imperiale!


Era estremamente potente, dominante. Era la volontà Imperiale di un Imperatore Immortale!


Aprì gli occhi, e i coltivatori Demoniaci udirono qualcosa simile al rimbombo di un tuono. Vi furono otto rombi di tuono in totale, ciascuno estremamente spaventoso, che provocarono lampi di strani colori e fecero tremare tutto!


Il sangue spruzzò dalla bocca dei coltivatori Demoniaci, e alcuni di loro persero i sensi. Su Yan si accorse che il sangue le sgorgava dagli angoli della bocca; abbassò il viso.


“Otto rombi di tuono illusori che fanno tremare i Cieli!!” disse.


“Questo… tu…. Tu hai davvero raggiunto QUEL Reame. È impossibile…


"Quei rombi di tuono sono lo spaventoso segnale che qualcuno ha raggiunto il culmine assoluto del Reame Immortale. Otto rombi di tuono illusori che fanno tremare i Cieli!“


Meng Hao fece un respiro profondo e si alzò lentamente in piedi. In quell’istante l’aura di un Imperatore Immortale proruppe dal suo corpo, facendo tremare l’intera grotta dell’Immortale. Persino il Nono Mare tremava.


“Il limite del Reame Immortale?” disse Meng Hao con freddezza. "È ovvio che non capisci…. Il significato dell’essere Immortale! Il limite è ben oltre questo!” Aveva una voce calma, ricolma di una minacciosa pressione senza paragoni!
                                


                                



