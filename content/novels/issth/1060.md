---
weight: 10600
title: Capitolo 1060 - Minacce!
pubDate: 2025-03-17T11:17:35.039Z
tags:
    - issth
---


“Arma da Battaglia?” Chiese con esitazione Meng Hao.


“Un’arma usata in battaglia,” rispose lentamente il pappagallo. “Un tesoro che può impadronirsi dei Cieli senza l’ausilio di tecniche magiche!” Il pappagallo aveva un’aria molto solenne mentre parlava. Tuttavia, la sua frase successiva rivelò i suoi veri sentimenti.


“Ovviamente, in verità è il Quinto Signore che diventa un’Arma da Battaglia. Hahaha! Continua a lavorare sodo, Haowie. Il Quinto Signore non ha avuto la possibilità di diventare l’Arma da Battaglia per molto, molto tempo. Mi manca davvero tanto la sensazione di poter penetrare qualsiasi buco su cui poso gli occhi…” Detto questo, i suoi occhi iniziarono a brillare e sussultò con così tanta eccitazione che si dimenticò di sbattere le ali e di conseguenza cadde a terra.


Meng Hao si schiarì la gola e ignorò l’arrogante pappagallo. Guardò verso la gelatina di carne, la quale era ferma lì, con occhi che ardevano per la passione. Considerando il modo insolitamente reticente in cui si stava comportando, Meng Hao non poté fare a meno di chiedergli che stava succedendo.


“Ah, finalmente me lo hai chiesto,” rispose la gelatina di carne. “Vederti come un Immortale Onniceleste prima mi ha fatto ricordare qualcosa di molti anni fa. Accadde molto, molto, molto tempo fa, quindi ascolta attentamente mentre te lo spiego.


“Prima di tutto, dobbiamo iniziare chiarificando alcune cose che accaddero l’anno scorso. Gradualmente, tutto ti sembrerà più chiaro. Ahem… hey, non c’è bisogno di diventare ansiosi. Analizzeremo le cose molto lentamente. La mia stima è che sarò in grado di finire la spiegazione in tre giorni.” Poi si schiarì la gola, inclinò all’insù la mascella ed iniziò a parlare.


Al momento poteva essere vista una strana espressione sul volto di Meng Hao. Era decisamente consapevole che la gelatina di carne sapesse contare solo fino a tre. Per di più, per essa, il numero tre… era essenzialmente infinito.


In base all’analisi di Meng Hao, i tre giorni di cui parlava la gelatina di carne, potevano essere tre giorni ripetuti cento, decine di migliaia, o persino milioni di volte….


Tossì seccamente e rapidamente scivolò via. Voltandosi verso la scogliera di roccia nuda, scosse la mano e usò una tecnica magica per incavare una nuova caverna Immortale. Non era una residenza come quella precedente, ma comunque sia c’erano lo stesso diverse camere di pietra all’interno, più di otto.


Volò all’interno come un fulmine. Le labbra della gelatina di carne tremarono leggermente. Sembrava leggermente offesa, poi si voltò verso i coltivatori demoniaci e Su Yan e i suoi occhi si illuminarono all’improvviso. In seguito si avvicinò saltellando innocentemente e iniziò a fissare Su Yan.


“Hey Compagno Daoista, ti andrebbe di ascoltare la mia storia?”


“Huh?” Su Yan era ancora scossa da tutti gli avvenimenti che erano accaduti con Meng Hao. La sua mente stava ancora vacillando, quindi non riuscì nemmeno a pensare prima di rispondere alla gelatina di carne. La gelatina di carne ne fu immediatamente estasiata. Si sentì uno scoppiettio e la gelatina di carne si trasformò in un fermaglio per capelli a forma di campana, il quale volò in aria e si attaccò a Su Yan, andandosi ad appendere vicino il suo orecchio.


Poi sospirò e iniziò a parlare. “Iniziamo da quell’enorme temporale dell’anno scorso. Il Terzo Signore ricorda che era molto incuriosito dalla pioggia quel giorno. Voleva davvero sapere quante gocce di pioggia stessero cadendo. Quindi, Il Terzo Signore iniziò a contare. Uno, due, tre, uno, due, tre…”


Gradualmente, Su Yan iniziò a tremare e lentamente la sua espressione facciale iniziò a cambiare. Presto, apparvero delle venature bluastre sulla sua fronte mentre la gelatina di carne continuava a contare, pronunciando le parole “uno, due, tre” ancora ed ancora.


“Dannazione, vattene via!” ringhiò lei, afferrando la gelatina di carne e lanciandola a terra. Sfortunatamente per lei, la sua base di coltivazione era sigillata, quindi non era minimamente all’altezza della gelatina di carne… La gelatina però, non poteva essere spaventata dalle parole che le venivano rivolte, indipendentemente da quello che venisse detto; l’unica cosa che temeva era essere ignorata. Vedendo che Su Yan improvvisamente aveva ingaggiato una conversazione, la gelatina di carne si eccitò enormemente. Velocemente scelse una nuova posizione e iniziò a parlare di nuovo.


Il pappagallo roteò gli occhi. Secondo la sua opinione, la gelatina di carne non aveva impostato le sue ambizioni abbastanza in alto. Poi volò in aria e iniziò a volare intorno ai coltivatori demoniaci tornando ad istruirli sulla canzone.


Un momento dopo, il suono della musica riempì l’intera valle.


“Ero un cattivo ragazzo da giovane, sono un piccolo frutto di mare, lalalalala, piccolo frutto di mare, dobedobedoooo, piccolo frutto di mare…”


Il pappagallo e la gelatina di carne erano entrambi molto felici. Passarono sette giorni. Meng Hao era nel mondo del Dio dei Nove Mari da più di due mesi. La data selezionata per entrare nella Sfera del Vortice di Vento era tra venti giorni.


Quattro giorni prima, erano arrivati due contenitori di giada in rapida successione. Erano ovviamente imbevuti di un incredibile potere, dato che oltrepassarono direttamente attraverso le pareti della sua caverna Immortale, apparendo direttamente di fronte a lui. Fluttuando e scintillando di luce brillante.


Dopo che discesero nel suo palmo, li osservò per un momento e poi continuò semplicemente a meditare, ignorando i contenitori di giada. Non duplicò altro sangue di Eccelso, invece, spese tutto il tempo ad abituarsi alla sua nuova base di coltivazione e al modo in cui influenzava le sue varie abilità divine e tecniche magiche.


Allo stesso tempo, mandò numerosi Coleotteri dall’Occhio Fantasma nelle circostanti camere di pietra, aspettando che si trasformassero in imp del baccello nero.


Quando furono trascorsi i sette giorni, possedeva altri otto imp del baccello nero, arrivandone così a possedere dieci.


“Se faccio trasformare tutti i coleotteri neri, dovrei avere circa cinquanta baccelli neri… è un numero alquanto esiguo, ma riesce lo stesso a comporre un piccolo esercito.” In seguito ripose i baccelli neri e poi incavò altre stanze di pietra, in cui ci mise altri coleotteri neri in modo da iniziare la loro trasformazione. Alla fine, concluse i suoi sette giorni di meditazione isolata.


“Mi trovo molto più a mio agio nel Reame dell’Imperatore Immortale,” pensò. “Devo solo esercitarmi in alcune delle mie tecniche magiche e abilità divine, dopo di che sono apposto.” L’elevazione della sua base di coltivazione era stata significativa. Anche se non era lo stesso di quando si passava dal Reame Spirituale al Reame Immortale, era comunque un massiccio salto in avanti. Sette miseri giorni non erano abbastanza per diventare completamente familiare con la sua nuova forma. Aveva bisogno di sperimentare delle battaglie per stimare a pieno tute le differenze.


Alla fine, il suo sguardo si andò a posare sui contenitori di giada che erano arrivati alcuni giorni prima. Li raccolse e li scansionò con il suo senso divino, dopo di che i suoi occhi si illuminarono di una fredda luce e in seguito iniziò a ridacchiare.


Il primo contenitore di giada proveniva dal Dipartimento dei Compiti e delle Missioni del Mondo del Dio dei Nove Mari. Il Dipartimento dei Compiti e delle Missioni del Mondo del Dio era una parte della setta che si occupava dell’assegnazione di vari incarichi ai discepoli. Gli incarichi erano divisi in gradi, l’incarico di grado più alto era un’assegnazione che non si poteva rifiutare.


Ovviamente, molti di questi incarichi erano assegnati venendo intesi come una prova del fuoco. Anche se erano spesso pericolosi, non eccedevano mai le capacità dei discepoli a cui venivano assegnate. I discepoli avevano bisogno di una possibilità di uscire e partecipare in battaglie vere e proprie. D’altro canto, la sicurezza era anch’essa una priorità.


Il primo contenitore di giada era esattamente questo tipo di incarico, qualcosa che non poteva essere rifiutato.


“Un coltivatore assetato di sangue è apparso sull’Isola Manto Marino,” mormorò Meng Hao mentre studiava le informazioni. “Ha ucciso altri coltivatori e macellato diverse bestie marine… Secondo le indagini, la sua base di coltivazione non raggiunge il Reame Antico, invece, si piazza al picco del Reame Immortale. Tuttavia, la sua precisa locazione è sconosciuta, dato che è difficile da rintracciare. Sanno solo che si trova nei pressi dell’Isola Manto Marino.” Il suo sorriso improvvisamente si fece freddo.


Ovviamente, non si era dimenticato del suo accordo con i nove Demoni della Sfera Marina.


Essenzialmente, Meng Hao si trovava in una botte di ferro secondo i termini della scommessa. Se avesse perso, non avrebbe avuto davvero importanza. Anche se avesse voluto cedergli il suo posto nella Schiera, era impossibile. L’unico modo per ottenere il suo posto era ucciderlo due volte. Se avessero voluto farlo, allora andrebbe fatto all’esterno della setta. Lì, poteva accadere con facilità. L’Orda dei Coltivatori Demoniaci sembrava ritenersi molto informata sulla Schiera. Tuttavia, il nodo della questione era che in realtà non sapevano molto. Un posto nella Schiera non era qualcosa che poteva essere ceduto come posta in una scommessa. Era un qualcosa che esisteva come parte del ciclo della morte.


Sfortunatamente per l’Orda dei Coltivatori Demoniaci, essi non erano a conoscenza di questi fatti. Dopo tutto… dopo innumerevoli anni, Meng Hao era solo la seconda persona proveniente dalla Nona Montagna e Mare ad unirsi alla Schiera!


Avrebbe naturalmente accettato di partecipare in una scommessa che non poteva perdere. L’unico motivo per cui aveva detto che avrebbe riferito la sua decisione finale in un mese era solo al fine di rendere la situazione più realistica.


Il tempo stabilito era scaduto e lui non aveva mai risposto, poi all’improvviso, era arrivato questo contenitore di giada… Era ovvio che facesse parte di una tattica orchestrata dall’Orda di Coltivatori Demoniaci.


L’altro contenitore di giada proveniva da Ling Yunzi, il quale lo informava che l’incarico era stato avanzato dall’Orda dei Coltivatori Demoniaci. Aprire la Sfera del Vortice ventoso richiedeva la loro cooperazione, quindi, fu impossibile per la loro fazione rifiutare la cosa.


Come discepolo della setta, Meng Hao era tenuto a portare a termine incarichi per la setta. Quella era la cosa onorevole da fare, per di più, non c’era un ragionevole dubbio per rifiutare.


Anche se era ovvio che la cosa era stata organizzata dall’Orda di Coltivatori Demoniaci, Ling Yunzi si era assicurato che non fossero coinvolti esperti al Reame Dao, né coltivatori al picco del Reame Antico. La richiesta che aveva per Meng Hao era di non lasciare davvero la setta. Secondo la sua richiesta, si sarebbe dovuto allontanare di un singolo passo, poi ritornare all’interno della setta e segnalare di aver fallito la missione.


Se a causa di questo sarebbe stata assegnata una punizione, Nonna Nove e gli altri avrebbero preso in mano la situazione.


Se Meng Hao non era a suo agio nell’accettare la missione, avrebbe potuto rifiutare e allo stesso modo loro avrebbero trovato un modo di affrontare la situazione. Tuttavia, se fosse accaduto questo scenario, ci sarebbe stato di conseguenza un ritardo nell’apertura della Sfera del Vortice del Vento.


L’espressione di Meng Hao era la solita di sempre. Dopo un attimo di riflessione decise che non avrebbe svolto davvero la missione. Sarebbe uscito dalla setta, per poi ritornarci immediatamente e cercare di pensare a qualche scusa per spiegare la questione.


Quello che voleva fare davvero era sfidare di nuovo la nona stele di pietra e vedere se la sua attuale base di coltivazione potesse tener testa… al terzo colpo di quel coltivatore del corpo!


“Comunque sia, l’Orda di Coltivatori Demoniaci ha sicuramente pensato a qualche modo per forzarmi ad accettare la missione. Mi chiedo cosa faranno… Bene, in ogni caso, se non me la sento di andare, non mi possono controllare.”


Con questo, uscì dalla caverna Immortale, volando in alto attraverso l’acqua apparendo poi a mezz’aria. Non si fermò nemmeno per un istante, al contrario, si lanciò direttamente verso il cancello principale del Mondo del Dio dei Nove Mari.


Mentre si affrettava nell’aria a massima velocità, numerosi coltivatori lo videro. Delle strane espressioni potevano essere viste sulle loro facce, specialmente i coltivatori Demoniaci, i quali lo disprezzavano apertamente e desideravano vederlo morto.


Notizie della scommessa di Meng Hao con i nove Demoni della Sfera Marina si erano diffuse da tempo in tutta la setta. Per di più, il fatto di non aver presentato una risposta entro un mese, fece infuriare i nove Demoni della Sfera Marina. Come risultato, essi avevano diffuso ogni genere di cattive voci, le quali erano arrivate alle orecchie di molti discepoli.


Un’ora dopo, Meng Hao raggiunse il cancello principale del Mondo del Dio dei Nove Mari, oltre il quale c’era un mondo nero come la pece di acqua marina. Non appena avesse oltrepassato il cancello, si sarebbe trovato nelle acque del Nono mare.


Non si fermò nemmeno per un istante. Si lanciò fuori dal cancello arrivando nelle acque del Nono Mare, le quali lo ricoprirono all’istante con una freddezza gelida.


Nell’istante in cui mise piede fuori dal cancello principale, si preparò a fare ritorno all’interno della setta. Tuttavia, fu in questo momento che si fermò sul posto e si voltò a guardare di fronte a lui.


Lì, nelle oscure acque marine c’era una figura familiare. Era… Chen Fan!


Il fratello maggiore di Meng Hao, Chen Fan!


Un momento dopo, le sue fattezze cambiarono e ora, era Ciccio. Dopo un altro momento, era Chu Yuyan!


Una veloce successione di tre persone che conosceva apparve di fronte a lui. Poi, la figura cambiò ancora una volta e ora si trovava faccia a faccia con il capo dei nove Demoni della Sfera Marina, Long Tianhai!


Era fermo lì, mentre sorrideva a Meng Hao. Poi aprì la bocca e parlò. Anche se non poteva essere udita alcuna parola, Meng Hao era chiaramente in grado di leggere le sue labbra.


“Li posso rintracciare tutti e tre.”


Erano solo sei parole, ma andavano a comporre una potente minaccia!
                                


                                



