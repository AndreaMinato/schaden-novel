---
weight: 1063
title: Capitolo 1063 - Rocce dell’Eccelso e Potenza del Mare!
pubDate: 2025-03-17T11:17:35.039Z
tags:
    - issth
---


Che disgrazia!


Quando il mare attorno all’Isola Manto Marino iniziò a ribollire e i cadaveri distrutti di numerose bestie marine vennero a galla, Meng Hao mosse la mano destra, dividendo le acque.


L’Essenza della Fiamma Divina volò sul suo palmo e scomparve.


Meng Hao non guardò nemmeno la superficie del mare. Con un lampo, si lanciò verso l’Isola Manto Marino che divenne rapidamente sempre più grande nel suo campo visivo.


Quando si avvicinò, percepì otto auree potentissime. Incredibilmente… appartenevano tutte al Reame Antico.


Ognuna di loro aveva tre o quattro Lampade dell’Anima estinte, ed erano chiaramente otto dei nove Demoni della Sfera del Mare. Erano anche Prescelti dell’Orda dei Coltivatori Demoniaci, persone che avevano lasciato da tempo il Reame Immortale ed erano entrate nel Reame Antico!


Al momento erano ricolmi di un’energia incredibile, quasi come se volessero dire a Meng Hao… che lo stavano aspettando!


Pur avendo guardato attentamente la scena che si era appena svolta davanti ai loro occhi… si comportavano comunque in modo arrogante, come al solito.


Per quanto riguardava Meng Hao, poteva dire con certezza che Chu Yuyan fosse sull’Isola.


Inoltre, oltre alla sua aura e alle auree degli otto coltivatori Demoniaci, ce n’era un’altra sull’isola!


Quell’aura era ben nascosta nel cuore dell’isola, quasi come se fosse al comando dell’intera area. In quel momento stava osservando con freddezza l’avvicinarsi di Meng Hao, credendo che questo non potesse individuarlo.


Gli ci volle un solo sguardo per capire che la base di coltivazione di quella persona… apparteneva al Reame Antico, con sei Lampade dell’Anima estinte!


Quello contava non come Reame Antico ma come quasi Reame Antico.


Per quello che poteva importare all’Orda dei Coltivatori Demoniaci, Meng Hao poteva anche essere potente ma era comunque un mero coltivatore del Reame Immortale. Avrebbero dovuto iniziare a preoccuparsi solo quando avesse assorbito il Frutto del Nirvana, come aveva fatto sul Pianeta Vittoria Orientale. Al tempo si era temporaneamente innalzato al livello del Reame dell’Imperatore Immortale, cosa che gli aveva dato la forza necessaria per massacrare i coltivatori del Reame Antico.


Comunque, lo vedevano come un semplice incoraggiamento in battaglia. Meng Hao non sarebbe stato capace di mantenete quel potere troppo a lungo, e ciò significava che sarebbero certamente riusciti a sconfiggerlo.


Inoltre, come ulteriore precauzione, si erano preparati in altri modi.


Avevano organizzato trappole pericolose come il lago di un drago o la tana di una tigre!


Meng Hao poteva chiaramente vedere quanto fossero preparati e poteva percepire la presenza di una potente formazione di incantesimo sull’isola.
Anche se era corrucciato, non si fermò per un secondo, ma piuttosto accelerò.


Ci sono cose nella vita che vanno semplicemente fatte!


Ci sono persone che devono essere salvate!


Quando si lanciò in avanti passò attraverso montagne di daghe e mari di fiamme… ma non gli importava!


Quando si parlava di praticare la coltivazione, alcune persone consideravano attentamente ogni cosa. Valutavano tutto quanto basandosi sul proprio beneficio personale e per il loro stesso benessere avrebbero sepolto i loro stessi cuori! A Meng Hao quei metodi non piacevano affatto!


Voleva solo libertà ed indipendenza.


La sua libertà era quella di poter fare qualunque cosa desiderasse. La sua indipendenza consisteva nell’essere libero di pensare a modo suo. Forse, in futuro si sarebbe trovato al vertice ti ogni cosa e avrebbe osservato tutto dall’alto dei Cieli e della Terra. A quel punto avrebbe potuto esaminare la sua coscienza e liberarsi interamente dai sensi di colpa. Non avrebbe avuto rimpianti! La sua vita sarebbe stata completamente libera e sciolta da tutto.


“La salverò. E quanto a voi, Orda dei Coltivatori Demoniaci, finché vivrò, ognuno di voi che sarò capace di uccidere… MORIRÀ!” L’intento omicida brillò negli occhi di Meng Hao e quando si lanciò sempre più vicino all’Isola risuonarono dei boati.


Nell’istante in cui entrò nello spazio aereo dell’Isola, un tuonante ruggito riecheggiò accompagnando la luce brillante della formazione di incantesimo lanciato lungo i confini dell’Isola. Un’enorme pressione calò immediatamente su Meng Hao da tutte le direzioni.


Quella pressione veniva dal Nono Mare! La formazione di incantesimo dell’Isola aveva una sola funzione: quella di concentrare tutta quella pressione in un unico punto. Come risultato, la pressione che pesava su Meng Hao fu immediatamente più imponente di quella che aveva provato all’interno del Mondo del Dio dei Nove Mari, e aumentò rapidamente.


La formazione di incantesimo poteva sembrare semplicistica ma era molto efficace, ed era puntata perfettamente su Meng Hao.


Meng Hao era un nuovo arrivato. Anche se era stato nel Mondo del Dio dei Nove Mari per bene o male due mesi, non poteva minimamente compararsi ai coltivatori Demoniaci, che erano nati nel Nono Mare. Loro erano molto abituati a quella pressione, e lui no, cosa che la rendeva la sua più ovvia debolezza.


Per l’Orda dei Coltivatori Demoniaci quella pressione non era affatto un ostacolo, non finché non fossero scesi fino al punto dove la pressione raggiungeva livelli incredibili. Comunque, l’effetto che aveva su Meng Hao era significativo.


Si sentì un’esplosione e Meng Hao percepì improvvisamente come se innumerevoli montagne gli stessero crollando addosso, trovandosi destabilizzato in volo per un momento. Era una forza discendente che sembrava volerlo schiacciare a terra e impedirgli di rimettersi in piedi.


La pressione continuò a salire. In un battito di ciglia raggiunse un livello di molte volte superiore a quello del Mondo del Dio dei Nove Mari. Meng Hao poteva percepire la sua base di coltivazione precipitare rapidamente, come risultato.


Nonostante tutto, accelerò più che mai, stringendo i denti…. E si avvicinò sempre di più a Chu Yuyan.


Improvvisamente, una risata derisoria e beffarda risuonò intorno a lui.


“E così, Meng Hao, pare che tu sia leale e affettuoso, dopotutto. Bene, questo è un bene. Se avessi continuato a fare il testardo, nascondendoti e rifiutandoti di accettare la nostra scommessa, le cose si sarebbero fatte complicate per noi. Sembra una vergogna il pensiero di doverti uccidere.”
Insieme alla risata, otto coltivatori Demoniaci calarono verso Meng Hao in raggi prismatici di luce. Meng Hao non si mosse. La pressione che lo schiacciava lo stava facendo tremare, ma i suoi occhi erano glaciali come al solito.


“Non vi avevo detto che non avremo nemmeno avuto bisogno di usare la formazione di incantesimo?” disse uno di loro. “La base di coltivazione di questo moccioso è così debole che possiamo schiacciarlo anche senza!”


Uno per uno, gli otto coltivatori Demoniaci divennero visibili. Tutti quanti stavano ridacchiando freddamente mentre si avvicinavano a Meng Hao. 
Meng Hao sorrise improvvisamente e disse: “A quanto pare Long Tianhai non te l’ha detto.”


“Cosa vorresti dire?” rispose uno degli otto coltivatori Demoniaci, una donna. La sua base di coltivazione era la più forte del gruppo, la sua quinta Lampada dell’Anima era quasi completamente spenta.


Guardandola, avrebbe potuto spegnerla da un momento all’altro. I suoi occhi brillarono come se avesse appena sperimentato una strana premonizione.


Meng Hao ridacchiò cupamente. La pressione che si stava abbattendo su di lui era terrificante, ma nonostante tutto la sua energia crebbe di colpo.
Una tempesta infuriò intorno a lui e si diffuse in ogni direzione scuotendo l’isola e facendo schiumare il mare.


Il volere dell’Imperatore Immortale era qualcosa che i Cieli non avrebbero potuto eclissare e che la Terra non avrebbe potuto coprire. La pressione sull’isola era intensa ma non era la pressione dell’intero Nono Mare. Era solo la pressione di una piccola area, a malapena un millesimo dell’intera pressione. Era una pressione… che era perfettamente eguagliata dal volere dell’Imperatore Immortale!


La tempesta si diffuse, alzandosi nel cielo e scontrandosi con la pressione del Nono Mare. Un forte boato riecheggiò dappertutto.


La collisione risultante scioccò gli otto coltivatori Demoniaci, i cui cuori iniziarono a battere fortissimo.


“Sta cercando di combattere la pressione del Nono Mare?”


“Ha sopravvalutato le sue abilità! Come può combattere la pressione del Nono Mare?” Gli otto coltivatori Demoniaci erano sconvolti, e immediatamente diedero voce al loro shock. Stavano giusto per avanzare verso Meng Hao quando improvvisamente…


La voce di Meng Hao crepitò come un tuono, riecheggiando in ogni direzione.


“Combattere? Non la combatterò. La SOPRAFFARÒ!”


I suoi capelli frustarono l’aria intorno a lui quando alzò lo sguardo. Era come un gigante che guardava in faccia la pressione. Il volere dell’Imperatore Immortale sorse quando alzò entrambe le mani in aria e le mosse ai rispettivi lati.


La tempesta gridava, apparentemente sul punto di sopraffare la pressione del Nono Mare!


Cielo e Terra tremarono quando la pressione messa insieme dalla formazione di incantesimo sembrò ringhiare di rabbia.


A quanto pareva, si sentiva profondamente insultata dal fatto che un coltivatore avesse cercato di combatterla. Il mare circostante infuriò quando grandi onde lo incresparono.


“Tu… tu non sei l’intera pressione del Nono Mare! Tu sei solo una piccola parte!” più tremava sotto il peso della pressione che lo schiacciava, più voleva sconfiggerla.


La pressione aumentò e i suoi occhi brillarono di una luce maligna. Mosse la sua mano e gridò: “Ponte dell’Eccelso!” Immediatamente, non appena si venne a formare l’illusorio Ponte dell’Eccelso, si avvertì un potentissimo tuono. Era solo una minima parte dello sconfinato ponte, eppure la sua aura stordì tutti quanti, e l’area circostante tremò con violenza. La pressione accumulata dalla formazione di incantesimo oscillò di colpo.


Apparentemente, le azioni di Meng Hao avevano fatto infuriare il volere della pressione. Dei rumori assordanti vennero percepiti ovunque quando la pressione raddoppiò, tentanto di polverizzare Meng Hao.


I volti degli otto Coltivatori Demoniaci sbiancarono mentre fissavano l’isola intorno a loro iniziare a sgretolarsi.


La pressione del Nono Mare, che era stata completamente invisibile fino a quel momento, stava ora causando distorsioni e aprendo varchi ovunque.


“Sta solo cercando di morire! Ora è il momento perfetto per colpire!”


“Che idiota! Sta davvero cercando di combattere la pressione del Nono Mare! E stava anche delirando riguardo al volerla sopraffare!?” l’intento omicida degli otto coltivatori Demoniaci crebbe, e sibilarono attraverso l’aria sotto forma di fasci di luce colorata verso Meng Hao.


Quando si avvicinarono, Meng Hao alzò lo sguardo. Vene bluastre divennero visibili sul suo viso e i suoi occhi si iniettarono di sangue. La pressione che lo schiacciava era intensa ma non abbastanza da farlo cedere.


Piuttosto, decise di controbattere con forza come aveva appena detto, cercando di sopraffare la pressione del Nono Mare.


Ignorò completamente gli otto coltivatori Demoniaci, e invece sollevò il suo piede sinistro e fece un lento passo avanti verso l’illusorio Ponte dell’Eccelso.


Non appena il suo piede toccò il suolo, un fortissimo rumore tuonò ed eruttò un’aura straordinaria. Suoni ovattati come tuoni riecheggiarono, ed enormi fessure serpeggiarono sulla superficie dell’isola.


Degli scricchiolii si sentirono provenire dal corpo di Meng Hao a causa della pressione. Gli otto coltivatori Demoniaci tossirono una boccata di sangue, come se una gigantesca forza avesse appena calpestato i loro corpi. Ora stavano non solo combattendo contro la pressione del Nono Mare, ma anche contro la forza del Ponte dell’Eccelso di Meng Hao. Erano stati colpiti dalla forza che Meng Hao aveva impiegato per combatterli.


Meng Hao sorrise vittorioso mentre fece il secondo passo!


Ogni cosa tremò quando una forte esplosione mise a ferro e fuoco l’area. Meng Hao fece un terzo passo. Poi un quarto! Le facce degli otto coltivatori Demoniaci sbiancarono quando avvertirono il potere insopportabile che li opprimeva. Si fecero indietro con il sangue che spruzzava dalle loro bocche.
Si sentivano come se le loro teste fossero state schiacciare.


Ogni passo di Meng Hao faceva sputare loro altro sangue, e mandava in crisi la loro base di coltivazione.


L’aggressiva pressione sia di Meng Hao che del Nono Mare li spinse indietro con forza, tanto che non osarono avvicinarsi ulteriormente.


“Lui… sta veramente sopraffacendo la pressione del Nono Mare?!”


“Come è possibile? E’ così forte!!” Le loro espressioni erano indecifrabili e i loro cuori palpitavano. Era virtualmente impossibile per loro concepire che qualcuno potesse conquistare la pressione del Nono Mare. Anche se era solo una piccola parte, era comunque derivata dal Nono Mare!


Allora, Meng Hao fece un quinto passo!
                                


                                



