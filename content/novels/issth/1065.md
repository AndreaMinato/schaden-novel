---
weight: 10650
title: Capitolo 1065 - Un Torreggiante Intento Omicida!
pubDate: 2025-03-17T11:17:35.040Z
tags:
    - issth
---


Scomparsa era la pressione del Nono Mare!


Scomparsa era la formazione di incantesimo dell’isola!


Scomparsa era l’interferenza causata dagli otto coltivatori Demoniaci!


La pressione era svanita, la formazione di incantesimo era caduta in pezzi, l’isola stava collassando e i coltivatori Demoniaci erano stati massacrati…


Il volere dell’Imperatore Immortale esplose pienamente e scrupolosamente dentro di lui.


I colori brillavano nel cielo e il vento ululava. Meng Hao fluttuò a mezz’aria con i vestiti e i capelli al vento, irradiando pulsazioni di spirito Immortale.
Era come se fosse completamente diverso da qualunque essere vivente in quella Sfera, come se… fosse l’Imperatore dell’Intero Reame Immortale!


Le terre su cui aveva camminato appartenevano a lui per diritto Imperiale!


Se lo desiderava, con un singolo sguardo avrebbe potuto distruggere il Cielo e la Terra!


Ogni suo respiro faceva tuonare il cielo e infuriare il mare, come per spavento. L’aria intorno a lui si trasformò in un enorme vortice che continuò a girare su se stesso creando una grandissima depressione nel mare!


La vista era spettacolare. L’aria vorticava e si distorceva come se fosse sul punto di venire distrutta e gli occhi di Meng Hao brillavano come stelle, radiosi e luccicanti.


Un intenso volere Imperiale proveniva da lui, combinandosi con lo spirito Immortale in un effetto che aveva dell’incredibile.


Il viso del coltivatore Demoniaco di mezza età era bianco come un cencio mentre veniva spinto all’indietro, oltre il suo controllo. Tremante, poteva avvertire il suo cuore palpitare nel petto.


I corpi celesti si dissolsero mentre Meng Hao rimaneva lì, irradiando luce sconfinata e gloriosa, esplodendo della più potente energia che avesse mai posseduto da quando aveva iniziato a praticare la coltivazione.


Quello era il suo attuale stato più potente, il vertice della sua prodezza in battaglia!


Sotto di lui, i boati riempivano l’aria mentre quello che rimaneva dell’isola veniva annientato da una forza distruttiva, neanche fosse l’apocalisse.


Le crepe si diffusero in ogni direzione, riempendo i rimasugli dell’isola e riducendoli in pezzi più piccoli. Quelle che prima erano montagne, ora erano affondate nel mare. Si avvertirono fortissimi boati simili ai ruggiti di dolore di qualche bestia primordiale ferita.


Quando l’isola crollò in pezzi, la catena montuosa che occupava il centro dell’isola vacillò precariamente finché le ultime montagne rimaste non vennero appiattite e l’intera area si trasformò in nulla più che acqua di mare.


Allo stesso tempo, le suddette montagne rivelarono una Grotta dell’Immortale che era rimasta sotto di esse per tutto quel tempo. Ora era esposta e visibile a tutti.


Quella Grotta dell’Immortale era fatta di una laguna violetta dentro cui di trovava un enorme guscio nero. Stesa, priva di sensi, in quel guscio, c’era Chu Yuyan.


Prima, il modo in cui il guscio pendeva su di lei sembrava più una condanna a morte, ma successivamente aveva finito per salvarle la vita!


Non che quella fosse la vera intenzione del guscio, semplicemente le cose erano successe troppo in fretta. Prima che il guscio potesse anche solo fare qualcosa, le montagne avevano iniziato a crollare.


Ovviamente, quello era stato esattamente il piano di Meng Hao. Grazie all’immagine mostrata da Long Tianhai, aveva sempre saputo che Chu Yuyan si trovava dentro quel guscio.


Le montagne che crollavano e l’isola che si sgretolava non erano un problema, perché lei era quasi interamente protetta da quel potentissimo guscio.
Erano tutte armi improvvisate che Meng Hao aveva meticolosamente manipolato per salvare Chu Yuyan. Non appena la vide, si lanciò come un fulmine su di lei, veloce come una stella.


Se prima di sbattere le palpebre lo avresti visto in lontananza, dopo aver chiuso gli occhi avresti visto che si trovava già nella Grotta dell’Immortale.


Il guscio nero vacillò: stava per chiudersi e decapitarla.


Fu in quel momento che Meng Hao urlò di colpo: “Maledizione!”


L’Ottava Maledizione del Sigillo del Demone venne rilasciata, fermando la caduta del guscio, che ora era incapace di chiudersi! Meng Hao gli apparve di fronte, allungandosi, e afferrò la parte inferiore del guscio con una mano mentre con l’altra teneva la parte superiore.


I suoi occhi brillarono di intento omicida quando sfruttò la piena potenza del suo corpo fisico per spingere le mani in direzioni opposte.


Uno scricchiolio risuonò nell’aria, insieme ad un urlo straziante, quando il guscio nero venne spalancato. Era stato completamente diviso in due.


Mentre gli ultimi rimasugli delle montagne e della terra affondavano nell’oceano, Meng Hao teneva Chu Yuyan tra le braccia e le riversava all’interno la propria base di coltivazione. Immediatamente percepì il veleno mortale dentro di lei. Il veleno era deleterio, ma il corpo di Chu Yuyan lo stava ancora combattendo nonostante fosse stata chiaramente a lungo sotto il suo effetto.


A quanto pareva, aveva una resistenza innata ad esso.


Comunque, si trattava di un veleno subdolo. Dopo aver riversato un po’ della sua base di coltivazione dentro di lei, Meng Hao realizzò che il veleno aveva in qualche modo una coscienza. Lo stava evitando e in un battito di ciglia sembrò realizzare che non avrebbe avuto via di scampo se si fosse ritrovato in uno scontro diretto. Per questo, per resistere al potere Immortale di Meng Hao, stava minacciando di rendere il corpo di Chu Yuyan il suo campo di battaglia.


Cercare di tirarlo fuori con la forza le avrebbe certamente fatto del male.


Se le cose gli fossero sfuggite di mano avrebbe gettato Chu Yuyan in uno stato ancora peggiore di quello attuale e la sua situazione sarebbe stata irrecuperabile!


Anche se Meng Hao non avesse fatto nulla di drastico, la forza vitale della donna si sarebbe comunque prosciugata. Non ci sarebbe voluto molto prima che appassisse completamente e che la fiamma della sua forza vitale si spegnesse.


Gli occhi di Meng Hao brillarono ferocemente, e la rabbia iniziò a consumare il suo cuore.


Chu Yuyan non aveva ancora raggiunto l’Ascensione Immortale ed era ancora nello stadio di Ricerca del Dao. Comunque, nel suo tentativo di strappare un posto alla Schiera, l’Orda dei Coltivatori Demoniaci aveva mandato dei coltivatori del Reame Antico a catturarla e avvelenarla… tutto per un mero coltivatore nella Ricerca del Dao!


Quello non era certamente un modo onesto di guadagnarsi le cose. Quello significava agire in modo totalmente malvagio e villano!


L’intento omicida negli occhi di Meng Hao brillò intensamente. Improvvisamente, nello stesso momento in cui il suo potere Immortale toccò il veleno mortale, il sangue colò dagli angoli della bocca di Chu Yuyan e i suoi occhi si spalancarono.


L’unica cosa che poteva distinguere era Meng Hao, in piedi di fronte a lei. Non appena realizzò che era lui, sbatté le palpebre sorpresa.


“Sto sognando… di nuovo?” mormorò. Poi scivolò di nuovo nell’incoscienza.


Quelle semplici parole fecero tremare Meng Hao. Quando guardò in basso alla sua forma svenuta, i suoi occhi brillarono di emozioni complesse.


I coltivatori non sognavano. O almeno… lo facevano molto raramente!


Più era alta la base di coltivazione di un coltivatore, meno era probabile che fossero capaci di sognare. Anche se i coltivatori alla Ricerca del Dao non contavano molto per Meng Hao, per molte persone… erano ai vertici! Il passo successivo a quello era il Reame Immortale!


Ad un tale livello di coltivazione, i sogni semplicemente non accadevano. Se lo facevano, era probabile che fosse un’indicazione del fatto che il coltivatore fosse affetto da un Demone interiore!


Se non aveva un Demone interiore ed era comunque capace di sognare… allora quanto dovevano essere profondi i suoi pensieri e le sue emozioni per causare un evento simile? E poi c’era quell’espressione, ‘di nuovo’, che sembrava indicare che fosse successo più di una volta!


Le parole mormorate da Chu Yuyan fecero capire a Meng Hao esattamente quello che stava succedendo nel suo cuore ora che aveva lasciato il Pianeta della Vittoria Orientale.


Sospirò e guardò in alto, e quando lo fece i suoi occhi brillarono ancora più intensamente, ricolmi di idee funeste. Più si arrabbiava e più voleva uccidere qualcuno. Improvvisamente si lanciò in aria, voltandosi per affrontare il coltivatore Demoniaco di mezza età.


“Impossibile!!” sussultò l’uomo. La sua faccia si illuminò e la sua nuca formicolò fino al punto che gli sembrò di esplodere. Non poteva ancora credere che Meng Hao avesse effettivamente sopraffatto la pressione del Nono Mare!


A momenti non aveva avuto tempo di notare che l’isola era crollata e che Meng Hao aveva salvato Chu Yuyan. Improvvisamente realizzò di trovarsi di fronte a qualcuno che aveva distrutto la pressione del Nono Mare. Anche se la sua base di coltivazione era chiaramente più alta  di quella di Meng Hao, improvvisamente realizzò che era lui ad avere paura!


Effettivamente, quando lo sguardo di Meng Hao si posò su di lui, inconsciamente si fece indietro e si preparò a scappare.


Ma poteva Meng Hao lasciarlo andare? L’intensità del suo intento omicida era impossibile anche solo da descrivere. Quando il coltivatore Demoniaco si voltò per scappare, Meng Hao buttò indietro la testa e ruggì. Quel ruggito era carico del volere dell’Imperatore Immortale e fece tremare violentemente ogni cosa. L’aria vibrò quando un fortissimo vento infuriò in ogni direzione.


Mentre il vento si muoveva ululando, si costruì una pressione sempre maggiore, come se… volesse rimpiazzare la forza esercitata dal Nono Mare!


ROOOOOARRR!


Il coltivatore Demoniaco tremò quando il vento lo attraversò. Il sangue spruzzò dalla sua bocca e la sua faccia si fece pallidissima.  Non aveva alcuna voglia di combattere, al momento, e sentì una sensazione di intensa crisi mortale, causata proprio da Meng Hao.


“E’ anche più forte di prima! Maledizione! Come può essere così terrificante?” In panico, il coltivatore Demoniaco si morse la punta della lingua e sputò altro sangue per rilasciare una magia segreta. In un istante, quella magia gli diede uno scoppio di velocità eppure, prima che potesse andare troppo lontano, l’elettricità danzò intorno a Meng Hao quando apparve il Calderone dei Fulmini. I boati riecheggiarono quando si scambiò di posto con l’uomo.


Al momento del teletrasporto, il coltivatore Demoniaco di mezza età si lasciò sfuggire un rauco grido di stupore. Improvvisamente non era più lontano. Inoltre, l’improvviso aumento di velocità non lo stava aiutando a scappare, ma piuttosto lo stava aiutando a raggiungere la morte con più celerità.


Quello perché esattamente di fronte a lui… si trovava Meng Hao!


Era come se avesse preso l’iniziativa di attaccare Meng Hao, ma proprio quando stava per cambiare direzione, Meng Hao improvvisamente mosse un dito.


Ottava Maledizione di Sigillo del Demone!


Il corpo del coltivatore Demoniaco barcollò fino a fermarsi e rimase lì appeso a mezz’aria, tossendo sangue quando Meng Hao lo superò in aria, muovendo il suo dito una seconda volta.


Sigillo del Demone, Settima Maledizione!


Un’enorme quantità di Karma apparve in risposta al muoversi della sua mano. Si trasformò in un marchio che  sigillò completamente il Karma del coltivatore Demoniaco. Siccome Meng Hao aveva assorbito il sangue dell’Eccelso, le sue tecniche magiche di Sigillo del Demone erano cambiate notevolmente.


Improvvisamente, la sua Settima Maledizione rivelò una nuova trasformazione.


“Sigilla gli occhi, rimuovi la vista!
Sigilla il naso, rimuovi l’olfatto!
Sigilla la gola, rimuovi la voce!
Sigilla le orecchie, rimuovi l’udito!
Sigilla i sensi, rimuovi la percezione!
Sigilla il mondo, sigilla TUTTO!”


Tutto… servendosi del Karma!


Il coltivatore Demoniaco urlò quando, improvvisamente, il suo intero mondo si fece vuoto. Non provava più nulla, non poteva percepire nulla, nemmeno il caldo o il freddo, o le auree!


Era come se qualunque cosa fosse scomparsa e si trovasse di fronte al buio più totale. Non poteva vedere, sentire, odorare o percepire nulla.


“NO!!” tremò quando realizzò che non solo aveva perso ogni connessione con tutto, ma la sua base di coltivazione era bloccata. Non poteva fuggire anche se avesse voluto.


Meng Hao apparve di fronte a lui con occhi iniettati di sangue ed espressione gelida. Sollevò la mano e quella mano improvvisamente sembrò trasformarsi nella testa di un Demone di Sangue!


“Orda dei Coltivatori Demoniaci, quello che avete portato via a Chu Yuyan, me lo riprenderò!” quelle parole vennero pronunciate a voce bassa ma erano pungenti come un vento gelido. Sfortunatamente per il coltivatore Demoniaco, non poté sentirle.


La mano di Meng Hao toccò la fronte dell’uomo e un brivido corse lungo il suo corpo, che appassì ma era incapace di gridare. La sua forza vitale, la sua base di coltivazione, tutto quello che era… venne risucchiato da Meng Hao e trasferito in Chu Yuyan!


Quella non era altro che.. la Grande Magia del Demone di Sangue!
                                


                                



