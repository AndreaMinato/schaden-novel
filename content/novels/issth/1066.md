---
weight: 1066
title: Capitolo 1066 - L’Anziano Hai Sheng!
pubDate: 2025-03-17T11:17:35.040Z
tags:
    - issth
---


E’ impossibile anche solo descrivere il dolore di vedere la propria forza vitale assorbita dalla Grande Magia del Demone di Sangue. Solo qualcuno che l’aveva vissuto poteva sapere cosa si provasse. Per paragonarlo a qualcosa, si potrebbe pensare alla sensazione di qualcuno che ti inietta dell’acido nelle vene. Quando il liquido riempie il tuo corpo, scioglie carne e sangue trasformando le tue interiora in una massa informe.


A quel punto verrebbe lentamente estratto come forza vitale. In quel caso, Meng Hao aveva svolto la funzione di ponte, consegnando quella forza vitale a Chu Yuyan.


Se il coltivatore Demoniaco fosse stato in grado di piangere in quel momento, la cosa non avrebbe alleggerito il suo dolore ma avrebbe almeno potuto scaricare un po’ del tormento che stava vivendo; invece, il dolore semplicemente esisteva dentro il suo cuore come un tormento di cui non poteva disfarsi.


Lui… non riusciva nemmeno ad aprire la bocca. Non poteva nemmeno vedere quello che stava accadendo. Comunque, poteva sentire tutto quello che stava succedendo dentro di lui e, effettivamente, quelle sensazioni erano amplificate: quell’esperienza era una vera e propria tortura indicibile.


Se avesse potuto fare qualcosa, la prima cosa a cui avrebbe pensato sarebbe stata morire immediatamente! Se avesse avuto l’occasione di rifare le cose da capo, se avesse avuto modo di riavvolgere il tempo, avrebbe certamente rifiutato di partecipare a quel piano!


Sfortunatamente non esisteva nulla di simile ad una seconda possibilità!


L’espressione di Meng Hao era qualcosa di simile al ghiaccio mentre guardava il corpo del coltivatore Demoniaco appassire lentamente. Presto divenne poco più di un sacco di carne e ossa, con la forza vitale completamente prosciugata.


Alla fine Meng Hao allentò la presa e l’uomo iniziò a cadere. Il vento lo prese e il suo corpo si dissolse in polvere… la sua intera persona era stata assorbita dalla Grande Magia del Demone di Sangue e inviata a Chu Yuyan.


Pochi attimi prima, la fiamma della sua forza vitale era stata fioca e a malapena accesa. Ora era più che brillante. La sua vitalità era in qualche modo stata ristorata e il suo viso non era più pallido come la morte, ma piuttosto abbastanza colorito.


Comunque… Meng Hao sapeva che tutto quello era solo temporaneo. Per ogni giorno che il veleno sarebbe rimasto nel corpo di Chu Yuyan, avrebbe continuato ad indebolirsi e alla fine sarebbe morta.


Mentre la teneva tra le braccia i suoi occhi brillavano di concentrazione e determinazione. Prese un profondo respiro e poi mise abilmente una serie di sigilli su Chu Yuyan e sul veleno dentro di lei. Farlo le avrebbe garantito di vivere più a lungo. Alla fine la mise gentilmente nella sua borsa da trasporto, poi guardò in alto e si fiondò verso il Mondo del Dio dei Nove Mari.


Era tempo di uccidere qualcuno!


La prima persona della sua lista era Long Tianhai!


Non importava dove fosse o chi lo stesse proteggendo; Meng Hao era determinato ad ucciderlo. Quella determinazione non si sarebbe allentata, non importava quali distruttivi problemi ne sarebbero potuti derivare. Avrebbe certamente liberato la furia omicida che aveva nel cuore.


“Long Tianhai, MORIRAI! Orda dei Coltivatori Demoniaci, mi ritrovo qui a fare un VOTO… un giorno la Nona Montagna e il Nono Mare NON avranno Demoni del Mare!!” La sua voce riecheggiò in ogni dove, penetrando i Cieli, che risposero con una serie di tuoni!


Quella non era una semplice promessa, era un voto! L’intento omicida di Meng Hao torreggiava nei Cieli e fu proprio in mezzo a quella rabbia che fece quel voto.


Quasi nello stesso momento in cui quelle parole erano riecheggiate come tuoni, l’intero Nono Mare si scosse. Persino la Nona Montagna, che rimaneva pesantemente là fuori nella volta celeste, tremò in risposta.


Anche i quattro pianeti tremarono. Non erano solo la Nona Montagna e il Nono Mare, però. In quel momento tremarono anche l’Ottava Montagna, la Settima Montagna, la Sesta Montagna… fino alla Prima Montagna, così come i rispettivi Mari.


Quei tremori fecero sussultare i cuori di molti coltivatori. Inoltre, le nove tartarughe Xuanwu in cima alle Montagne della Sfera della Montagna e del Mare guardarono in alto e lasciarono uscire un potente ululato, come se stessero portando la testimonianza di qualcosa che avrebbero appuntato attentamente nella propria memoria.


La questione che riguardava il Signore della Sfera della Montagna e del Mare era ancora nelle menti di molte entità nella Sfera della Montagna e del Mare. Per questo quello che era accaduto in quel momento fece sussultare molte persone.


Allo stesso tempo l’intero Nono Mare ruggì come se il volere del mare fosse stato istigato da quello che Meng Hao aveva appena detto. I membri dell’Orda dei Coltivatori Demoniaci erano nati nel Nono Mare ed erano essenzialmente i suoi figli. Se Meng Hao fosse stato un coltivatore ordinario, allora le sue parole non avrebbero avuto importanza e non avrebbero causato un simile trambusto.


Comunque… Meng Hao non era certamente un coltivatore comune!


Era il futuro Signore della Sfera del Mare e della Montagna! Era un membro della Lega dei Sigillatori del Demone! Anche se poche persone sapevano chi era, la Sfera della Montagna e del Mare lo sapeva. Le Nove Montagne lo sapevano, e anche il Nono Mare!


Ovviamente, nonostante sapessero questa cosa, finché Meng Hao non fosse diventato formalmente il Signore della Sfera della Montagna e del Mare, non ci sarebbe stato nessun collegamento diretto tra loro. Le uniche cose ad esistere erano regole che evitavano che interferissero con lui.


Ma ora che Meng Hao aveva fatto il suo voto, il Nono Mare stava ribollendo. Era completamente in subbuglio, eppure alla fine… scelse di rimanere in silenzio.


Meng Hao accelerò in aria sotto forma di raggio di luce, dividendo il Nono Mare in volo.


Allo stesso tempo la sua aura fece sì che diverse bestie marine lo caricassero con intento omicida. Mentre si avvicinavano, anche l’intento omicida negli occhi di Meng Hao brillò.


Mosse la sua mano facendo apparire l’Essenza della Fiamma Divina. Con espressione gelida disse: “Detonare!”


Quella parola fece eruttare l’Essenza della Fiamma Divina. Un’enorme esplosione si sentì mentre si trasformava in fuoco celeste che piovve in ogni direzione.


Tutte le bestie marine che vennero toccate dal fuoco gridarono di dolore mentre venivano ridotte in cenere. Alcune riuscirono a schivare i colpi buttandosi in acqua, ma un attimo dopo le fiamme entrarono in acqua facendo innalzare la temperatura. Altre urla si innalzarono e i cadaveri delle varie bestie marine iniziarono a risalire dalla profondità dell’oceano.


Meng Hao non rallentò affatto. Mentre avanzava a gran velocità, il mare intorno a lui ribollì e tutte le bestie marine che gli si avvicinavano finivano per morire all’istante.


Era un massacro infinito!


Il mare iniziò a diventare rosso per via del sangue.


Comunque, quasi nello stesso momento in cui Meng Hao lasciò l’Isola del Manto Marino e iniziò ad accelerare verso il Mondo del Dio dei Nove Mari, improvvisamente la superficie del mare sopra di lui si innalzò fino a formare un enorme muro di acqua marina che bloccò il suo cammino. Di fianco, si innalzarono altri tre muri d’acqua, due di lato e uno dietro.


Era ora bloccato in tutte e quattro le direzioni.


Le quattro mura d’acqua si unirono formando una gigantesca gabbia che intrappolò Meng Hao al suo interno. Persino la sua aura non riusciva ad uscirne.


Meng Hao si fermò sul posto per guardarsi intorno, poi sbuffò freddamente facendo riecheggiare il rumore in ogni direzione. Un momento dopo il muro di fronte a lui vacillò e vi apparve un viso.


Incredibilmente, non era il viso di un coltivatore, ma piuttosto di un enorme Drago Marino.


Era nero come la pece e incredibilmente feroce; i suoi occhi brillavano di fredda arroganza mentre guardava Meng Hao.


In piedi sulla testa del drago c’era un vecchio uomo con le mani unite dietro la schiena. Indossava il lungo abito del Mondo del Dio dei Nove Mari e la sua faccia era una massa di derisione mentre guardava Meng Hao.


L’espressione di Meng Hao era la stessa di sempre. Riconobbe l’uomo: non era un coltivatore ordinario, ma piuttosto un coltivatore Demoniaco, la stessa persona che Meng Hao aveva combattuto quando era arrivato per la prima volta nel Mondo del Dio dei Nove Mari.


L’Anziano Hai Sheng! [1]


“Stai cercando la morte, vecchia ciabatta?” disse Meng Hao con tono freddo come il vento invernale.


“Ognuno ha il suo momento, Meng Hao,” replicò l’Anziano Hai Sheng con voce crepitante come il tuono e piena di odio profondo. “Devo ammettere che l’Orda dei Coltivatori Demoniaci ti ha sottovalutato. Il piano dell’Isola Manto Marino è fallito e la stessa isola è stata distrutta. Comunque, con me qui… morirai lo stesso! Non cercare di fuggire dalla mia piccola trappola mortale. Si aprirà solamente dopo l’uccisione di qualcuno. Chiunque provi a forzarne l’apertura, persino io, verrà colpito da un terribile contraccolpo. Per la stessa ragione, nessuno all’esterno può vedere quello che succede qui dentro. Oh, e le leggi naturali sono state cambiate così che tu non possa usare il calderone del teletrasporto! E se stai pensando di chiedere aiuto a Nonna Nove o a Ling Yunzi, beh… mettiamola così: l’Orda dei Coltivatori Demoniaci si è preparata a lungo per ucciderti. Nonna Nove e Ling Yunzi sono al momento stati ritardati dai Patriarchi dell’Orda dei Coltivatori Demoniaci! Nessuno verrà qui ad interferire o a salvarti! Oggi, senza dubbio alcuno, tu MORIRAI!” l’Anziano Hai Sheng fissò Meng Hao con gli occhi carichi di intento omicida mentre aspettava di vedere la sua reazione a quelle parole.


In particolare stava aspettando di vedere un baluginio di disperazione. Non voleva solo uccidere Meng Hao, voleva vederlo assolutamente disperato e terrorizzato, dopodiché lo avrebbe torturato fino alla morte. Era l’unico modo che aveva per sanare l’odio che gli riempiva il cuore.


“Oggi sarà il giorno in cui riceverai la tua punizione per avere massacrato i membri dell’Orda dei Coltivatori Demoniaci dal Mare della Via Lattea del Pianeta Paradiso Meridionale!” ruggì l’Anziano Hai Sheng a denti stretti. “Ho mandato il mio solo discendente sul Pianeta del Paradiso Meridionale nella speranza che sarebbe stato capace di acquisire il suo destino Immortale e raggiungere l’Ascensione Immortale! Ma tu lo hai ucciso, Meng Hao, maledetto! Prima che la sua mente potesse risvegliarsi, lo hai ucciso! Non solo hai troncato la sua speranza di raggiungere la vera Ascensione Immortale, ma hai anche reciso la mia linea di sangue!” Le sue parole riecheggiarono facendo vibrare le pareti di acqua.


“Senti, vecchio trombone,” disse freddamente Meng Hao, “Ho ucciso moltissime persone. Pensi che mi ricordi della persona di cui stai parlando?”
Decise di provare ad utilizzare il Calderone di Fulmini ma, come previsto, non funzionò.


Le sue parole fecero infuriare l’Anziano Hai Sheng. Muggendo, mosse la mano e fece ruggire il Drago Marino, che caricò verso Meng Hao a bocca spalancata. In un battito di ciglia il Drago Marino nero come la notte si era chinato su Meng hao, pronto a divorarlo.


Gli occhi di Meng Hao baluginarono freddamente ed eseguì un incantesimo con la sua mano destra, per poi muovere il dito. Immediatamente tutto iniziò a tremare e centinaia di migliaia di montagne iniziarono a discendere dal cielo. Si misero in formazione, creando una decina di migliaia di catene montuose che si fusero per formare dieci enormi montagne che si schiantarono contro il Drago Marino.


Il Drago Marino ruggì quando si scontrò contro le dieci montagne giganti, poi mosse la coda per attaccare Meng Hao.


Un fischio acutissimo riempì l’aria. Le labbra di Meng Hao si curvarono in un freddo sorriso quando estese la sua mano destra e afferrò la coda del Drago Marino. Poi mosse la mano con violenza.


Il Drago Marino ruggì sorpreso e dolorante quando un’enorme forza attraversò il braccio di Meng Hao.


ROOOOOOOAAAR!!


Una fortissima esplosione si avvertì quando il potere della Distruzione dei Nove Cieli venne liberato. I nove attacchi successivi vennero rilasciati, e l’ultimo di essi fece letteralmente esplodere il Drago Marino in pezzi.


Meng Hao guardò poi verso l’Anziano Hai Sheng e mormorò, “Se ti assorbo, poi potrò dare altra forza vitale a Chu Yuyan, e anche un po’ più di tempo!”


Poi si trasformò in una freccia mortale che si lanciò direttamente verso il cuore dell’Anziano Hai Sheng!




NOTE:


1. Meng Hao incontrò l’Anziano Hai Sheng nel capitolo 1038.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie!                                


                                



