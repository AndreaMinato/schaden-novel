---
weight: 10680
title: Capitolo 1068 - Chi si Azzarda a Salvarlo!?
pubDate: 2025-03-17T11:17:35.040Z
tags:
    - issth
---


Dalla regione delle fiamme ardenti si propagavano dei boati, mentre un intenso dolore consumava l’Anziano Hai Sheng. Presto, i suoi organi interni iniziarono a bruciare e il dolore e il terrore che provava non fecero altro che aumentare!


L’ombra della morte incombeva su di lui, ed era consapevole che se fosse rimasto lì ancora a lungo…sarebbe morto!


Era circondato da un mare di fiamme che lo stava rapidamente riducendo in cenere!


Non aveva mai preso in considerazione la possibilità di perdere la battaglia, o di morire. La sua arroganza lo aveva portato ad ignorare la possibilità che Meng Hao, con solo sei Lampade dell’Anima, potesse vincere. E invece, aveva fatto subito ricorso al suo asso nella manica, una Giada dell’Anima donatagli da un defunto esperto del Reame Antico dell’Orda dei Coltivatori Demoniaci.


Il fatto che si trovasse in serio pericolo, persino dopo che la sua base di coltivazione aveva raggiunto il livello di nove Lampade dell’Anima spente… fece tremare il cuore dell’Anziano Hai Sheng.


“Per quale gioco del destino questo ragazzo è diventato così potente? E in più, non si tratta di mera forza; è malvagio e spietato, oltre che estremamente subdolo!” Guardando Meng Hao, l’Anziano Hai Sheng avvertì un intenso terrore crescere dentro di sé.


Meng Hao godeva di una certa importanza nella setta, quindi l’Orda dei Coltivatori Demoniaci aveva fatto di tutto pur di assicurarsi che nessuno del Reame del Dao – e persino i coltivatori ai livelli più alti del Reame Antico – potessero interferire. Per questo motivo, solo due Anziani dell’Orda dei Coltivatori Demoniaci facevano parte del piano. Quello era il limite.


Una tale forza era più che sufficiente a fare fuori un coltivatore del Reame Immortale. Inoltre, l’Anziano Hai Sheng aveva la Giada dell’Anima come asso nella manica. Per l’Orda dei Coltivatori Demoniaci, la forza di nove Lampade dell’Anima spente di cui disponeva era più che sufficiente ad assicurarsi la vittoria. Dettero per scontato che non sarebbe successo nulla di inaspettato che potesse ribaltare la situazione.


Ma… continuavano a sottovalutare Meng Hao!


Vi furono dei boati. Gli occhi di Meng Hao erano iniettati di sangue mentre sferrava attacchi contro l’Anziano Hai Sheng, uno dopo l’altro. L’Anziano Hai Sheng non poteva fuggire, era obbligato a rimanere all’interno del mare di fiamme, sempre più prossimo alla morte.


Ogni volta che ricorreva all’Ottava Maledizione del Sigillo del Demone, Meng Hao soffriva un contraccolpo, e il sangue sgorgava dalla sua bocca. Nonostante questo, continuo ad attaccare implacabile, senza tregua. Per quanto brutale fosse con gli altri, lo era ancor di più con sé stesso. Era il suo asso nella manica, il colpo che poteva assicurargli la vittoria contro il più potente avversario che avesse mai fronteggiato!


“Dannazione!!” La pelle dell’Anziano Hai Sheng ardeva, il suo corpo era prigioniero di un dolore intenso. Era sul punto di impazzire, e il volto nero sovrapposto al suo iniziò a tremare. Con un ari a  dir poco bizzarra, eseguì rapidamente un gesto incantato a due mani. Quando alzò lo sguardo, il volto nero come la pece emise un grido sordo. L’Anziano Hai Sheng inspirò, alzò entrambe le mani al cielo e poi le portò in direzione di Meng Hao.


“Meng Hao… MUORI!”


Quando alzò le mani, una foschia nera si propagò dal suo corpo, ricoprendo l’intera area con un mare di nebbia nera.


D’improvviso, al posto dell’Anziano Hai Sheng comparve un cuore gigantesco, nero come la pece, pulsante di malvagità e mistero, dal quale si levò un’aura arcaica.


Allo stesso tempo, esplosero boati fragorosi come fulmini dal suo interno.


Ba-bump.


Ba-bump!


BA-BUMP!


Il volto di Meng Hao fremette per il frastuono. Ad ogni movimento, il cuore sprigionava quel suono, assieme ad una forza incredibile che schiacciava Meng Hao come fosse una montagna!


Allo stesso tempo, il cuore di Meng Hao era trafitto da un intenso dolore. Battito dopo battito, una strana forza lo trafiggeva come lame invisibili!


Aveva la sensazione che il suo cuore stesse per spezzarsi in due!


La sua base di coltivazione, il suo corpo, tutto era in balia di un dolore acuto. Il sangue zampillava dal suo corpo mentre il cuore nero fluttuava a mezz’aria, fronteggiando il mare di fiamme.


Quella bizzarra tecnica magica lasciò Meng Hao senza fiato. Aveva il volto pallido, il cuore sul punto di saltargli fuori dal petto. Digrignò i denti ed alzò la mano, ignorando il dolore.


Al gesto della sua mano… undici baccelli neri si precipitarono fuori.


“Soldati-Baccello Magici!” urlò. Con degli scoppiettii gli undici baccelli neri si trasformarono all’istante in undici imp neri. Erano privi di occhi, spietati, la bocca spalancata. Sfrecciarono verso il cuore nero emettendo grida perforanti.


L’Anziano Hai Sheng rimase a bocca aperta. Non era solo Meng Hao a non conoscere le abilità divine dell’Anziano Hai Sheng, anche lui stesso non sapeva nulla di quella magia, con la quale Meng Hao aveva trasformato dei piccoli baccelli neri in soldati. L’Orda dei Coltivatori Demoniaci non gli aveva riferito niente a riguardo.


E per l’Anziano Hai Sheng, ad essere ancora più scioccante, era il fatto che mentre gli imp baccello-nero avanzavano, le loro grida si fusero in un unico suono impressionante che fece sì che il cuore nero iniziasse a tremare, per poi iniziare a svanire, e la nebbia nera che ricopriva il mare iniziò a ritirarsi.


E la cosa più incredibile era che il volto nero come la pece apparso a seguito della rottura del contenitore di giada poco prima… emise un grido di allarme!


A quel punto, gli imp baccello-nero si scagliarono sul cuore nero, fondendosi in esso come per impossessarsene!


“Impossibile!” esclamò l’Anziano Hai Sheng, incredulo.


Era la caratteristica più pericolosa degli imp baccello-nero: non appena apparivano, la prima cosa che facevano era scegliere un bersaglio del quale impossessarsi. Era stato solo grazie alla Maledizione della Vita e della Morte che Meng Hao era riuscito a sottometterli. In può,  li aveva fronteggiati uno alla volta. Se se li fosse trovati davanti tutti e 11, anche lui sarebbe stato costretto a fuggire.


Il cuore nero tremava nel tentativo di resistere, la nebbia nera indietreggiava. In un battito di ciglia, il cuore andò in pezzi, emettendo dei fortissimi boati. L’Anziano Hai Sheng fu di nuovo visibile, ed emise un grido acuto che risuonò in tutte le direzioni.


Non si vedevano imp baccello-nero sul suo corpo: erano tutti e undici al suo interno. Il volto nero come la pece sovrapposto a quello dell’Anziano Hai Sheng si contorceva, come se stesse opponendo loro resistenza.


 “Cosa sono questi cosi!?” disse, la voce ricolma di terrore. All’improvviso, la sua base di coltivazione mutò, riducendosi rapidamente da nove Lampade dell’Anima spente a cinque, come in origine.


Negli occhi di Meng Hao balenò un lampo di desiderio omicida quando decise di approfittare della situazione per avvicinarsi. Fece un gesto con la mano destra, al quale si materializzò un’abilità divina che scaraventò l’Anziano Hai Sheng di nuovo giù in fondo al mare di fiamme. 


L’instabilità della sua base di coltivazione rendeva difficile contrattaccare alla forza del mare di fiamme. In più, a causa dell’enorme cambiamento nella sua base di coltivazione, le fiamme avvolsero il suo corpo, e i suoi organi bruciarono ancor più rapidamente.


“FUOOOOORI DAI PIEDIIIIIIII!” urlò l’Anziano Hai Sheng fuori di sé. Percepiva sempre più chiaramente l’avvicinarsi della sua ora, e quando urlò, il suo corpo iniziò a crescere. La squama sulla sua fronte si ingrandì fino a ricoprirlo ed i due corni si allungarono. Il tempo di qualche respiro e si era trasformato in un Drago Marino!


Era diventato un Drago Marino di 300 metri!


Era quella la sua vera forma!


Era un Drago Marino nero come la pece. Non appena comparve, portò la testa indietro ed urlò, facendo ricorso ad una qualche tecnica sconosciuta che gli permise di contorcere tutto il corpo. All’improvviso, si udì uno scoppiettio, e gli imp baccello-nero furono scaraventati fuori dal suo corpo.


Tuttavia… aumentando le sue dimensioni non fece altro che peggiorare la situazione e le fiamme lo ricoprirono, bruciandolo. In un battito di ciglia, molte delle sue squame si sciolsero, rivelando le ossa sottostanti.


“Meng Hao, TI MANGERÒ!!” ruggì. Fuori di sé per la rabbia, girò il corpo e la sua enorme testa sfrecciò verso Meng Hao. I suoi occhi erano iniettati di sangue, ed un vento nauseante si levò appena spalancò la bocca per ingerire Meng Hao.


Meng Hao aveva la solita espressione. Aveva il volto leggermente pallido, ma quando il drago si avvicinò a lui, fece un respiro profondo, serrò la mano e… sferrò un pugno!


Un pugno. Non il Pugno dello Sterminio della Vita, bensì…i l Pugno dell’Auto-Immolazione!


Un’aura diabolica sovrastò tutte le altre auree quando partì il colpo. Era un pugno disposto a tutto pur di riuscire nel suo intento, come se quel colpo potesse condurre una persona sul cammino per divenire un Diavolo!


Nel cielo balenavano lampi colorati, il vento imperversava. Le mura di mare della trappola mortale tremarono. Il Drago Marino, sul piede di battaglia, cadde indietro con un grido di sconfitta quando il pugno lo raggiunse!


BOOOOOMMMMMM!


Vi fu un enorme, assordante boato. L’Anziano Hai Sheng Drago Marino emise un urlo raccapricciante. Smise di attaccare e tentò di immergersi di nuovo nelle profondità del mare di fiamme. Meng Hao tossì otto boccate di sangue una dietro l’altra, la vista gli si appannò. Si morse poi con violenza la lingua, per forzarsi a riprendere il controllo.


Il Drago Marino sprofondò nel mare di fiamme, con gli occhi ricolmi di terrore. Non cercò più di fuggire, anzi, si affrettò verso la trappola mortale delle mura di mare, sott’acqua. Cercando di romperla, sarebbe stato colpito dal contraccolpo!


L’Anziano Hai Sheng doveva fuggire, altrimenti sarebbe morto!!


L’Anziano Hai Sheng Drago Marino andò fuori di sé. Riecheggiarono dei boati quando colpì il muro nove volte, fino a quando apparve un enorme foro. Il suo corpo di Drago Marino tremò quando venne colpito da un potente contraccolpo.


Il suo corpo si coprì di ferite. Perse tantissime squame, che lasciarono allo scoperto la sua carne maciullata. Il contraccolpo fu intenso, al punto da lasciare persino Meng Hao senza parole.


In un battito di ciglia, il corpo del Drago Marino era giunto al limite della sopportazione. L’Anziano Hai Sheng emise un urlo fragoroso, liberando dal suo corpo una grande quantità di foschia nera, che attutì l’urto. Era il potere della Giada dell’Anima. Dopo un attimo, la forza del contraccolpo si esaurì, e l’Anziano Hai Sheng si fece largo nel Nono Mare.


Il Drago Marino era gravemente ferito, sul punto di perdere conoscenza. Ricorse a tutta la forza che gli rimaneva per addentrarsi nel Nono Mare.


“Madre Nono Mare, salvami!!” implorò mentre si allontanava. Era nato e cresciuto nel Nono Mare, quindi per lui era come se fosse sua madre!


Quasi nello stesso istante in cui pronunciò tali parole, dal Nono Mare si sprigionò una forza rigenerativa che curò le sue ferite.


Meng Hao era dietro di lui, non troppo lontano, con gli occhi che brillavano di intento omicida. Vedendo che il Drago Marino si stava riprendendo, il suo sguardo si fece tagliente come un pugnale, e gridò con ferocia:


“Nono Mare, se ti azzardi a salvarlo, ti garantisco che poi, quando otterrò il Dao, la Nona Montagna NON avrà ALCUN MARE!”
                                


                                



