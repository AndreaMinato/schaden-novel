---
weight: 1073
title: Capitolo 1073 - Immortale Onniceleste!
pubDate: 2025-03-17T11:17:35.041Z
tags:
    - issth
---


Mentre le parole di Meng Hao riecheggiavano, avanzò verso il picco montuoso centrale. In un battito di ciglia, ci fu sopra, eppure, la luce scintillante di uno scudo si innalzò all’improvviso bloccandogli la strada.


Gli occhi di Meng Hao vibrarono mentre chiudeva la mano formando un pugno per poi colpire lo scudo, facendolo increspare.


In quell’esatto momento, Long Tianhai sedeva nella sua caverna Immortale, un contenitore di giada era racchiuso nella sua mano. Dal momento in cui Meng Hao aveva iniziato il massacro lungo la strada per la setta, lui trasmetteva messaggi nel contenitore di giada.


“Patriarca dove sei!?!?”


Sfortunatamente, non giunse alcuna risposta dal contenitore di giada.


Meng Hao uccideva coltivatori Demoniaci a destra e sinistra. Distrusse la formazione di incantesimo a forma di granchio marino, facendo piovere sangue dal cielo e spaventando a morte i coltivatori Demoniaci circostanti a tal punto che non osarono nemmeno avvicinarsi a lui. Long Tianhai invece, era caduto in uno stato di disperazione.


Guardò in alto Meng Hao fuori dalla sua caverna Immortale e i suoi occhi iniettati di sangue iniziarono a brillare per la pazzia. Alla fine, strinse i denti e distrusse il contenitore di giada.


“Vuoi uccidermi? Non sarà così facile!” Una fiamma di pazzia vibrò negli occhi di Long Tianhai. Lui era una persona di natura cauta e di conseguenza era sempre preparato. Durante il combattimento con Meng Hao fuori dal cancello della setta, aveva percepito quanto fosse terrificante Meng Hao, iniziando perciò a ad organizzare dei preparativi dell’ultimo momento, per essere più sicuro.


Tuttavia, Meng Hao si era presentato troppo presto. Tutto accadde nel giro di poche ore, un lasso di tempo troppo corto per completare tutti i suoi preparativi. In questo momento, doveva rischiare e usare solo quello che aveva a portata di mano.


“Meng Hao, anche se io, Long Tianhai, finirò per morire, ebbene… ti trascinerò sul fondo con me!” Detto questo, estese entrambe le mani e le spinse in basso verso il terreno. Immediatamente, l’intera caverna Immortale si illuminò di luce brillante, la quale iniziò a vorticare coprendo l’intera montagna.


La luce si diffuse dalla montagna centrale andando a coprire anche gli altri due picchi montuosi. Poi, le altre due montagne iniziarono a tremare violentemente e all’improvviso collassarono. Un’innumerevole quantità di rocce e terra caddero verso il basso e in seguito si propagarono delle nuvole di polvere mentre due enormi Golem di Pietra emergevano dal loro interno.


I due Golem ruggirono sonoramente mentre facevano carica contro Meng Hao per bloccargli la strada.


Delle sorprendenti increspature si diffusero dagli enormi Golem di Pietra; inaspettatamente, erano simili a coltivatori al Reame Antico con tre Lampade dell’Anima estinte.


In un battito di ciglia, i due giganteschi Golem di Pietra iniziarono a lanciare pugni contro Meng Hao, facendo innalzare di conseguenza un enorme vento. In aria, Meng Hao emise un freddo sbuffo, poi compì un incantesimo, che fece nascere una tempesta dall’interno delle sue mani. Ondeggiò un dito e la tempesta crebbe rapidamente fino a raggiungere una grandezza di 300 metri, per poi lanciarsi contro i Golem di pietra.


Quando fecero collisione, echeggiò un’esplosione. La tempesta di vento svanì e i due Golem di Pietra in un primo momento tremarono e in seguito caddero in pezzi, facendo cadere verso terra innumerevoli pezzi di roccia.


Tuttavia, quasi nello stesso momento in cui i Golem di Pietra collassarono, le rocce volarono verso l’alto e riformarono i Golem. Questa volta però, la loro base di coltivazione non era una a tre lampade dell’anima estinte, piuttosto, raggiungeva le cinque lampade!


Gli occhi di Meng Hao tremarono, poi strinse le dita della sua mano di fronte a lui. Tutta la luce nell’area si raccolse nel palmo, dove si andò a fondere formando la scioccante immagine di un sole. Il sole fluttuava sopra la sua mano, risucchiando tutto il resto della luce all’interno del Mondo del Dio dei Nove Mari, facendo distorcere e contorcere l’aria intorno Meng Hao.


La sua base di coltivazione si innalzò come un razzo e i suoi 123 meridiani Immortali si fusero insieme. In seguito apparvero 33 Cieli e allo stesso tempo, una luna violetta si materializzò di fianco al sole.


Il sole e la luna iniziarono ad orbitare in una traiettoria circolare, mentre la Nona Montagna faceva la sua comparsa. La scena divenne completamente abbagliate dopo che Meng Hao fece collidere il sole e la luna l’uno contro l’altro, i quali poi esplosero formando un imponente attacco che spazzò in ogni direzione.


Iniziarono a sentirsi dei rimbombi, inoltre si sentirono dei crepitii provenire dai Golem di Pietra. Meng Hao si incamminò in avanti e nelle sue mani apparve la lancia con la punta d’osso. La scagliò violentemente in avanti, facendola volare attraverso l’aria in un raggio di luce. La lancia si andò a conficcare in entrambi i golem che tentennarono violentemente e poi esplosero. Allo stesso tempo, la lancia si andò a conficcare nello scudo che circondava la montagna centrale.


Lo scudo si distorse come se fosse sul punto di stare per cedere.


All’interno della caverna Immortale, Long Tianhai tossì del sangue ed il suo corpo avvizzì leggermente. In seguito emise un urlo pieno di miseria mentre il suo corpo si trasformava in un Drago Marino di 300 metri, un Drago Nero come la pece!


Specialmente degno di nota era la scioccante scaglia bianca che poteva essere vista sulla sua fronte. Apparentemente, la scaglia era indice di una posizione di rilievo, persino all’interno dell’Orda dei Coltivatori Demoniaci.


Dovette pagare un caro prezzo in forza vitale per materializzare la sua vera forma!


“Grande Formazione di Incantesimo del Mondo del Dio! Tutte le piante e la vegetazione, tutte le montagne e le pietre, diventano lo spirito della formazione di incantesimo! Sacrifico il mio sangue di drago alla formazione! Attivazione!” Ululò Tianhai mentre massicce quantità di forza vitale vennero prosciugate dal suo corpo, facendolo avvizzire visibilmente. Tuttavia, i Golem di Pietra collassati fuori dalla sua caverna Immortale… improvvisamente si riformarono e si alzarono in piedi.


Ora… l’aura pari a quella di esperti con sette o otto Lampade dell’Anima estinte si sollevava da essi.


Gli occhi di Meng Hao si spalancarono. Era a conoscenza del fatto che Long Tianhai fosse un tipo cauto, ma non avrebbe mai immaginato che sarebbe stato così preparato. Ovviamente, aveva piazzato questa formazione di incantesimo in anticipo, nell’evenienza che Meng Hao finisse per presentarsi qui!


“Quindi, sta prendendo in prestito il potere della grande formazione di incantesimo a protezione del Mondo del Dio dei Nove Mari…?” Guardò pensieroso in basso verso i due Golem di Pietra e fu in grado di dire che erano in qualche modo collegati al Mondo del Dio dei Nove Mari.


“Tuttavia, non può sostenerli a lungo. Al massimo… il tempo che ci impiega mezzo bastoncino di incenso a bruciare!” Arretrò ed era sul punto di farsi strada nella distanza, quando all’improvviso, la sua mente sussultò.


D’un tratto sentì la voce di Ling Yunzi nel suo orecchio.


“Se vuoi ucciderlo, ti conviene affrettarti. Non possiamo più rallentarli.”


Nello stesso momento in cui quella voce parlò nel suo orecchio, poté essere udito un ruggito adirato che fece tremare ogni cosa. Il ruggito scosse tutti quanti; chiaramente era… la voce di un esperto al Reame Dao.


La folla rispose all’istante.


“Il Patriarca!”


“Il Patriarca sta arrivando!!”


Nella caverna Immortale, gli occhi di Long Tianhai brillarono di una gioia sfrenata percependo che la voce dietro quel ruggito apparteneva a nient’altri che il Patriarca dell’Orda dei Coltivatori Demoniaci.


Era un momento critico. Gli occhi di Meng Hao brillarono di determinazione, poi prese un profondo respiro. Anche lui fu in grado di capire che il ruggito proveniva dal Patriarca dell’Orda dei Coltivatori Demoniaci, il quale al momento si stava affrettando verso la loro posizione. Nonostante Ling Yunzi e gli altri fossero stati in grado di rallentarlo, sfortunatamente… Meng Hao non più nemmeno il tempo che mezzo bastoncino di incenso impiega a bruciare per concludere il combattimento.


Pensò per un momento, poi estese la sua mano, all’interno di cui apparve un Frutto del Nirvana.


“Se è cosi, allora ho solo un’opzione,” disse lievemente. Non era ricorso all’utilizzo del Frutto del Nirvana nemmeno nella sua battaglia contro l’Anziano Hai Sheng. Non perché non volesse utilizzarlo, ma piuttosto per il fatto che il calo di potere che avrebbe subito come conseguenza lo avrebbe reso incapacie di combattere per un breve lasso di tempo.


Tuttavia, se il Patriarca dell’Orda dei Coltivatori Demoniaci era in arrivo, questo stava a significare che lo erano anche Ling Yunzi e gli altri. Ciò significava che questo era un buon momento per utilizzare il Frutto del Nirvana.


“Quanto è forte esattamente… un Immortale Onniceleste!?” Improvvisamente iniziò a pregustare quello che stava per succedere. Senza un altro momento di esitazione, spinse il Frutto del Nirvana verso la sua fronte.


La prima cosa che percepì fu un dolore lancinante. Esplose all’interno del suo corpo e anche tenendo conto di quando Meng Hao fosse coriaceo, comunque non poté fare a meno di piegare la testa all’indietro e iniziare ad ululare di dolore. Era un urlo roco accompagnato da un esplosivo aumento della base di coltivazione!


Rimbombi riempirono l’aria e ogni cosa iniziò a tremare. Improvvisamente un vento iniziò ad ululare intorno Meng Hao, spazzando attraverso ogni cosa, distruggendo ogni cosa, mentre una pressione immane iniziò a premere sul Mondo del Dio dei Nove Mari!


Meng Hao tremò e poi il sangue schizzò fuori da ogni parte del suo corpo. La sua energia esplose di potenza in modo terrificante, sorpassando il Reame dell’Imperatore Immortale raggiungendo un altro livello completamene terrificante.


Non si fermò li, semplicemente continuò ad innalzarsi sempre di più. Meng Hao iniziò a diventare più alto e grosso mentre sia il suo corpo fisico che la sua base di coltivazione rapidamente crescevano di potenza!


Considerando che anche lui non sapeva per quanto tempo era in grado di mantenere questo stato, non aspetto che la crescita si completasse. Avanzò, compiendo un singolo passo che lo piazzò di fronte uno dei Golem di Pietra. Il Golem ruggì e gli scagliò contro un pugno, ma Meng Hao non fece altro che sollevare una mano e picchiettarlo con un dito.


Il singolo movimento del suo dito fece partire un’enorme esplosione che iniziò a riecheggiare mentre il pugno tutto d’un tratto esplodeva. Un momento dopo, il Golem stesso cadde in pezzi ed esplose.


Non era finita qui però. Il semplice attacco di Meng Hao sembrò eruttare di un potere unico che coprì le macerie del Golem di Pietra e… tagliò la loro connessione con la legge naturale!


Il Golem di Pietra venne tagliato via a forza dal potere della formazione di incantesimo del Mondo del Dio dei Nove Mari. Fu un atto totalmente dominante, che fece inoltre tremare l’intera formazione di incantesimo protettiva, la quale non osò resistere.


Questi erano solo il suo primo passo e l’oscillazione di un dito, ma questi due semplici gesti lasciarono ogni individuo completamente allibito. Persino gli esperti al Reame Dao in arrivo rimasero scossi dalla scena.


In seguito, Meng Hao compì un secondo passo e diede un secondo colpetto con il suo dito. Il Secondo Golem collassò nello stesso identico modo del primo. Non era nemmeno degno di trasformarsi in macerie; venne polverizzato! Meng Hao non ebbe bisogno di separarlo dalla legge naturale, al contrario… lo cancellò completamente via dal Mondo del Dio dei Nove Mari!


Meng Hao fluttuava li, la sua energia ribolliva, un vento ululante faceva sferzare i suoi capelli e la sua veste in modo selvaggio. Era come se potesse fissare il mondo intero dall’alto in basso; l’aria di predominio che emanava, continuò solo ad accentuarsi.


Poi, fece un terzo passo in avanti, cosa che distrusse lo scudo che copriva la montagna centrale, come se fosse spaventato da lui e non osasse impedire il suo cammino. In seguito… persino prima che potesse finire di compiere il suo terzo passo, la montagna crollò. Frammenti di roccia volarono in ogni direzione, rivelando Long Tianhai all’interno della caverna Immortale, che tossiva sangue con il corpo avvizzito e un’espressione disperata.


“Patriarca, salvami!!” ululò con le ultime forze che riuscì a raccogliere dalla sua forza vitale. La vera forma di Long Tianhai era quella di un Drago Marino di 300 metri, ora però era cosi debole da apparire come una sacca d’ossa.


Meng Hao completò il suo terzo passo e apparve di fronte Long Tianhai. Al momento era alto trenta metri. Sembrava una Divinità Immortale mentre allungava la sua mano… avvolgendo il collo di Long Tianhai.


Non aveva importanza quanto si dimenasse Long Tianhai. La presa ferrea di Meng Hao era qualcosa in grado di ignorare ogni abilità divina, tecnica magica e persino legge naturale. Quando voleva afferrare qualcosa… quella cosa sarebbe stata afferrata!


“Come osi, giovane!” Un urlo adirato minacciò di distruggere il mondo. Esplose nelle orecchie di Meng Hao, barcollare all’indietro. Allo stesso tempo, apparve il Frutto del Nirvana sulla sua fronte e la sua base di coltivazione iniziò ad affondare verso il suo precedente livello. Senza la minima esitazione, sigillò Long Tianhai e lo lanciò nella sua borsa da trasporto. Poi, con la faccia pallida, allungò la mano per afferrare il Frutto del Nirvana.


Non svenne come l’ultima volta. Aveva ancora un pizzico di energie, le quali gli permisero di accasciarsi sopra una roccia nelle vicinanze. Velocemente tirò fuori degli elisir medicinali che iniziò a consumare. Poi, un’espressone vergognosa apparve sulla sua faccia mentre rivolgeva il suo sguardo verso il cielo.


“Oh, io non oso, Anziano!”
                                


                                



