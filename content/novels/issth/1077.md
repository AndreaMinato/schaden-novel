---
weight: 10770
title: Capitolo 1077 - Le Sacre Scritture della Divinità del Dao!
pubDate: 2025-03-17T11:17:35.042Z
tags:
    - issth
---


Lo scopo principale della quinta stele di pietra a forma di cancello dorato era quello di sviluppare la fede dei discepoli nella setta. Quando si trattava di capire cosa era giusto e cosa sbagliato, a volte era importante accettare le decisioni e le spiegazioni della setta piuttosto che il proprio giudizio personale.


Se un discepolo non riusciva ad avere fede nella setta, allora la prova del fuoco non sarebbe iniziata e il discepolo sarebbe stato espulso dalla quinta stele di pietra, esattamente come era quasi successo a Meng Hao.


Se un discepolo mostrava fiducia, allora… a quel punto la prova del fuoco sarebbe iniziata. A quel punto il livello della sua base di coltivazione, così come la sua fede nella setta, avrebbe determinato il suo grado.


Attimi dopo, dentro il mondo della prova del fuoco, i Diavoli maligni color del sangue continuavano a comparire, nonostante la loro forma e aspetto fossero differenti ogni volta. Quando il nome di Meng Hao entrò nei primi mille nomi, il massacro terminò. Comunque, la prova del fuoco non era finita. Il mondo intorno a lui cadde in pezzi e, quando si riformò, si presentò una scena differente. Era ancora nella setta e qualcuno gli stava dando ordini come prima, ma questa volta erano gli invasori. Una voce dalla setta disse loro che quella terra era effettivamente la loro terra nativa.


Dovevano massacrare ogni resistenza che avrebbero incontrato e uccidere ogni coltivatore che si fosse opposto.


Le cose erano complicate e molti ne rimasero confusi. Comunque, alla fine, quello che diceva la setta era vero. Quel posto… era veramente la loro patria!


Il combattimento proseguì e il nome di Meng Hao salì nei primi 500 posti. Poi tutto cambiò di nuovo.
Apparve un nuovo mondo e vennero loro date nuove istruzioni dalla setta.


Una cosa simile accadde quando raggiunse i primi 400, 300, 200… e alla fine i primi 100 posti. A quanto pareva, il cambiamento avveniva ogni volta che aumentava di un centinaio di posizioni.


Continuò a succedere sempre con maggiore frequenza e quando raggiunse la top 20… aveva ormai sperimentato moltissimi mondi. L’unica cosa che rimaneva immutata era la setta. Gli ordini della setta erano sempiterni. Il giudizio della setta era sempiterno.


Era come una forma di lavaggio del cervello. Tutte quelle esperienze avevano insegnato a Meng Hao che, in qualsiasi occasione, la setta aveva sempre ragione. Se avevi fede nella setta, la prova del fuoco sarebbe continuata. Se esitavi, allora la setta sarebbe entrata nella tua mente e ti avrebbe espulso.


Alla fine, il nome di Meng Hao raggiunse la top 10. Il mondo cadde di fronte a lui e quando si riformò.
Divenne un posto molto familiare.


Era… il Pianeta Paradiso Meridionale!


Quella era la casa che esisteva nella sua memoria, un posto dove erano successe moltissime cose. Aveva molti ricordi di quel posto, ma in quel momento quando vide il Pianeta Paradiso Meridionale, il suo cuore tremò.


La sua abilità di mettere in mostra la sua fiducia nella setta iniziò a vacillare. Il potere dell’espulsione sembrò insorgere leggermente dentro di lui.


“Questo posto… è un Pianeta Esterno! Il vero Pianeta Paradiso Meridionale della Nona Montagna e del Nono Mare è stato distrutto e trasformato in una porta! Dentro quella porta è apparso un nuovo pianeta! Distruggete questo posto! Usate il suo potere per far crollare lo Stargate!”


Quando la voce della setta svanì, Meng Hao si guardò intorno e vide diversi coltivatori circondarlo. Quasi tutti gli erano familiari, nonostante non ricordasse i loro nomi. Comunque, riconobbe che quelle persone erano compagni, membri della setta alla stessa fase della prova del fuoco, persone con cui aveva combattuto in battaglia molte volte prima di allora!


I ruggiti risuonarono ovunque mentre caricavano il Pianeta Paradiso Meridionale, e il cuore di Meng Hao tremò quando vide le familiari montagne, i fiumi e le terre… come se fossero vecchi amici.


“Uccidete tutto quello che vive su questo pianeta! Quando arriveranno gli Esterni, la loro linea di sangue si risveglierà e diventeranno nostri nemici! Distruggete questo pianeta! Spazzatelo via dalla volta celeste!”
quando quella voce riecheggiò, tutti caricarono e si lanciarono verso il massacro. Solo Meng Hao rimase sospeso a volteggiare in silenzio.


L’espulsione iniziò a raccogliere le sue forze come se moltissime voci stessero iniziando a richiamarlo, spingendolo ad andare avanti. Dopo un momento, Meng Hao fece un profondo respiro e avanzò.
Scomparve e riapparve più avanti, in mezzo all’esercito di coltivatori e alla folla di gente del Pianeta Paradiso Meridionale. Alzò entrambe le mani in aria per fermare l’avanzata dell’esercito.


Comunque, quando fece quel tentativo, la forza di espulsione di aggrappò a lui e la voce della setta riecheggiò nelle sue orecchie.


“Dopo tutte queste esperienze, ancora non hai fede nella setta!?” disse, suonando ferita.


“Se le cose stanno così, allora sei pregato di osservare la verità con i tuoi occhi!” la voce della setta si trasformò in una forza che Meng Hao non riuscì a respingere e che lo forzò a rimanere immobile nella volta celeste.


Allo stesso tempo l’esercito di compagni coltivatori della setta scomparve. In un istante, il Pianeta Paradiso Meridionale sembrò passare attraverso diversi anni. Improvvisamente iniziò a tremare quando esplose un’enorme forza. Meng Hao guardava in silenzio mentre il pianeta iniziava a muoversi lentamente.


Quando si mosse, il punto in cui si trovava prima si rivelò essere un buco nero.


Sembrava… una porta!


Dopo la sua apparizione, un raggio di luce si palesò. Mentre si espandeva si avvertirono dei ruggiti spaventosi provenire dal Pianeta Paradiso Meridionale. Allo stesso tempo, mentre si espandeva la luce, una farfalla volò dentro la porta.


La farfalla era enorme e apparentemente sconfinata. Moltissimi coltivatori sbucarono fuori dalla farfalla irradiando auree mortali.


Dovunque passassero le stelle cadevano e i pianeti crollavano. Innumerevoli coltivatori morirono urlando.
La Nona Montagna crollò e il Nono Mare ribollì!


Dopo un po’ l’intera Nona Montagna e Nono Mare erano in rovine. Moltissima gente era morta e Meng Hao conosceva molti di loro, mentre altri non li aveva mai visti. Erano tutti morti…..


Il Pianeta della Vittoria Orientale, il Pianeta del Giunco Settentrionale, il Pianeta della Felicità Occidentale… erano tutti crollati!


Nella scena finale, un’enorme tartaruga Xuanwu si lasciò sfuggire un urlo straziante carico di lutto. Poi crollò trasformandosi in una massa di interiora.


La visione finì, lasciando Meng Hao senza fiato. Si era dimenticato di fare resistenza ed opporsi: quando la visione scomparve, venne afferrato dalla forza di espulsione ed espulso da quel mondo.


Un momento prima che ne fosse uscito, l’antica e dolorante voce della setta riecheggiò nelle sue orecchie: “Ora ci credi?”


Un brivido lo percorse e, quando tutto divenne più chiaro, era di nuovo nel Mondo del Dio dei Nove Mari, in piedi di fronte alla quinta stele di pietra a forma di cancello dorato.


Guardò in alto e vide che il suo nome era al decimo posto!


Dei pianti di stupore riecheggiarono ovunque ma Meng Hao sembrava ancora in un'altra dimensione.
Poteva a malapena sentire quello che stavano dicendo e rimase fermo di fronte alla stele di pietra per un lungo momento.


Fu a quel punto che la voce del Maestro Divino parlò al suo orecchio: “La prova del fuoco di ognuno di voi, nel quinto cancello dorato, inizia nello stesso modo. Comunque, quelli che raggiungono la top 10 sperimentano situazioni differenti. Quello che hai visto poteva essere una visione dal futuro, ma poteva essere anche una fantasia.”


Meng Hao guardò il Maestro Divino e dopo un lungo momento di silenzio fece un respiro profondo e disperse tutti i pensieri che lo inquietavano. Che volesse ammetterlo o meno, quella prova del fuoco lo aveva lasciato particolarmente scosso.


“Alla fine, il potere è tutto!” pensò. “Anche se quella visione finale dovesse rivelarsi vera, se riuscirò a diventare abbastanza forte allora sarò capace di uccidere la farfalla, quando si mostrerà! Allora… tutto quanto sarà diverso! Fidarsi della setta non è importante. La cosa importante è rendersi abbastanza forti!” gli occhi di Meng Hao brillarono di una luce potente quando unì le mani e si inchinò davanti al Maestro Divino. A quel punto si voltò con espressione di determinazione, quando volò verso un’altra delle steli di pietra a forma di cancello dorato.


I tre mesi stavano per scadere e, prima di andarsene, Meng Hao voleva guadagnarsi le 300000000 giade Immortali. Voleva anche lasciare un segno eterno sul Mondo del Dio dei Nove Mari.


“A parte la quinta stele di pietra, voglio che il mio nome sia al primo posto in tutte le steli di pietra a forma di cancello dorato! Se riesco a farcela questa volta, allora potrò certamente farcela prima di andarmene!” Meng Hao fece un profondo respiro e accelerò verso la settima stele di pietra a forma di cancello dorato.


Il settimo cancello dorato era la prova del fuoco del senso divino!


Il senso divino non era necessariamente il punto di forza di Meng Hao. Comunque, aveva il primo manuale delle Sacre Scritture della Divinità del Dao, che aveva coltivato in passato. Secondo le leggende, le Sacre Scritture della Divinità del Dao erano le scritture supreme per il rafforzamento del senso divino.
Comunque, dopo averlo coltivato, Meng Hao non aveva percepito alcun miglioramento degno di nota. [1]


Al massimo avevano aiutato un pochino il suo senso divino quando era ancora nel Reame Mortale.
Siccome era entrato nel Reame Immortale e aveva innalzato drasticamente il suo livello di coltivazione, però, era diventato un suo punto debole.


Quello era il motivo per cui la Figlia del Mare era stata capace di bloccarlo con il suo senso divino. Per quanto riguardava le sue debolezze, una volta diventato consapevole di esse avrebbe fatto di tutto per rimediarle. [2] 


“Possibile che abbia coltivato male? O forse non si tratta delle vere Sacre Scritture della Divinità del Dao?” Le Sacre Scritture della Divinità del Dao comparvero nella sua mente quando volò in avanti. Non passò troppo tempo prima che il suo nome apparisse fuori dalla settima stele di pietra a forma di cancello dorato. Senza la minima esitazione, oltrepassò il cancello dorato.


Incredibilmente, non appena entrò, il suo nome apparve sulla stele di pietra. Tutti i discepoli che si stavano radunando vicino al nome di Meng Hao iniziarono a speculare sul grado che avrebbe raggiunto.


Dentro il mondo del settimo cancello dorato, Meng Hao lanciò indietro il capo e ruggì, e i suoi capelli frustarono l’aria attorno a lui. L’intero mondo era un sentiero che consisteva in 10000 gradini di pietra.
Ogni gradino rappresentava un grado.


I primi 9000 erano fin troppo semplici per Meng Hao, ma gli ultimi mille erano sempre più difficili. Ogni volta che avrebbe fatto un passo si sarebbe ritrovato circondato da una forza del senso divino maggiore, che avrebbe cercato di insinuarsi nella sua mente e farla crollare.


Innumerevoli pensieri si riversarono in lui, confondendolo e rendendogli ancora più difficile resistere. Allo stesso tempo, più cercava di resistere e più velocemente il suo senso divino cresceva. Inoltre, le Sacre Scritture della Divinità del Dao vorticarono nella sua mente e, mentre procedeva, ricordava sempre meglio quello che aveva imparato in passato.


Il tempo passò. Fuori dal cancello dorato i discepoli guardavano il nome di Meng Hao risalire la lista.
Questa volta i suoi progressi erano più lenti del solito.


“Il senso divino è il suo punto debole!”


“Non è avanzato così lentamente nemmeno nella nona o nella quinta stele di pietra. L’unico modo per uscire facilmente dalla settima stele di pietra è avere un senso divino molto forte. Sta avanzando così lentamente!”


“A quanto pare sarà troppo difficile per lui arrivare nella top 10!” Proprio mentre la folla stava urlando le sue speculazioni, Meng Hao era nel mondo della settima stele di pietra e stava tremando violentemente. I suoi occhi erano di un rosso brillante, eppure stava sorridendo.


“Quindi è COSÌ che si coltivano le Sacre Scritture della Divinità del Dao! Ora capisco!”


I suoi occhi brillarono e allungò entrambe le mani, eseguendo un incantesimo che fece trasformare il suo corpo in qualcosa di simile ad un buco nero. I boati riempirono l’aria mentre iniziava ad assorbire tutto il senso divino che lo stava attaccando!




NOTE:


1. Meng Hao entra in possesso del primo manuale delle Sacre Scritture della Divinità del Dao da Choumen Tai, nel capitolo 301.


2. Devo ammettere che nonostante averlo letto in cinese e poi averlo tradotto ed editato, avevo completamente dimenticato in che punto la Figlia del Mare Bei Yu avesse bloccato Meng Hao con il suo senso divino. E’ stato solo qualche capitolo fa, nel 1071.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie!                                


                                



