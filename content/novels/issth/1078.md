---
weight: 1078
title: Capitolo 1078 - Otto Cancelli, Tutti alla Top 10!
pubDate: 2025-03-17T11:17:35.042Z
tags:
    - issth
---


Meng Hao non aveva coltivato male le Sacre Scritture della Divinità del Dao.


Quella non era il tipo di scrittura che andava coltivata mentre si stava seduti a gambe incrociate in meditazione. Quella scrittura era unica perché andava coltivata in battaglia, quando si utilizzava veramente il senso divino.


Con ogni scontro di senso divino, le Sacre Scritture della Divinità del Dao si sarebbero rafforzate. Era una scrittura nata per essere usata in battaglia!


Meng Hao non lo aveva capito prima di allora per cui non importava quanto l’avesse coltivata in passato, il risultato non sarebbe mai stato ottimale. L’ultima volta che aveva sfidato il settimo cancello dorato non aveva utilizzato le Sacre Scritture della Divinità del Dao, ma si era affidato solamente al suo senso divino, arrivando fino alla 91esima posizione senza riuscire ad andare oltre.


Questa volta, sotto il bombardamento di così tanto senso divino, aveva finalmente capito con più chiarezza le Sacre Scritture della Divinità del Dao. Era stata come un’epifania.


“Quindi è così che funziona!” proprio quando la sua voce riecheggiò, si trasformò in un buco nero. Mentre i sensi divini sconfinati vorticavano verso di lui vennero rapidamente divorati dal suo stesso senso divino, proprio quando sembrava che si sarebbe fatto del male.


Quello era chiaramente un modo terrificante di assorbire il senso divino degli altri per rinforzare il proprio!


Meng Hao stava tremando, eppure i suoi occhi erano più luminosi che mai. Accelerò, tremando ad ogni passo mentre il senso divino infuriava intorno a lui.


“Di più!” gridò, procedendo senza fermarsi. Quando la forza del senso divino si scontrò con lui, divenne sempre più intensa, e divenne più forte anche il suo stesso senso divino.


Fuori dal cancello dorato, il suo nome si innalzò nella lista, passando dalla 91esima posizione alla 40esima!


Un miscuglio di urla di stupore uscì dalle bocche degli spettatori.


Ancora più scioccante per tutti fu vedere che il bagliore dorato che splendeva eternamente nella stele di pietra a forma di cancello… sembrava quasi sparire, come se il potere innato della prova del fuoco si fosse indebolito.


“Il bagliore dorato sta svanendo. C-Cosa sta succedendo?” Tutti stavano urlando.


Persino Nonna Nove e il suo gruppo, oltre al Patriarca Demoniaco, stavano guardando la scena commossi. Non ci volle molto prima che i Patriarchi del Reame del Dao capissero la verità.


“Sta assorbendo il senso divino dentro la stele!”


“Il Mondo del Dio dei Nove Mari ha raccolto per tutti questi anni il senso divino nella settima stele di pietra a forma di cancello dorato per assicurarsi che rimanesse sempre al suo posto! Ma ora… lo sta davvero assorbendo!”


“Una normale magia Daoista non dovrebbe essere in grado di fare una cosa del genere! Che razza di tecnica ha coltivato?” Mentre tutti, all’esterno, stavano speculando e facendo ipotesi, dentro la stele Meng Hao, che poco prima non stava affatto brillando, era ora coperto di un sottile strato di luce dorata. La luce dorata apparve quando gli mancavano ormai solo altri 20 gradini.


Un brivido lo percorse e tossì sangue, eppure la sua risata divenne sempre più maniacale. Non avrebbe mai immaginato che la settima stele di pietra gli sarebbe stata così tanto benefica.


Poteva considerarsi veramente buona fortuna!


Non solo aveva capito a fondo le Sacre Scritture della Divinità del Dao, ma il suo senso divino, che prima era debole, era diventato rapidamente molto più potente. A quel punto era già vicino all’essere dieci volte più potente di quanto non lo fosse stato all’inizio della prova del fuoco.


Inoltre… continuava a diventare più forte.


Meng Hao fece un respiro profondo e continuò ad andare avanti. Ad ogni gradino il senso divino intorno a lui si faceva sempre più intenso e i boati continuavano a risuonare come tuoni ovattati.


Presto, rimasero solo nove gradini davanti a lui e il suo nome era già nella top 10 sulla settima stele di pietra a forma di cancello dorato.


Meng Hao iniziò a vacillare un pochino e capì di stare raggiungendo il proprio limite. Era già ricolmo del senso divino che aveva assorbito. Ad ogni modo aveva anche la forte sensazione che, se si fosse dato il tempo di accumulare tutto quel senso divino, sarebbe diventato ancora più forte e allora sarebbe stato qualificato ad occupare il primo posto sulla settima stele!


In quel caso lo sarebbe stato anche per il primo posto sulla nona stele!


Il corpo di Meng Hao tuonò quando scomparve dal mondo della settima stele di pietra. Ricomparve all’esterno in mezzo alla folla che lo guardava in stato di shock.


In particolare lo stava guardando una certa donna bellissima non troppo lontana da lui. Non era altri che la Figlia del Mare Bei Yu e il suo nome era al terzo posto della lista sulla stele di pietra!


Eccelleva in quanto a senso divino, ma ora la sensazione che aveva guardando Meng Hao era completamente differente da prima. Il suo senso divino era molto più potente e anche solo guardarlo era, per lei,  come venire pugnalata negli occhi.


Delle nove steli di pietra a forma di cancello dorato del Mondo del Dio dei Nove Mari, ne aveva già completati tre. Ora stava accelerando verso l’ottava.


Non gli ci volle molto prima che il suo nome crescesse di posizione anche sulla lista di quella stele…


Nel tempo che impiega un bastoncino di incenso a bruciare, il nome di Meng Hao aveva raggiunto la top 10 per poi risalire in quinta posizione prima di fermarsi. Poi Meng Hao ricomparve, carico di un’aria solenne impossibile da placare o bloccare mentre accelerava verso la sesta stele di pietra a forma di cancello dorato.


Si poteva dire che il percorso di Meng Hao incarnasse quello di molti aspetti della coltivazione. Prima, solo il suo senso divino era in qualche modo debole. Per quanto riguardava il suo corpo fisico e la sua base di coltivazione, entrambi erano incredibilmente potenti. Ora che aveva acquisito buona fortuna riguardo il suo senso divino, era finalmente capace di spingersi al suo punto massimo. Quel punto era anche il vertice della Sfera dell’Imperatore Immortale!


Il Mondo del Dio dei Nove Mari tremò e un numero sempre maggiore di coltivatori si avvicinò per osservare la pazzia di Meng Hao. Erano passati anni dall’ultima volta che era accaduto qualcosa di simile, siccome Meng Hao aveva ripetutamente sfidato un cancello dorato dopo l’altro ed era entrato nella top 10 di ognuno!


“E’ entrato nella top 10 della quinta, settima, ottava e nona stele!”


“Dai tempi antichi fino ad oggi ci sono state solo quattro persone capaci di entrare nella top 10 di tutte le steli di pietra! Fra poco ce ne sarà un quinto!”


Inizialmente il pubblico ad osservare la scena era stato piccolo, e molte persone credevano che non sarebbe mai stato capace di entrare nella top 10 di tutte le steli. A quel punto, comunque, mentre continuava a fare seri progressi, sempre più persone si erano unite alla folla di spettatori per guardare la scena con grandi aspettative.


Uno sguardo indecifrabile era visibile sul volto del Patriarca Demoniaco. Effettivamente, tutti i coltivatori Demoniaci avevano sguardi cupi. Non volevano ammettere che c’era qualcosa di più dell’odio per Meng Hao nei loro cuori, eppure non avevano altra scelta.


Meng Hao si lanciò in aria in un lampo di luce colorata e si diresse verso la sesta stele di pietra a forma di cancello dorato. Il Mondo del Dio dei Nove Mari era sconvolto e innumerevoli coltivatori volarono in tutte le direzioni per guardare cosa stesse succedendo. Meng Hao scomparve nella sesta stele e quasi immediatamente il suo nome apparve sulla lista!


Avanzò rapidamente, quasi come nelle altre. Presto si levarono grida di stupore e i membri dell’Orda dei Coltivatori Demoniaci sembrarono più cupi che mai. Il nome di Meng Hao nel frattempo aveva raggiunto la top 10!


Quando ciò accadde, l’intero Mondo del Dio dei Nove Mari, compresi i coltivatori del Reame Antico e Immortale, rimasero senza parole e si concentrarono tutti interamente su Meng Hao.


La stele successiva era la quarta, e Meng Hao si lanciò su di essa per poi scomparirvi all’interno.


Dopo il tempo necessario a mezzo bastoncino di incenso di bruciare, il suo nome comparve nella top 10! Il clamore tra la folla divenne sempre più intenso e l’immagine di Meng Hao si fece sempre più vivida nei cuori e nelle menti dei discepoli.


La combinazione della sua lingua affilata, del suo torreggiante intento omicida e dell’intenso valore dimostrato, al momento assicuravano a Meng Hao un’aria unica.


Era un’aria di completo e assoluto dominio, un’aria tirannica!


Nella terza stele di pietra a forma di cancello dorato si accese una luce incredibilmente brillante quando il suo nome raggiunse il settimo posto! Nel secondo cancello dorato si levò un gigantesco boato quando il suo nome apparve in quarta posizione! A tutti sembrò che il loro cuore fosse stato colpito da un fulmine.


Quando Meng Hao riapparve da dentro la seconda stele di pietra a forma di cancello dorato e si diresse verso la prima, decine di migliaia di discepoli si radunarono per osservarlo.


La folla intorno a lui voleva guardare attentamente quello che stava accadendo.


“Il nono cancello dorato! Ne ha già completati otto ed è entrato nella top 10 di tutti!”


“L’ultimo è il primo cancello dorato! Se riesce ad entrare nella top 10 anche di quello, allora le 300000000 giade Immortali saranno sue!”


“Per anni, solo quattro persone nel Mondo del Dio dei Nove Mari sono riuscite in questa impresa! Forse diventeranno cinque!”


“Non necessariamente! La prima stele di pietra a forma di cancello dorato è la più difficile!”


Il suono di tutte quelle discussioni si fece più presente quando Meng Hao arrivò di fronte alla prima stele di pietra a forma di cancello dorato, sembrando più determinato e persistente che mai! Osservò il cancello per un momento e poi prese un profondo respiro.


“Prova del fuoco della pressione del Nono Mare!” senza ulteriore esitazione, si fece avanti.


Quando la sua vista si fece più chiara scoprì di trovarsi nel Mondo del Dio dei Nove Mari, circondato da un mare di acqua salata infinito. Nella sua posizione, la pressione che scendeva dal Nono Mare era ancora più intensa di prima.


Un brivido percorse il suo corpo quando percepì quelle che sembravano numerosissime catene tenerlo giù. I suoi occhi brillarono e iniziò a sprofondare.


300 metri, 1500 metri, 3000 metri, 6000 metri, 9000 metri, 15000 metri…


Più sprofondava e più la pressione diventava intensa. Gradualmente arrivò a sentirsi come se enormi montagne gli stessero franando addosso. Non ci volle molto prima prima che dovesse utilizzare una forza incredibile anche solo per chiudere gli occhi.


Tutto divenne nero come la pece e sembrava quasi come se il Nono Mare non avesse fondale, come se si allungasse verso il basso all’infinito.


Presto, Meng Hao raggiunse una profondità di 24000 metri. Secondo la lista all’esterno, era la stessa posizione che aveva raggiunto Fan Dong. La più grande differenza era che lei era rimasta in quella posizione per più di quaranta ore.


Il nome di Meng Hao era già apparso da tempo sulla lista della prima stele: brillò mentre la sua posizione continuava a cambiare, andando sempre più in alto. I volti dei membri dell’Orda dei Coltivatori Demoniaci si fecero sempre più scuri e cupi.


“Posso andare ancora più in profondità!” gli occhi di Meng Hao brillarono quando realizzò di non avere ancora raggiunto il suo limite. Era diverso dagli altri discepoli del Mondo del Dio dei Nove Mari. Loro praticavano la coltivazione a quelle profondità e questo permetteva loro di sopportare gradualmente sempre più pressione. Al contrario, Meng Hao voleva sentire stimoli intensi e vedere quanto a lungo sarebbe riuscito a rimanere in quella posizione.


Il pericolo era da tenere in considerazione, ma quella era la maniera più veloce di acclimatarsi alla pressione e gli avrebbe anche garantito di entrare nella Sfera del Vortice di Vento.


Gli occhi di Meng Hao brillarono di determinazione.


27000 metri, 30000 metri, 36000 metri… e continuò così!


La pressione aumentò, facendosi sempre più intensa, ma continuò ad incontrare la resistenza di Meng Hao. Era come se Meng Hao, nonostante il suo corpo fisico e la sua base di coltivazione fossero già al loro vertice, stesse ancora crescendo!


A quel punto poteva vedere solo il nero intorno a sé e anche il suo senso divino rafforzato e rinnovato poteva espandersi solo per una breve distanza. Era ora a 60000 metri di profondità.


A quel punto iniziò a tremare e sapeva che quello sarebbe stato il suo limite. Riconosceva di essere al limite del collasso. Tremando, si mise a sedere a gambe incrociate e aspettò di vedere quanto a lungo sarebbe rimasto in posizione!
                                


                                



