---
weight: 10810
title: Capitolo 1081 - Convocazione delle Lampade dell’Anima, Ingresso nel Reame Antico!
pubDate: 2025-03-17T11:17:35.042Z
tags:
    - issth
---


La Porta color cremisi del Reame Antico si aprì con un assordante boato e liberò un vento tale da travolgere Meng Hao, portando la sua forza vitale e la sua anima al limite tra la vita e la morte.


Di fronte ad un tale pericolo, Meng Hao lanciò un grido rauco. Allo stesso tempo, il cuore iniziò a battergli all’impazzata, e lo spaventoso potere del suo corpo fisico si trasformò in un’incontenibile ondata di qi che contrastò il Vento del Reame!


Tutti i coltivatori del Mondo del Dio dei Nove Mari che fluttuavano sulla superficie del mare erano intenti ad osservare la scena.


Quando il vento si calmò, sorprendentemente, all’interno della Porta del Reame Antico apparve qualcos’altro. Era… una campana!!


“La Campana del Reame Antico!!”


“E' apparsa la Campana del Reame Antico! Suonando quella campana, puoi accendere le Lampade dell’Anima. A seconda di quante volte la fai suonare, accenderai la stessa quantità di Lampade dell’Anima!”


“Generalmente, viene accesa una Lampada dell’Anima per ogni cinque meridiani Immortali posseduti!!”


“Questo Meng Hao… possiede 123 meridiani Immortali. Lui… lui potrà accenderne più di venti?”


“Più Lampade dell’Anima possiedi, più il Reame Antico è ostico. D’altra parte, diventerai di gran lunga più potente!”


Mentre risuonavano grida di stupore, Meng Hao fece un respiro profondo. Non stava entrando nel Reame Antico con la sua base di coltivazione, bensì con il suo corpo fisico. Non aveva in realtà alcuna certezza che sarebbero comparse delle Lampade dell’Anima.


Inoltre, non vi era nessuno al quale Meng Hao potesse ispirarsi. Nonostante il suo corpo fisico risultasse essere quello di un coltivatore carnale, era in realtà ben diverso da questi. I coltivatori carnali, per poter passare da un Reame ad un altro, dovevano immergersi nel sangue di un Dio. E in più, il loro tipo di coltivazione non si suddivideva in Immortale e Antico.


Meng Hao seguiva un percorso diverso, un percorso ben lontano dalla norma. Non era l’antico percorso dei coltivatori carnali, bensì una combinazione di diversi sistemi di coltivazione. Stava costruendo il proprio cammino.


“Scopriamo se otterrò qualche Lampada dell’Anima o no!” Meng Hao fece un respiro profondo, e senza esitare oltre, si addentrò nella grande Porta del Reame Antico. Si trovò faccia a faccia con la Campana del Reame Antico, serrò la mano destra e sferrò un pugno.


I rintocchi della campana risuonarono, delle onde si innalzarono nel Nono Mare. Tutto divenne offuscato, il mondo intero appariva distorto. Tutti i coltivatori si sentirono girare la testa.


Un tremito gli corse lungo il corpo, che mostrava segni di avvizzimento. Adesso, la sua forza vitale, come anche il suo qi e il suo sangue, non venivano assorbiti dalla Campana del Reame Antico, bensì da un vortice simile ad un buco nero apparso nel suo petto!


Meng Hao fece un respiro profondo e chiuse gli occhi. Qualche istante dopo, una figura sconvolgente apparve sul suo petto! 


Era… la figura di una Lampada dell’Anima! Aveva l’aspetto di una minuscola persona, che sedeva a gambe incrociate al posto del cuore fisico di Meng Hao!


“Quindi appariranno davvero delle Lampade dell’Anima!”


“Entrare nel Reame Antico del corpo fisico produce anche Lampade dell’Anima! Questo Meng Hao sta sfidando i Cieli!” Lo shock accumulato dagli spettatori, mossa dopo mossa, era tale da fargli apparire quegli avvenimenti assurdi. 


Soprattutto una volta capito che quella minuscola persona, ossia la Lampada dell’Anima, non stava bruciando in realtà, bensì era già spenta!


Tutti erano storditi. Normalmente, colpendo la Campana del Reame Antico sarebbero dovute comparire delle Lampade dell’Anima accese. Più tardi, sarebbero state spente una ad una, facendo crescere la potenza del coltivatore.


Tuttavia, le Lampade dell’Anima di Meng Hao erano già spente… diversamente da chiunque altro! Le Lampade dell’Anima del corpo fisico non dovevano essere spente, bensì accese!


Il Maestro Divino spalancò gli occhi, e il suo corpo fu attraversato da un leggero tremito. Con la voce rauca, disse, “Anti-Antico!!”


 “E'… anti-Antico!!” Un’espressione incredula si disegnò sul volto di Nonna Nove. Ling Yunzi rimase a bocca aperta, sotto shock. I due Patriarchi Demoniaci sembravano essere rimasti accecati. Fissavano Meng Hao sbalorditi, tremando.


L’apparizione delle Lampade dell’Anima del Reame Antico del corpo fisico lasciò tutti scioccati. Tuttavia, trattandosi di lampade spente, ai Patriarchi del Reame del Dao tornò improvvisamente alla memoria una terrificante e leggendaria fase del Reame Antico!


Era… il Reame anti-Antico!


Seconda la leggenda, ai tempi d’oro del reame dell’Eccelso Immortale, era esistita una persona il cui Reame Antico funzionava al contrario. Anziché spegnere Lampade dell’Anima, quella persona le accendeva.


I dettagli sulla vita di quella persona erano avvolti nel mistero, e le generazioni successive seppero poco su di lui. L’unica cosa che era risaputa era il divieto di seguire le sue orme. Gli Eccelsi del tempo eliminarono di proposito tutte le informazioni su di lui. Più tardi, il Reame dell’Eccelso Immortale venne distrutto, e il termine ‘anti-Antico’ sopravvisse solo nelle Tre Grandi Società Daoiste. Al di fuori di quelle sette, nessuno lo aveva mai udito.


Nel momento in cui gli esperti del Reame del Dao erano sotto shock, Meng Hao fece un respiro profondo, aprì gli occhi e scagliò il pugno ancora una volta verso la Campana del Reame Antico.


L’urto fece risuonare la campana e tremare il corpo di Meng Hao. Il suo corpo si avvizzì ancora un po’, e un’ondata di debolezza lo fece rabbrividire.


Apparve una seconda Lampada dell’Anima, questa volta nell’addome, assorbendo ulteriore qi, sangue e forza vitale da Meng Hao!


“Le Lampade dell’Anima del corpo fisico sono così potenti…” pensò. Ingerì rapidamente un elisir medico, per poi accigliarsi rendendosi conto che… non aveva alcun effetto. Non poteva rimetterlo in sesto. Inoltre, il suo stato Eterno era sigillato, e non poteva azionarsi per aiutarlo a riprendersi.


I suoi occhi brillarono, e ignorando il deperimento del suo corpo, sferrò un terzo colpo, seguito da un quarto!


Il suo corpo avvizzì ancora di più, fino a quando non assunse l’aspetto di nulla più che un mucchietto di ossa. Tuttavia, apparvero altre due Lampade dell’Anima, una in ciascuna delle sue spalle.


Meng Hao indietreggiò di qualche passo; la sensazione di debolezza che lo aveva invaso sembrava aver raggiunto il picco dell’intensità. Non aveva però intenzione di accontentarsi di quattro Lampade dell’Anima. Digrignò i denti e ringhiò, per poi colpire la campana altre tre volte! Ad ogni colpo si avvizziva sempre di più!


Apparvero immediatamente altre due Lampade dell’Anima sulle sue ginocchia, e una sulla fronte. A quel punto, non aveva nemmeno più l’aspetto di una persona, ma di uno scheletro! La sua forza vitale era fievole, come una candela ad un soffio dall’essere spenta!


Non aveva mai provato un senso di debolezza di quel genere, si sentiva come un vecchio, senza forze, sul letto di morte. Tutta la sua forza vitale era stata trasmessa alle ultime Lampade dell’Anima!


Cuore, addome, spalle, ginocchia, fronte: un totale di sette Lampade dell’Anima!


A quel punto, la volontà della Campana del Reame Antico sentì che Meng Hao aveva raggiunto il suo limite, e iniziò a svanire.


“Non ho ancora finito!” Vedendo la campana svanire, portò la testa indietro e urlò! Serrò entrambe le mani e sferrò due pugni in direzione della Campana del Reame Antico. Il suo corpo appariva distrutto, ridotto ad aria. Ma tuttavia… due Lampade dell’Anima si materializzarono nei suoi occhi!


Nove Lampade dell’Anima!


Le sue Lampade dell’Anima erano diverse da ogni altra. Aveva addirittura un aspetto differente. Quelle degli altri avevano effettivamente l’aspetto di lampade, ma le Lampade dell’Anima del corpo fisico del Reame Antico di Meng Hao avevano le sembianze di persone!


Ognuna di esse sedeva a gambe incrociate, con aria tenebrosa e dignitosa. Apparivano minacciose senza sembrare arrabbiate, ed osservandole attentamente, erano esatte rappresentazioni di Meng Hao!


Nove Lampade dell’Anima distribuite su tutto il suo corpo. Non aleggiavano attorno a lui, bensì… erano dentro di lui!


Quello era un corpo fisico del Reame Antico!


Quasi in contemporanea all’apparizione delle ultime Lampade dell’Anima, la Campana del Reame Antico si dissolse, e un vento fiero fuoriuscì dall’enorme porta. Quando accarezzò Meng Hao, tremò, e avvertì fluire dentro di sé un potente qi e forza sanguigna.


Il suo corpo lo assorbì come una risaia dopo una siccità. Conteneva uno sconfinato potere ristorativo che si trasformò in forza vitale al suo interno. Ristorò il suo sangue e la sua carne, fece crescere le sue ossa, nutrì il suo corpo fisico. Fece sì che il suo qi e il suo sangue crescessero in maniera rapida e impressionante.


Percepiva chiaramente l’incredibile trasformazione che stava affrontando. Il suo corpo emise dei rumori sinistri, e sembrò disfarsi completamente di ciò che era fino a poco prima. Il potere del suo corpo fisico superò del tutto il picco del Reame Immortale, entrando in un nuovo livello, quello del reame Antico!


Il manifestarsi di un corpo fisico del Reame Antico fece tremare il Cielo e la Terra. Il Nono Mare si agitò, e Meng Hao percepì le nove Lampade dell’Anima al suo interno assorbire senza tregua tutto l’impetuoso Vento del Reame. Era come se… stessero utilizzando quel potere per potersi accendere!


Meng Hao sentiva che per ogni Lampada dell’Anima che fosse riuscito ad accendere, il suo corpo fisico sarebbe diventato ancora più forte!


Mentre il vento soffiava, le sue Lampade dell’Anima accennarono ad accendersi. Alla fine, tuttavia, il vento non era sufficiente a portare a termine quel compito. Solo le due Lampade dell’Anima dentro i suoi occhi si accesero.


In quel momento, Meng Hao sentiva come se nella sua testa esplodessero migliaia di fulmini luminosi. Scosso, avvertì la forza del suo corpo fisico salire alle stelle. L’aria attorno a lui si distorse, e quando serrò il pugno, essa andò in pezzi.


Una sconfinata sensazione di potere gli diede la sicurezza di poter facilmente sottomettere gli esperti del Reame Antico con numerose Lampade dell’Anima spente. Lo fece sentire come se… il potere di un pugno potesse far tremare il mondo intero. Meng Hao si sentiva veramente… molto più potente!


La differenza con il Meng Hao di poco prima… era incredibilmente vasta!


Fece un respiro profondo, e i suoi occhi s’illuminarono di una luce brillante. Dietro di lui, la grande Porta del Reame Antico svanì lentamente. Quando scomparve, il Nono Mare finalmente si calmò.


Al contrario, i cuori degli innumerevoli coltivatori che aleggiavano al di sopra del mare erano tutto meno che calmi. La scena alla quale avevano appena assistito aveva segnato l’ingresso nel Reame Antico più rapido mai visto, e anche il più sbalorditivo!


Quella sensazione di shock non sarebbe finita, né sarebbe mai stata dimenticata. Quel giorno poteva essere considerato il giorno in cui Meng Hao raggiunse una posizione di rilievo nel Mondo del Dio dei Nove Mari, e anche un giorno che sarebbe rimasto impresso nella mente per innumerevoli anni!


Meng Hao si trasformò in un luminoso raggio di luce che sfrecciò nel mare, attraverso l’acqua, raggiunse il Mondo del Dio dei Nove Mari per poi attraversare la stele di pietra a forma di cancello dorato e riapparire nelle profondità del mare, al di sotto della setta!


La superficie del mare era increspata da enormi onde, e un vortice apparve in profondità. Tuttavia, la profondità che lo aveva precedentemente messo a dura prova, adesso disturbava a mala pena Meng Hao.


30 000 metri. 60 000 metri. 90 000 metri. 120 000 metri....


L’energia di Meng Hao salì alle stelle mentre proseguiva la sua discesa come un forsennato. Allo stesso tempo, il suo nome scalò la classifica della prima stele di pietra a forma di cancello dorato. Nonostante raggiunse solo il quinto posto, a separarlo dal primo in posizione vi erano solo 99 000 metri! [1] 


Meng Hao aveva già di gran lunga superato chiunque, tranne in materia di tempo. Tuttavia… non tutti i livelli di profondità richiedevano di resistervi a lungo. Chiunque superasse i 180 000 metri avrebbe automaticamente distrutto i record di tutti gli altri, meritandosi senza dubbio il primo posto!


 Dei boati risuonarono nel corpo di Meng Hao mentre scendeva sempre più in profondità.150 000 metri.... 180 000 metri. 210 000 metri. 240 000 metri.... Alla fine, quando raggiunse i 261 429 metri, intravide il fondo del mare, e ne rimase completamente scosso. [2] 


Nel primo cancello dorato, una luminosa luce dorata di un’intensità mai vista prima sfrecciò in aria quando il nome di Meng Hao raggiunse… il primo posto! 


Quando gli spettatori lessero accanto al nome di Meng Hao il numero che indicava la profondità raggiunta, ne rimasero sconvolti.




NOTE:


1. 99 000 metri sono “3 wan 3 qian zhang,” o “3 (10 000), 3 (1 000) zhang”.


2. 261,429 metri sono 87,143 zhang.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie!                        


                                



