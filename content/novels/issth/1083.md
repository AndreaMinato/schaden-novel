---
weight: 10830
title: Capitolo 1083 - La Grande Ambizione del Quinto Signore!
pubDate: 2025-03-17T11:17:35.042Z
tags:
    - issth
---


Per anni nella Nona Montagna e nel Nono Mare del Mondo del Dio dei Nove Mari, il maggior numero di primi posti occupati da una sola persona era stato sei. Questi si era guadagnato onore e gloria per molti anni prima che iniziassero gradualmente a scemare. Persino in quel momento, rimaneva ancora qualche traccia dell'antica gloria.


L'ultima traccia che ne rimaneva era il nome inciso nella graduatoria del cancello dorato della nona stele di pietra. Era il nome della persona che aveva detenuto il maggior numero di primi posti... Zong Wuya. Un migliaio di anni prima era stato il Prescelto numero uno nel Mondo del Dio dei Nove Mari. Nonostante fosse diventato una leggenda, stranamente, il suo nome non era molto conosciuto nel mondo esterno. 


Ma ora, Meng Hao aveva battuto il suo record. Aveva ottenuto otto primi posti, così che tutti nella Setta ne fossero scossi, dai coltivatori che avevano visto di persona quanto era successo a quelli che stavano osservando da distante in meditazione solitaria.


Subito la folla esplose in mille commenti. 


“Questo mi fa pensare al... Fratello Anziano Zong Wuya di tanti anni fa....”


“Anche la sua prova è stata spettacolare e grandiosa. Così autoritaria...”


“I risultati raggiunti dal Fratello Anziano Zong Wuya sono gradualmente scemati in un migliaio di anni. Invece, i risultati di Meng Hao... Mi domando quante migliaia di anni dovranno passare prima che qualcuno riesca a sorpassarlo... al primo posto nella nona stele!” 


Mentre il brusio della folla circostante continuava a crescere, Meng Hao fece un respiro profondo, giunse le mani, e fece un profondo inchino a Nonna Nove e agli altri. Poi si girò e sfrecciò verso la sua grotta dell'Immortale. 


Mentre se ne stava andando, Meng Hao sentì la voce di Nonna Nove direttamente nella sua testa: “Sette giorni. Entro Sette giorni, il Reame del Vortice del Vento sarà aperto.... Fai gli ultimi preparativi.”


Si fermò sul posto, poi si girò e si inchinò nuovamente, prima di sparire. 


Poco dopo, riapparve nella valle della sua grotta dell'Immortale, andando sempre più a fondo nell'acqua. 


Quasi immediatamente, sentì riecheggiare delle grida acute, che si rivelarono essere gli strilli eccitati del pappagallo. 


“Ascoltate bene, è l'ora del controllo! Siate allegri per il Quinto Signore! Venite, venite. Al mio via, cantiamo insieme! La futura felicità del Quinto Signore dipende da voi!” 


La gelatina di carne non voleva essere lasciata indietro, e quindi gridò: “E anche del Terzo Signore! Il futuro del Terzo Signore dipende da voi! ” 


Meng Hao si guardò intorno con una strana espressione. La prima cosa che notò fu che il gruppo di coltivatori Demoniaci nello specchio d'acqua aveva un'aria decisamente tirata e desolata. Ciononostante, mostravano un'espressione di folle devozione, come se il pappagallo fosse davvero un dio per loro. 


La cosa più scioccante era che Su Yan sembrava completamente diversa rispetto a prima. Il suo viso era pallido, e la sua espressione confusa. Apparentemente, le disavventure capitate in questi giorni di indescrivibile tormento avevano portato al punto di rottura la sua forza di volontà. Sembrava che fosse mossa dal solo istinto. 


Il pappagallo diede un grido, e il canto iniziò. Tutti iniziarono a cantare a pieni polmoni, in armonia, mantenendo una cadenza particolare. Nonostante si fosse mentalmente preparato, come Meng Hao sentì il canto, riuscì a malapena a costringersi ad ascoltare per pochi secondi. 


“Sono il tuo piccolo, adorato piatto di pesce! Per quanto tu mi ami, non sarà mai troppo! Sono il tuo piccolo, adorato piatto di pesce! Piaaaaaaaatoooooo DI PESCE!” [1] 


Il pappagallo si guardò intorno arrogantemente, specialmente mentre si cantava l'ultimo verso, e il tono delle voci salì vertiginosamente. In un battito di ciglia, il cielo divenne sfocato e si scatenò un vento impetuoso. 


Gli occhi di Meng Hao si allargarono a dismisura mentre guardava tutto quello che stava succedendo. Fece un respiro profondo, e non riuscì ad impedirsi di provare ammirazione per il pappagallo e la gelatina di carne. Aveva consegnato a quei due stolti una compagnia di odiosi coltivatori Demoniaci, e questi ne avevano tirato fuori un fanatico e appassionato gruppo musicale. 


“BASTA!” urlò improvvisamente il pappagallo, sbattendo le ali per fermare il canto. Non un fiato venne emesso dai cantanti. Meng Hao non osava nemmeno immaginare cosa avessero passato per imparare a comportarsi così bene. 


“Sentite, sgualdrinelle, non vi ricordate più cosa vi ha detto il Quinto Signore?! Non potete cantare così! Dovete metterci SENTIMENTO! Dovete MUOVERE GLI OCCHI!” Arrabbiato, il pappagallo volò sopra una tartaruga di mare e iniziò a picchiarla ferocemente con le sue ali. 


“E TU, mollusco gigante! Devi risplendere! Mi hai sentito?! DANNAZIONE! Idiota! 


“E tutti voi, per quale motivo sembrate così contenti?! Cosa diavolo stavate facendo con l'ultimo verso, huh? Che diavolo era? Il Quinto Signore vuole che il tono sia alto. Avete capito? ALZARE IL TONO!” 


Finalmente, dopo altri rimproveri arrabbiati, il pappagallo volò verso Meng Hao, e aveva uno sguardo contrito, come se avesse fallito la sua missione. 


“Nonna Nove, dai al Quinto Signore un po' di tempo in più. Questi idioti non ci sentono molto bene.  Secondo il Quinto Signore, se provassimo a venderli adesso, avremmo delle perdite non indifferenti. Lasciali nelle mie mani un altro po'. Il Quinto Signore ha un sogno, e questo sogno consiste nell'avere una canzone di pesce di prima qualità. Intensifico subito l'allenamento! 


“Verrà il giorno in cui li porterò nella Nona Montagna e Nono Mare. Andremo in tour in tutto il Reame della Montagna e del Mare! Viaggeremo attraverso il cielo stellato! La loro canzone diventerà la musica di tutti i Cieli!” Con questa nuova ambizione, il pappagallo iniziò a risplendere di una luce luminosa. 


Meng Hao lo fissava scioccato. Prima che potesse rispondere qualsiasi cosa, la gelatina di carne si intromise. 


“Ehi, tu, vecchio piccione, perché improvvisamente brilli tutto?! Woohhhh! Come hai fatto?! Anche io voglio brillare!” Improvvisamente trattenne il respiro, e la sua faccia diventò tutta rossa. Poi emise un urlo potentissimo, dopo il quale... iniziò a brillare di una luce luminosa anche lui. 


A Meng Hao iniziava a venire mal di testa. Annuì brevemente a quel pappagallo apparentemente pazzo, poi velocemente si girò e iniziò a volare verso la sua grotta dell'Immortale. Mentre vi si avvicinava, poteva ancora sentire la voce della gelatina di carne che urlava, irritata. 


“Senti, razza di piccione irritabile, questi piatti di pesce sono obbedienti grazie al contributo del Terzo Signore! Il Terzo Signore vuole dei bulli! Vuole che questi piatti di pesce siano venduti e scambiati con dei bulli! Il Terzo Signore vuole che questi piatti di pesce siano venduti e scambiati con dei bulli! Devo convertirli in bulli!”


“Idiota! Per quanto pensi che potresti venderli? Hai un cervello, almeno? Beh, allora? Sai contare, non è così!?”


“Il Terzo Signore ha un cervello! Tutto il corpo del Terzo Signore ha un cervello!!” 


Come Meng Hao sentì questo, si schiarì la gola e fece un passo nella sua grotta dell'Immortale. Pochi istanti dopo, si sentì di nuovo il tono litigioso del pappagallo. 


“Idiota! Stupido! Imbecille! Questi piatti di pesce si venderebbero per una somma da niente! Ma una volta finito l'allenamento con il Quinto Signore, avremo un incredibile gruppo musicale nelle nostre mani! Ovunque andremo, potremo dare enormi concerti! Hai idea di quante pietre dello spirito potremmo fare? E' il modo migliore di gestire le cose a lungo termine!” 


“Intendi come quando Meng Hao ha ottenuto tutte quelle pietre dello spirito quando è andato al Padiglione della Medicina nel Clan Fang?” 


“Ovvio! Eccetto che Haowie non conta come una cacca di piccione. Se può farlo lui, immaginati come il Quinto Signore possa farlo ancora meglio! Ho già pianificato tutto. Quando sarà il momento, io e te saremmo  le voci soliste. Anche Haowie dovrà venire a cantare. Sono così eccitato ogni volta che ci penso! Dobbiamo pensare ad un nome per il nostro gruppo! Dai cerca di farti venire qualche idea.” 


Meng Hao scivolò dentro la sua grotta dell'Immortale e agitò la mano, tagliando fuori il mondo esterno. Non aveva assolutamente alcuna intenzione di sentire oltre le chiacchiere del pappagallo e della gelatina di carne. Invece, per quanto riguardava la canzone... Meng Hao era certo che avrebbe provato la più grande ammirazione per chiunque fosse riuscito ad ascoltarla per intero. 


Anche se, nel caso in cui il pappagallo fosse riuscito davvero nei suoi propositi, e la canzone di pesce fosse diventata davvero popolare, forse avrebbe collaborato e cantato con loro... per le pietre dello spirito. 


Si sedette a gambe incrociate e diede un colpetto alla borsa con i suoi averi. Ne emerse immediatamente un fascio di luce, che si rivelò essere Chu Yuyan. Mentre la posava a terra di fronte a sé, si accorse che il suo viso non era più pallido, ma aveva preso un po' di colore. Tuttavia, non era ancora sveglia. 


La guardò a lungo, prima di fare un profondo sospiro interiore. Poi allungò la mano e le toccò la fronte, infondendole il potere della sua base di coltivazione, facendo così accelerare il processo di rimozione del veleno. 


Il sangue vivo di dieci Draghi Marini era decisamente in grado di liberarsi del veleno che la tormentava. Ciononostante, non era in grado di farlo molto velocemente. Il processo di purificazione dei canali del suo qi era lento, e consisteva nel bloccare il veleno e trasformarlo in qualcosa di benefico per la sua base di coltivazione. 


Dopo averle fatto un esame accurato, sedette in pensiero per un momento, e decise di non forzare ulteriormente il processo di purificazione per accelerarlo. Lo stato attuale di Chu Yuyan non era pericoloso per lei, anzi, poteva persino essere considerato un certo tipo di buona fortuna. 


In realtà, il veleno dei Draghi Marini era contemporaneamente un veleno e un potente energizzante. Senza antidoto, sarebbe mortale. Con l'antidoto, era esattamente l'opposto. 


“Questa catastrofe in realtà l'aiuterà a fare un enorme avanzamento in termini di base di coltivazione, e la porterà più vicina al Reame Immortale.” Infine, ritirò il dito, al che un tremito corse in tutta Chu Yuyan. Aprì lentamente gli occhi, e fissò con aria assente Meng Hao. Poi i suoi occhi si allargarono per un momento prima che li chiudesse nuovamente, come se stesse pensando. 


Qualche istante dopo, riaprì gli occhi di nuovo, e stavolta erano chiari e luminosi. 


Sembrava estremamente calma, anche se la sua voce era ancora un po' debole, mentre diceva, “Sei stato tu a salvarmi? Grazie. Che posto è questo?” 


Vedendo l'espressione sul suo viso, stette in silenzio per un momento, prima di rispondere: “E' stata colpa mia se sei stata trascinata in tutto questo... Siamo nel Mondo del Dio dei Nove Mari.” 


Poi iniziò a spiegarle tutto quello che era successo. 


Chu Yuyan non parlava, si limitava ad ascoltare quietamente. Sembrava che fosse in uno stato particolarmente fragile, e che sarebbe riuscita a restare sveglia solo per un breve lasso di tempo. 


Dopo aver ascoltato tutta la storia, sorrise leggermente, come se avesse dimenticato tutto quello che era successo tra loro in passato e ritenesse che ora fossero semplici amici. Annuì brevemente, senza lasciar trapelare nulla di quanto stesse pensando in realtà. 


“Non avrei mai immaginato che dopo tutti questi anni ci saremmo rincontrati così.”


Se non fosse stato per le parole mormorate nell'Isola Manto Marino, per Meng Hao sarebbe stato molto difficile rendersi conto che si stava comportando in modo strano. Ora che guardava con attenzione, gli era facile riconoscere che era tutta una posa. Inoltre, nel suo tenue sorriso, era possibile individuare una leggera traccia sia di delusione che di orgoglio. 


Ancora nel Pianeta Paradiso Meridionale, aveva preso una decisione. Lui avrebbe avuto la sua gloria, e lei... lei avrebbe avuto il suo orgoglio. 


“Non ha importanza come sia successo,” disse. “Grazie. Ricorderò la gentilezza che mi hai mostrato. Forse non sarò mai in grado di ripagarti, ma non la dimenticherò.” Si rimise in piedi con fatica, e fece una riverenza nei confronti di Meng Hao. 


Vedere Chu Yuyan comportarsi in maniera così educatamente distaccata provocò in Meng Hao una leggera reticenza. “Sono guarita,” disse piano, “quindi... è ora che me ne vada. Tu... prenditi cura di te.” Aiutandosi stando appoggiata al muro della grotta, fece per andarsene, ma era troppo debole. Era pallida in viso, e dopo solo pochi passi barcollò, e iniziò a cadere. 


Sospirando, Meng Hao si avvicinò per aiutarla a raddrizzarsi. 


Mordendosi il labbro inferiore, Chu Yuyan sorrise e disse, “Beh, non essere sciocco. Posso camminare, Meng Hao. Grazie.” 


Scacciò via la sua mano e fece qualche passo avanti, ma il corpo non la resse, e crollò. Sbatté la fronte sul muro di pietra, e a causa della sua debolezza fisica e della mancanza della protezione della sua base di coltivazione, si procurò un taglio profondo e che subito iniziò a sanguinare. 


Lo stupore la fece restare a bocca aperta, mentre gli occhi le si riempivano di lacrime. Fece uno sforzo per rialzarsi in piedi, ma non ci riuscì. Meng Hao si avvicinò per aiutarla. 


“Grazie, ma posso fare da sola,” disse con un sorriso tirato. 


“Chu Yuyan!” ringhiò Meng Hao growled, raggiungendola e tirandola su.




NOTE:


1. E' un riferimento diretto ad una delle canzoni più popolari in Cina negli ultimi anni. <a href="https://blogs.transparent.com/chinese/little-apple-song/">E' possibile trovare qualche informazione, e sentirne il motivetto, qui</a>. Ho la sensazione di aver sentito questa canzone un giorno sì e l'altro anche qui in Cina, e mi fa venire voglia di strapparmi le orecchie, quindi d'ora in avanti canterò solo la versione del Quinto Signore!


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie!
                                


                                



