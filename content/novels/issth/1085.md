---
weight: 10850
title: Capitolo 1085 - Arrivo nel Reame del Vortice del Vento!
pubDate: 2025-03-17T11:17:35.043Z
tags:
    - issth
---


RUUUUUUMMMMBLLLLE!


Esplosioni come tuoni riempirono il Nono Mare, riecheggiando potenti in tutte le direzioni. Le acque bollivano e ruggivano, sembrava che un gigante addormentato stesse per svegliarsi e uscire da sotto la superficie del mare! 


Quel gigante... altri non era che il Mondo del Dio dei Nove Mari! Salì fino a 300 metri, poi 3.000 metri... nel giro di pochi attimi, una miriade di boati riempì il Nono Mare mentre un'enorme massa continentale si librava in aria! 


Da lontano sarebbe potuta sembrare un'isola gigantesca da cui partivano sette fasci di luce. La luce volava in alto nel cielo stellato, facendo allargare sempre di più la frattura che si era creata. 


Nello stesso istante, Fan Dong’er apparve vicino a Meng Hao sulla stessa montagna. Anche lei stava guardando in alto verso il cielo, e la sua espressione mostrava agitazione... ed eccitazione! 


Oltre a Fan Dong’er, c'erano altre tre persone, due uomini e una donna. A Meng Hao sembravano familiari, e subito li catalogò come discepoli Prescelti del Mondo del Dio dei Nove Mari. 


Tutti stavano aspettando con trepidazione. 


Sull'altro lato della montagna, apparvero in rapida successione delle altre figure. Bei Yu era una di queste. Fece un lento passo in avanti, fiancheggiata da altri tre coltivatori Demoniaci. Avevano tutti delle intense basi di coltivazione. Meng Hao riconobbe uno di loro: non era altri che il robusto coltivatore contro cui aveva combattuto non molto tempo prima. 


Ovviamente, quando il Mondo del Dio dei Nove Mari avrebbe aperto il Reame del Vortice del Vento, non sarebbe stato soltanto Meng Hao ad entrarci. Tutte quelle persone si sarebbero unite a lui! 


Nel frattempo, scene simili avevano luogo anche nell'Ottavo Mare. Lì, le colonne di luce si stavano alzando dal Mondo del Dio proprio come avevano fatto nel Nono Mare, sfrecciando in alto nel cielo stellato per aprirvi un'enorme frattura. Nell'Ottavo Mare apparve quindi un enorme continente, sopra il quale si distingueva un gruppo di otto persone che aspettavano trepidanti. 


Tra questi vi era un uomo estremamente magro che si teneva a distanza rispetto agli altri. Innumerevoli ossa gli vorticavano attorno, sorrideva, e i suoi occhi brillavano di una luce fredda. 


“Il Reame del Vortice del Vento. Dovrei poter uccidere a mio piacimento.” 


Succedeva la stessa cosa anche nel Settimo, Sesto, Quinto e Quarto Mare. In questo momento enormi masse continentali si stavano alzando, e colonne di luce torreggiavano nel cielo fino ad aprire spaccature tra le stelle. 


Nel Quarto Mare risuonò una risata. Era quella di un giovane uomo che indossava una lunga veste nera, e stava ridendo di cuore. Sulla sua fronte si riconosceva il marchio della Schiera luccicare luminoso. 


Nei suoi occhi si distingueva un brillio freddo, e la sua risata riecheggiò ancora più forte, mentre nel cielo stellato continuava ad allargarsi la frattura. 


Innumerevoli persone gli stavano davanti rispettosamente, mostrandogli una grande venerazione. 


A questo punto si potevano riconoscere tutti i membri della Schiera, nessuno escluso, sulla superficie dei Mari nei propri rispettivi angoli del Reame della Montagna e del Mare. Stavano tutti aspettando... che il Reame del Vortice del Vento si aprisse. Erano tutti Prescelti, e uno di loro poteva essere considerato simile a Meng Hao. Agli occhi degli altri Prescelti della propria parte del Reame della Montagna e del Mare sembravano delle montagne insormontabili. 


Ora, tutte queste figure così simili a montagne stavano per riunirsi nel Reame del Vortice del Vento, che diventerebbe il luogo... delle battaglie della Schiera! 


Alcuni dei membri della Schiera si erano già battuti in numerose occasioni. Tuttavia, era la prima volta che Meng Hao incontrava uno di loro! 


Le battaglie della Schiera erano scontri di vita o morte. Non erano un modo di esprimere attrito tra i membri, ma serviva come metodo per determinare... chi fosse il più forte tra loro! 


Invece, tutte le altre persone che stavano entrando nel Reame del Vortice del Vento con la Schiera, non erano altro che comparse, semplici figuranti. Ovviamente, nel caso fossero abbastanza qualificati, non sarebbe stato necessariamente impossibile per loro.. uccidere uno dei membri della Schiera e persino rubare un posto nella Schiera stessa! 


Una giovane donna volò nell'aria nei pressi della Terza Montagna. Indossava una lunga veste bianca, ed era talmente bella che faceva sbiadire al suo confronto tutte le altre forme di vita. 


Era la stessa donna che aveva giocato a Go con il giovane membro della Schiera della Prima Montagna. Se n'era andata per cercare Meng Hao dopo aver percepito la sua presenza, sperando di fare con lui una partita di Go e discutere del Dao. Era il successore dell'Antico Immortale, Xue'er! [1] 


Improvvisamente si fermò e girò la testa. Nel suo viso si distingueva un sorriso stupendo, e tutto a un tratto, il mondo intero, l'intero cielo stellato, sembrarono brillare luminosamente. 


“Sembra che io possa risparmiare un sacco di energia e non arrivare fino alla Nona Montagna,” pensò. “Lo cercherò direttamente nel Reame del Vortice del Vento”. Sorridendo, si diresse verso il Terzo Mare. 


Non era nella Schiera, ma era qualcuno che... tutti i membri della Schiera ritenevano estremamente importante! 


Infatti, a chiunque fosse riuscito di ottenere il suo aiuto era assicurata una crescita di potere molto maggiore rispetto agli altri, e avrebbe fatto molta più strada nel cammino della Schiera. E in effetti, la possibilità di successo finale... sarebbe stata ancora maggiore! 


Tutti i grandi Mari nel Reame della Montagna e del Mare bollivano e ruggivano. Le fratture che si erano aperte nel cielo stellato diventavano ogni minuto più grandi. Se ci fosse stato un luogo nel Reame della Montagna e del Mare che permettesse di vedere tutti quei cieli stellati, quello che si sarebbe visto sarebbe stato... 


Che le fratture di tutti i Nove Mari del Reame della Montagna e del Mare formavano una linea retta. Ad ogni modo, attualmente sembrava che quella linea fosse stata tagliata in nove segmenti diversi, che stavano iniziando ad allungarsi attraverso i rispettivi mari e montagne. Era evidente che queste linee si sarebbero unite a formare un unico sentiero... un'enorme spaccatura che collegava insieme tutto il Reame della Montagna e del Mare! 


In quel momento... il Reame del Vortice del Vento sarebbe stato completamente aperto. 


Tutti erano in trepidante attesa. 


Meng Hao fece un respiro profondo, e i suoi occhi brillarono luminosi. Poteva chiaramente percepire come tutti i membri della Schiera nelle altre Montagne e Mari, nessuno escluso, fossero in attesa tanto quanto lui. 


E fu in questo momento che la voce del Maestro Divino risuonò nel Nono Mare: “La volontà del Nono Mare accetta gli ordini dati dall'Eccelsa del Sogno Marino. Che la volontà del Nono Mare.. apra la Porta del Vortice del Vento!” 


Immediatamente, il Nono Mare iniziò a rimbombare. Enormi onde correvano avanti e indietro mentre una spada emergeva dall'acqua. Era completamente composta da acqua marina, e in un battito di ciglia, sfrecciò in alto nel cielo a velocità incredibile. 


Era una spada che sembrava avere il potere di sterminare tutta la vita. 


Quasi nello stesso momento in cui apparve, la spada sfrecciò verso il cielo stellato, dove tagliò la frattura. Il mondo intero prese a tremare, e scricchiolii riecheggiarono ovunque, facendo tremare tutti i presenti. Si udì un enorme suono rombante mentre la spaccatura veniva improvvisamente lacerata, strappandosi direttamente in direzione dell'Ottava Montagna. 


Sembrava quasi che il cielo stellato stesse andando in frantumi. Era un vero e proprio attentato per gli occhi, che stava portando sull'orlo della pazzia tutti quelli che stavano guardando. 


Contemporaneamente, sopra l'Ottavo Mare, innumerevoli coltivatori osservavano come la frattura della Nona Montagna e Mare sembrava andar loro incontro. In un battito di ciglia, si fuse con la spaccatura dell'Ottava Montagna, da dove un'enorme lama era sfrecciata verso il cielo stellato e lo stava lacerando ancora di più! 


Si sentivano ovunque suoni rombanti mentre la spada estendeva la lacerazione verso il Settimo Mare, dal quale subito dopo emerse un'enorme pagoda, che a sua volta portò la frattura a strapparsi verso il Sesto Mare... 


Era come un circolo continuo. Continuò così fino al Quinto Mare, al Quarto Mare, al Terzo Mare... così fino alla fine, quando l'enorme spaccatura si fuse con la frattura sopra il Primo Mare, creando una gigantesca frattura sopra il Reame della Montagna e del Mare. 


Nel momento in cui la spaccatura si apriva, Meng Hao e tutti gli altri tremarono mentre sentivano i loro cuori rimbombargli in petto. Tutti erano pienamente consapevoli che la loro destinazione non era un luogo del Reame della Montagna e del Mare! 


La prova del fuoco includeva lasciare il Reame della Montagna e del Mare, e recarsi in uno di quelli che erano stati i Reami Inferiori! 


Per Meng Hao, questo sentimento era completamente diverso rispetto a quello che aveva provato quando aveva lasciato il Pianeta Paradiso Meridionale per andare verso il Pianeta Vittoria Orientale.


L'arcaica voce del Maestro Divino riecheggiò nuovamente: “L'ora è giunta. Meng Hao... è ora di partire! 


“Tieni a mente che non sarai l'unico discepolo a recarsi nel Reame del Vortice del Vento. Ci saranno anche coltivatori degli altri Otto Mari. Ricorda che l'unica persona su cui puoi fare affidamento... sei tu stesso! 


“Ed è ancora più importante che ricordi che l'Essenza del Mondo si trova nella regione centrale del Reame del Vortice del Vento. E' quello, che tu devi ottenere! 


“Chiunque ottenga l'Essenza del Mondo sarà il vincitore di questa prova del fuoco. Solo allora comparirà la grande porta che vi permetterà di ritornare nel Reame della Montagna e del Mare! 


“Quando sarai nel Reame del Vortice del Vento dovrai contare su te stesso, ma avrai anche il supporto degli altri membri della tua setta. Ogni torto o rancore passati non avranno più valore nel Reame del Vortice del Vento. Non mi interessa come vi comporterete l'uno con l'altro non appena tornerete indietro, nemmeno nel caso decideste di iniziare a combattervi appena ritornati! 


“Però quando sarete nel Reame del Vortice del Vento, la cosa più importante... è che collaboriate insieme!” 


Improvvisamente, il Maestro Divino fece ondeggiare la sua manica facendone uscire una borsa che volò verso Meng Hao. Dentro c'erano le 300.000.000 giade Immortali che aveva vinto all'Orda dei Coltivatori Demoniaci! 


Fu a questo punto che uno dei due Patriarchi dell'Orda dei Coltivatori Demoniaci parlò: 


“Tutti voi, fate attenzione. Mentre sarete nel Reame del Vortice del Vento, dimenticatevi tutte le vostre questioni passate. La cosa più importante è che lavoriate insieme come una squadra!” 


Appena si spense l'eco di queste parole, il Maestro Divino parlò direttamente nella testa di Meng Hao. 


“Dopo che sarai arrivato nel Reame del Vortice del Vento, starà a te decidere se uccidere o meno i coltivatori Demoniaci. Non pensare che quanto hai passato recentemente sia qualcosa di unico del Nono Mare. Tutti i membri della Schiera degli altri Mari hanno attraversato pericoli simili!” 


Anche i coltivatori Demoniaci sentirono simili parole provocatorie nelle loro menti. 


Tutto intorno si sentirono dei boati, quando improvvisamente Meng Hao sfrecciò in aria. Venne subito seguito da Fan Dong’er e Bei Yu, oltre che da tre coltivatori ordinari e tre coltivatori Demoniaci. In totale, nove strisce di luce colorata sfrecciarono nella frattura aperta nel cielo stellato. 


Mentre si avvicinavano apparve una potente forza gravitazionale che li afferrò e li tirò nel nero infinito della spaccatura. 


Si potevano distinguere strisce di luce anche sopra l'Ottavo Mare, il Settimo Mare... ovunque sino al Primo Mare. In tutti i casi erano sempre nove persone, ne una di più ne una di meno. 


L'unica eccezione fu il Terzo Mare, al cui gruppo si unì la giovane Xue’er, portando il numero totale a dieci. 


Complessivamente, 82 coltivatori sfrecciarono nella frattura. 


Tra tutti, Meng Hao fu il primo ad entrare! 


Era stato il Nono Mare ad aprire il Reame del Vortice del Vento, e Meng Hao era la persona più qualificata in quel luogo. Come tale, fu il primo coltivatore ad entrare nel Reame del Vortice del Vento. 


Era in testa al gruppo, circondato da un'oscurità sconfinata. Tuttavia, si poteva sentire un vento che soffiava sempre più forte. Alla fine era come se una tempesta di vento infuriasse in tutte le direzioni. 


Nel mezzo di quella tempesta, Meng Hao riusciva a distinguere innumerevoli cadaveri e rovine. Sembravano i resti di un campo di battaglia, dal quale era possibile riconoscere quanto fu terrificante la guerra che aveva distrutto tutte quelle cose. 


Era persino più scioccante delle Rovine dell'Immortalità! 


Improvvisamente un'enorme forza gravitazionale comparve all'interno della tempesta, afferrando Meng Hao, Fan Dong’er e gli altri, e tirandoli avanti. 


Più avanti c'era una frattura che aveva un'incredibile somiglianza con una formazione d'incantesimo. Era pregno di un'aura antica, che rendeva impossibile determinare con certezza per quanto tempo fosse stato lì, circondato dai relitti della guerra. 


Non c'era tempo per esaminare i dintorni. Nonostante avesse riconosciuto nelle rovine circostanti il brillio di tesori magici, Meng Hao non ebbe la possibilità di afferrarne nessuno. Lui e gli altri del Nono Mare schizzarono verso la spaccatura della formazione dell'incantesimo, e ne furono immediatamente risucchiati. 


In quel momento, furono improvvisamente trascinati nel vuoto e in uno strano mondo. 


Prima ancora che uno di loro riuscisse a vedere chiaramente, Meng Hao sentì delle voci tremanti e stupefatte riecheggiare tutto intorno a lui. 


“Diamo rispettosamente il benvenuto a voi Grandi Immortali!” 




NOTE:


1. Xue’er era stata presentata nel capitolo 1058. Curiosamente, questo è il capitolo 1085.


<b>Note di Deathblade: </b>Er Gen ha incluso una nota interessante a questo capitolo. Riferisce che l'uscita di questo capitolo coincide con la data del suo compleanno “come segnata nella sua carta d'identità”. Puntualizza che di solito festeggia il suo compleanno secondo il calendario lunare, non quello Gregoriano (solare). Madame Deathblade e molti altri cinesi fanno la stessa cosa. Allinearsi al calendario lunare significa che ogni anno il compleanno cade in un giorno diverso, al contrario di quanto accade con il tradizionale calendario Gen-Dic che la maggior parte di noi usa.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie!                        


                                



