---
weight: 10860
title: Capitolo 1086 - Desiderio nel Reame del Vortice del Vento!
pubDate: 2025-03-17T11:17:35.043Z
tags:
    - issth
---


Il Reame del Vortice del Vento! 


Una volta era uno dei 3.000 Reami Inferiori, chiamato il giardino del Mondo Immortale e considerato come uno dei cento Reami più importanti! 


Molti, molti dei coltivatori che apparvero qui alla fine ascesero al Mondo Immortale, dove occuparono numerose posizioni di rilievo tra le autorità Immortali. In effetti, c'era stato anche un Signore Imperiale che era emerso da lì! 


Quello di Signore Imperiale era uno stadio venerabile a metà strada tra il Reame del Dao e il Reame degli Eccelsi! 


Questo avveniva durante l'apice del Reame del Vortice del Vento, quando questo era formato da innumerevoli valli e mari, e sperimentava il battesimo senza fine del Fiume Immortale del Reame Immortale Eccelso. 


A quel tempo il Reame del Vortice del Vento era persino chiamato Piccolo Mondo Immortale. I suoi cieli erano di un azzurro luminoso, e di tanto in tanto erano toccati da una Pioggia Immortale che virtualmente immergeva di volontà Immortale tutte le forme di vita della valle. 


L'enorme Fiume Immortale nel cielo aveva l'aspetto di una cascata che si gettava nelle valli sottostanti, provocando il soffio costante di un forte vento, che fungeva da catalizzatore per le fiamme vitali di tutti gli esseri viventi, rendendo il luogo estremamente adatto alla coltivazione. Anche i mortali che vivevano qui avevano vite estremamente lunghe, e non era raro che vivessero per più di due cicli da sessant'anni. 


E' questa l'origine del nome del Reame del Vortice del Vento. 


Il Reame Immortale Eccelso era un luogo che infondeva paura ai coltivatori del Reame del Vortice del Vento. Da una parte erano stimolati dal suo potere, dall'altra lo temevano. Mostravano il massimo rispetto verso ogni Immortale che scendeva dal Reame Immortale Eccelso, e ritenevano estremamente importante ogni parola proferita da un Immortale. In effetti, nel Reame del Vortice del Vento non era tollerata nessuna espressione o tono di voce che potesse causare malcontento a un Immortale. 


Ovviamente, non tutti gli Immortali erano così facilmente irritabili. La maggior parte di loro erano riveriti, ma non intensamente temuti. Dopotutto, il Reame del Vortice del Vento era esistito per un'eternità, e molti Patriarchi o altri membri delle varie sette erano infine ascesi al Mondo Immortale. 


Sfortunatamente, tutto questo cambiò durante l'ultima catastrofe. L'intero Reame del Vortice del Vento crollò, e fu persa più della metà delle sue terre, come se fossero state inghiottite da un mostro gigante. I fuochi della guerra infuriarono ovunque e ne risultò che non sembrasse più un paradiso celestiale, ma piuttosto un luogo ridotto in rovina. 


Soprattutto, il Fiume Immortale fu interrotto. Come gli altri Reami, il Reame del Vortice del Vento venne tagliato fuori, isolato. Con il passare degli anni, il mondo lentamente si riprese, ma quell'ostacolo rimase sempre. 


Pertanto, gli abitanti del Reame del Vortice del Vento erano ignari di tutto quello che succedeva fuori dal loro mondo. Pensavano che il Reame Immortale Eccelso fosse ancora eternamente potente come sempre. Quindi, ogni Immortale che visitava il loro Reame era salutato con il rispetto referenziale che era radicato nel loro essere, e che era forte come prima. 


Inoltre... era passato molto tempo da quando qualcuno del Reame del Vortice del Vento era asceso al Mondo Immortale. Questo li aveva resi esitanti. Per quanto riguardava le loro basi di coltivazione, erano limitati allo stadio della Ricerca del Calderone, e questo rendeva impossibile per loro ogni ulteriore avanzamento verso l'Ascensione Immortale, che permetterebbe loro di lasciare il loro mondo. [1] 


A causa di tutto ciò, ogni Immortale che arrivava veniva trattato con incredibile rispetto, ed era persino temuto. Inoltre, tutti i coltivatori del Reame del Vortice del Vento bramavano la buona fortuna che potrebbero ottenere da loro.... Quindi, per le persone di questa generazione nel Reame del Vortice del Vento, i coltivatori recentemente arrivati dal Reame della Montagna e del Mare... erano come divinità! 


Tutti, Meng Hao e Fan Dong’er, così come gli altri tre coltivatori ordinari, più Bei Yu e i tre coltivatori Demoniaci, arrivarono nella regione di sud-est del Reame del Vortice del Vento, nel mezzo di un deserto. 


La sabbia si spostava in tutte le direzioni, e il caldo era talmente intenso da farli sudare tutti profusamente. Nonostante tutto, c'erano quasi diecimila coltivatori presenti, ammassati stretti insieme, prostrati a terra nell'atto di formazione di un incantesimo. 


Non c'era nessun potere di attacco in questo incantesimo, era puramente cerimoniale, una dimostrazione di rispetto. 


Si trattava di un gruppo composto da uomini e donne, bambini ed anziani. Erano tutti prostrati sulle mani e sulle ginocchia con espressioni di stupore e venerazione. Tenevano le teste chine, e nessuno osava alzare lo sguardo. 


Nel mezzo di questo gruppo c'era un enorme altare, coperto da numerose incisioni che emanavano quello che sembrava essere un eterno ed intoccabile potere. 


In questo momento, si riconobbero nove fasci di luce illuminare il cielo mentre sfrecciavano giù verso l'altare, che emise esplosioni rombanti. Tutti i magici simboli sull'altare iniziarono a brillare ed emettere bagliori, come a voler ricevere gli ospiti. 


I suoni roboanti divennero più intensi, e i coltivatori attorno iniziarono a tremare ancora di più. Nessuno di loro osò anche solo alzare la testa. Uno di loro, un vecchio che si trovava nell'anello di coltivatori più vicino all'altare, gridò: 


“Diamo rispettosamente il benvenuto a voi Grandi Immortali!” 


Le sue parole riecheggiarono per un tempo pari a dieci sospiri, dopo i quali luminosi pilastri di luce sfrecciarono dall'altare per connettersi ai fasci di luce nel cielo. Poi la luce lentamente sfumò per mostrare... nove coltivatori! 


Uno di questi era Meng Hao. Tutte le persone provenienti dal Mondo del Dio dei Nove Mari brillarono di una luce dorata, facendoli sembrare davvero sacri ed inviolabili. Inoltre, poiché la loro base di coltivazione era di gran lunga superiore rispetto a quella dei coltivatori del Reame del Vortice del Vento, emanavano un'incredibile pressione che spingeva a terra la folla circostante e la faceva tremare. 


Meng Hao sembrò per un attimo confuso, poi si riprese. I suoi occhi vagarono intorno, prendendo nota dell'altare su cui si trovavano e dei più di 10.000 coltivatori prostrati rispettosamente. Vide anche che dietro i coltivatori c'erano ancora più persone, decine di migliaia, tutte prostrate a terra, incapaci di alzare lo sguardo. 


In testa a queste decine di migliaia di persone c'era un uomo di mezza età che indossava una veste Imperiale. Anche lui era prostrato e tremante. A guardarlo, sembrava che fosse l'imperatore di questa regione o nazione. 


Meng Hao e gli altri che erano con lui non erano abituati ad avere un così grande gruppo di persone prostrato in loro venerazione. 


Il vecchio che stava tra i 10.000 coltivatori fu il primo ad alzare la testa e a guardare Meng Hao e gli altri otto. Sembrava incredibilmente anziano, come se avesse vissuto per innumerevoli anni. Ciononostante, la sua base di coltivazione era ancora allo stadio della Ricerca del Calderone. 


“Grandi Immortali,” disse, “è un grandissimo onore per la nostra Nona Nazione darvi il benvenuto oggi! Sono passati più di mille anni da quando un Immortale è arrivato qui a donarci buona fortuna. Vi prego di accettare i rispetti delle sette grandi sette e dei tre grandi clan della Nona Nazione!” 


Dietro di lui stavano dieci uomini anziani, che apparentemente erano i Patriarchi delle sette e dei clan appena nominati. Irradiavano rispetto quando lentamente alzarono il capo per guardare Meng Hao e gli altri, e poi di nuovo si inchinarono in adorazione. 


“Sono il vostro servo Jian Daozi,” disse l'uomo più anziano, che fu il primo a parlare. “Grandi Immortali, ora che siete discesi al nostro Reame Inferiore, vi sarà fornito tutto ciò che potreste necessitare o desiderare!” La sua voce risuonava forte e i suoi occhi bruciavano di passione. [2] 


“Se vi domandassimo di mettere fine alle vostre vite, lo fareste?” chiese con voce fredda uno dei coltivatori Demoniaci in piedi accanto a Bei Yu. 


Meng Hao si accigliò nel sentire queste parole, ed anche Bei Yu sembrava contrariata. 


Tuttavia, il vecchio chiamato Jian Daozi non esitò nemmeno per un momento. 


“Se gli altri Grandi Immortali non si opponessero, tutto quello che dovreste fare sarebbe ordinarlo!” 


Il coltivatore Demoniaco esitò per un momento. Tuttavia, sia Meng Hao che Fan Dong’er, così come tutti gli altri, sentirono chiaramente la fermezza nelle parole di Jian Daozi, così come la sua fanatica passione. 


Non era solo lui ad avere questo comportamento: anche per tutti gli altri anziani, e apparentemente per tutti gli altri coltivatori... era lo stesso. Nonostante non tutti sembrassero così fanatici, la venerazione che risplendeva nei loro occhi, la stessa che un essere inferiore mostra verso uno superiore, fece tremare il cuore di Meng Hao. 


Improvvisamente, un giovane coltivatore nella folla sembrò non essere più in grado di trattenersi, ed alzò la testa per guardare Meng Hao e gli altri otto. Quando i suoi occhi si posarono su Bei Yu e Fan Dong’er, parve restare senza fiato. 


Quasi nello stesso istante in cui il giovane alzava la testa, il vecchio viso di Jian Daozi tremò di rabbia. Un'espressione simile apparve anche sul viso degli altri anziani. 


“Come osi!!” ruggì Jian Daozi. 


La faccia del giovane si fece di cera, e nei suoi occhi si lesse il panico. Riabbassò velocemente la testa, ma era troppo tardi. 


“La blasfemia contro le divinità è una violazione delle leggi del Reame del Vortice del Vento!” disse freddo Jian Daozi. Puntò il dito contro il giovane, facendo collidere un flusso di aria con la sua fronte. Il giovane tremò e morì sul colpo. 


Questo fece spalancare gli occhi di Meng Hao. Gli altri fissarono la scena, scioccati. 


Tuttavia, questa singola azione non fu sufficiente a porre fine alla scena. Uno dei dieci anziani dietro Jian Daozi subito alzò il suo braccio destro in aria e lo ferì. La sua faccia divenne bianca come un cencio mentre alzava il suo braccio ferito in aria e cadeva sulle sue ginocchia. 


“Quel giovane era un membro della mia umile setta,” disse. “Non l'ho istruito bene, per cui implicitamente è anche colpa mia. Spero che il mio braccio ferito farà diminuire l'ira dei Grandi Immortali!” 


Bei Yu ansimava di stupore, Fan Dong’er era completamente scossa, e Meng Hao fissava completamente scioccato quanto stava succedendo: persino la sua forza di volontà vacillava di fronte al comportamento di queste persone del  Reame del Vortice del Vento. 


Era un sentimento indescrivibile, come se in meno di un istante... fossero improvvisamente diventati dei veri Eccelsi! 


Sarebbe impossibile per loro provare un simile sentimento nel Reame della Montagna e del Mare, in quanto ci sarebbero sempre stati sopra di loro coltivatori molto più potenti. Nonostante l'ammontare persone con così più grandi poteri fosse nulla rispetto a quello delle persone più deboli di loro, il Reame della Montagna e del Mare era semplicemente troppo grande. 


Il Reame della Montagna e del Mare aveva le sue regole, ed erano come strati e strati di reti in cui tutti erano impigliati. Cose del genere rappresentavano leggi naturali e non erano permesse azioni non previste. 


Tuttavia, il Reame del Vortice del Vento non solo era tagliato fuori da ogni altro Reame, ma qui le più alte basi di coltivazione non erano nemmeno nel Reame Immortale. Quindi, Meng Hao e gli altri otto, erano davvero in tutto e per tutto delle divinità! 


Potere, ricchezza, tutto quello che desideravano... poteva essere ottenuto semplicemente chiedendolo! 


Se avessero desiderato ricchezza, una semplice frase avrebbe fatto consegnare loro tutte gli averi di una nazione intera! 


Se avessero chiesto potere, in un istante sarebbero stati incoronati imperatori! 


Ovunque fossero andati nella Nona Nazione, se fossero stati attratti da una persona, avrebbero potuto prendersela in qualsiasi momento. Avrebbero potuto fare tutto quanto avessero voluto, e le persone sotto di loro non soltanto sarebbero state incapaci di opporsi, ma in realtà si sarebbero sentite onorate nell'obbedire. 


Fu così dal primo momento del loro arrivo. Qualcosa di così stupefacente ebbe il potere di sbigottire le menti di Meng Hao e degli altri. Finalmente, erano capaci di sperimentare... come era... essere completamente liberi da ogni regola o consuetudine. 


In questo posto, erano loro a creare le regole! 


In questo momento, scene simili stavano avendo luogo in tutti gli altri distretti del Reame del Vortice del Vento. Tutti i nuovi arrivati erano scossi nel profondo! 


I membri della Schiera e gli altri coltivatori dei Nove Mari della Montagna e del Reame del Mare si erano ritrovati tutti in luoghi differenti, ed ogni singola destinazione apparteneva... solo ed esclusivamente alle persone che l'avevano occupata. 


In totale, il Reame del Vortice del Vento si componeva di nove nazioni; quindi, ogni gruppo dei Nove Mari occupava una di queste. 


Il centro delle nove nazioni era costituito dal luogo dell'Essenza del Mondo, un tempio antico... che rappresentava l'obiettivo di tutti quelli che erano appena arrivati.




NOTE:


1. La “Ricerca del Calderone” è uno stadio nelle altre due novel di Er Gen, Beseech the Devil e Renegade Immortal. In termini di coltivazione, è quasi lo stesso livello della Ricerca del Dao: in altre parole, è l'ultimo stadio (o parte dell'ultimo stadio) prima di raggiungere il Reame successivo. La “Ricerca del Calderone” può non essere la traduzione migliore per le altre novel, ma qui ho preferito la traduzione più letterale per sincronizzarlo meglio con il resto di I Shall Seal the Heavens.


2. Il nome di Jian Daozi in cinese è 剑道子 jiàn dào zi. Jian è un cognome e anche l'ideogramma di “spada”. Daozi spesso viene tradotto come “Figlio del Dao”.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


https://www.patreon.com/madotter


Grazie!                        


                                



