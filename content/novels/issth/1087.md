---
weight: 1087
title: Capitolo 1087 - Eradicazione!
pubDate: 2025-03-17T11:17:35.043Z
tags:
    - issth
---


La Sfera del Vortice di Vento aveva nove regioni, le quali erano occupate da quattro nazioni. Tutte insieme prendevano la forma di un enorme anello.


Al centro dell’anello formato dalle Nove Nazioni c’era… il tempio!


A causa della tempesta di vento che fungeva da barriera, le nove Nazioni erano essenzialmente sigillate. Solo i coltivatori cerca calderoni potevano attraversarla e, persino anche in quel caso, veniva richiesto un caro prezzo.


La barriera agiva come una protezione, la quale permetteva alle Nove Nazioni di crescere nel tempo riuscendo cosi a diventare più potenti.


Ora che i coltivatori della Sfera della Montagna e del Mare erano arrivati, però, le barriere che separavano le Nove Nazioni stavano tremando e i venti eterni stavano mostrando segni di dissipazione.


Al momento Meng Hao si trovava in cima all’altare nel deserto della Nona Nazione, il suo cuore gli martellava nel petto. Vide il giovane uomo essere giustiziato per il semplice fatto di aver alzato il suo sguardo e poi vide il vecchio uomo che si recideva un braccio. L’uomo agì con completa risolutezza, tanto che il sangue colava ancora dalla sua ferita mentre si inchinava in ginocchio in adorazione.


Apparentemente… a meno che uno dei grandi Immortali non avesse parlato, l’uomo non avrebbe guarito la sua ferita.


Fan Dong’er era segretamente scioccata, come anche Bei Yu. Gli altri coltivatori ordinari e i coltivatori Demoniaci ebbero reazioni simili. Loro… non erano altro che la nuova generazione del mondo della coltivazione, quindi non avevano sperimentato tutte le prove e tribolazioni che avevano passato i veterani. Assistere a questa scena incredibile lasciò Fan Dong’er e gli altri mentalmente scossi.


Meng Hao rimase fermo e in silenzio per un solo momento, dopo di che ondeggiò il dito. Un elisir medicinale volò per aria e atterrò sul moncone del vecchio uomo. In un battito di ciglia, la ferita venne guarita e lentamente il braccio reciso iniziò a ricrescergli.


Il vecchio uomo tremò mentre guardava Meng Hao con uno sguardo di apprezzamento. Dentro di lui, sospirò per il sollievo, poi si inchinò di nuovo.


“Tante grazie, Grande Immortale!”


L’uomo più anziano tra i coltivatori della Sfera del Vortice di Vento era Jian Daozi. La saggezza vibrava all’interno dei suoi occhi mentre volgeva in modo casuale lo sguardo verso Meng Hao. Poi giunse le mani e disse: “Grandi Immortali, vi invitiamo ad entrare nelle residenze Imperiali temporanee che abbiamo innalzato qui nella Nona Nazione. Grandi Immortali… pensate di coabitare o… vivere separatamente?”


Mentre finiva di parlare, scosse la mano, cosa che fece innalzare una luce scintillante dal terreno di fronte a lui. Sorprendentemente, apparve all’istante una mappa dell’intera Nona Nazione.


Le varie aree sulla mappa erano evidenziate con chiarezza indicando quali di esse contenesse energia spirituale e quale avesse abbondanti risorse per la coltivazione. Tutti i posti adatti all’insediamento di coltivatori erano marcati.


Per di più, erano spiegati con chiarezza tutti i vantaggi e svantaggi di ogni luogo.


Nel centro esatto della Nona Nazione, non troppo distante dalla capitale, c’era una montagna, metà di cui era ricoperta di neve e alla base poteva essere visto un lago. Inoltre, era possibile vedere che molta dell’energia vitale della Nona Nazione era raccolta li.


In aggiunta a quella montagna, c’erano altri due posti che potevano essere considerati superbi. Per quanto riguarda gli altri, al massimo potevano essere considerati di natura ordinaria.


Dopo aver dato un’occhiata alla mappa, gli occhi di Meng Hao tremarono quasi impercettibilmente, poi lanciò un occhiata a Jian Daozi. Ancora una volta, fu in grado di percepire la saggezza e la lungimiranza possedute dall’uomo.


Per Jian Daozi e gli altri coltivatori, Meng Hao e i suoi compagni erano tutti Grandi Immortali. Nonostante venerassero ognuno di loro, era impossibile per loro determinare chi dei nove… ricoprisse la posizione più rilevante.


Né avevano modo di accertarsene da soli, né potevano permettersi di commettere un errore nel mentre. Se ci fosse stato qualche malinteso sull’anzianità dei visitatori provenienti dalla Sfera della Montagna e del Mare, la cosa avrebbe potuto provocare gravi conseguenze. Questa mappa e il modo in cui si sarebbero occupati della cosa gli Immortali, erano un modo per ottenere degli indizi immediati.


Fan Dong’er guardò la mappa, poi guardò Meng Hao. Dopo di che, allungò la sua mano destra e puntò ad una delle due aree minori, scegliendo di non occupare la posizione migliore, la montagna con il Destino della Nazione.


Bei Yu esitò per un momento, poi inconsciamente guardò verso Meng Hao. I suoi occhi brillarono per un momento, decidendo momentaneamente di ritardare la sua scelta.


Gli altri tre coltivatori ordinari con Fan Dong’er erano chiaramente a conoscenza della loro posizione, di conseguenza scelsero anche loro altri luoghi minori. Tuttavia, a parte il robusto coltivatore del corpo, gli altri coltivatori Demoniaci guardarono la mappa con occhi scintillanti. Lentamente si avvicinarono a Bei Yu e poi iniziarono a guardare con freddezza Meng Hao, come se morissero dalla voglia di combatterlo.


Questa scena rivelò immediatamente quanta frizione esistesse tra di loro, una cosa che Jian Daozi e gli altri notarono all’istante.


Fan Dong’er non disse nulla. Indietreggiò di alcuni passi, per non essere coinvolta. Gli altri tre coltivatori ordinari esitarono un momento prima di indietreggiare a loro volta, apparentemente scelsero di mantenere una posizione neutrale mentre cercavano di ignorare la crescente tensione che si andava a creare tra Meng Hao e i coltivatori Demoniaci.


Il robusto coltivatore del corpo sembrava bloccato in un conflitto interno. Strinse forte i denti poi lanciò un’occhiata di rabbia agli altri coltivatori Demoniaci e in seguito indietreggiò. Anche lui, decise di non invischiarsi. Lui era stato già… incredibilmente terrorizzato da Meng Hao.


Tra i nuovi nove arrivi, cinque scelsero di rimanere neutrali. Tre coltivatori Demoniaci rimasero indietro, inclusa Bei Yu e tutti insieme guardavano con sguardi omicida Meng Hao.


L’espressione di Meng Hao era la stessa di sempre, anche se dentro di lui, continuava a mantenere alta la guardia. Questi tre coltivatori Demoniaci sapevano con esattezza quanto fosse forte, eppure avevano lo stesso il coraggio di mostrare le loro zanne. Questo indicava… che erano abbastanza confidenti nel fronteggiarlo, inoltre erano ovviamente completamente preparati.


Jiang Daozi e gli altri guardavano gli avvenimenti con espressioni pacate. Tuttavia, avevano appena ricevuto la risposta alla loro precedente domanda e la cosa fece muovere i loro occhi verso Meng Hao.


Anche se la figura di Meng Hao non sembrava niente di speciale paragonata agli altri del gruppo, le azioni degli altri mostravano chiaramente la sua posizione e il suo status.


“Alla mia Orda di Coltivatori Demoniaci piace quella montagna,” disse all’improvviso Bei Yu. Poi la indicò con l’ammasso di qi vitale.


Tutti erano in grado di guardare la Montagna e capire che conteneva un’Aura della Nazione. Per di più, quello era chiaramente il posto migliore per praticare la coltivazione e molto probabilmente il luogo migliore dove ottenere l’illuminazione riguardo la Sfera del Vortice del Vento.


“Che coincidenza,” rispose Meng Hao sorridendo. “Sembra che ci piaccia la stessa montagna.” Anche se stava sorridendo, il suo sorriso era gelido. Non aveva fatto nulla per causare alcun problema con i coltivatori Demoniaci; avevano preso loro l’iniziativa di provocarlo. Anche se potevano avere i loro assi nella manica, a Meng Hao non dispiaceva dimostrare che a prescindere da quanto fossero potenti le loro armi, lui poteva lo stesso spazzarli via.


Se era disposto a creare scompiglio all’interno del Mondo del Dio dei Nove Mari, allora qui, in un posto come la Sfera del Vortice del Vento, senza nessuna regola o limitazione, si sarebbe potuto comportare in modo ancora più sprezzante.


L'intento omicida vibrò negli occhi di Bei Yu e i due coltivatori Demoniaci che la fiancheggiavano sorridevano con freddezza. Erano sul punto di fare un passo in avanti quando tutto d’un tratto… l’espressione di Meng Hao vacillò. Poi indietreggiò di alcuni passi e rivolse lo sguardo verso il cielo, apparentemente troppo occupato per preoccuparsi di Bei Yu e gli altri. Anche Fan Dong’er e gli altri coltivatori sembrarono percepire qualcosa, rivolgendo a loro volta lo sguardo al cielo. Le facce dei due coltivatori Demoniaci vibrarono per la confusione, poi abbandonarono l’idea di attaccare e guardarono in su anche loro.


Quasi nello stesso momento in cui alzarono lo sguardo, una pressione indescrivibile esplose verso il basso, schiacciando ogni cosa con forza distruttiva. L’intera landa vibrò, come se l’intera Sfera stesse tremando.


L’aura sembrava discendere dal cielo, ma in effetti, non era questo il caso. Stava in verità arrivando… dal centro esatto della Sfera del Vortice di Vento, dal… tempio della Sfera del Vortice di Vento!


Quel tempio conteneva l’Essenza del Mondo della Sfera del Vortice di Vento e in questo momento, l’arrivo di queste persone stava causando l’eruzione di quella stessa aura. L’eruzione stava indebolendo le barriere tra le Nove Nazioni portandole sul punto del collasso e allo stesso tempo stava riempiendo il mondo con una strana aura.


Il vento si faceva più forte e il sole nel cielo stava cambiando colore. Le piante stavano ondeggiando avanti e indietro e gli animali stavano ululando verso il cielo.


Numerose increspature coprirono il cielo, solo per poi richiudersi con rapidità. Apparentemente, una legge naturale che precedentemente era difficile da percepire… venne improvvisamente risvegliata dall’arrivo di Meng Hao e gli altri.


“Quella è… Essenza!!”


“Riesco a sentire l’aura dell’Essenza!!”


“Questa è la vera Sfera del Vortice di Vento! In precedenza mi chiedevo perché non avessi percepito tanta differenza dopo essere arrivato qui!”


Meng Hao prese un profondo respiro mentre percepiva la legge naturale del mondo. Chiuse gli occhi e sentiva come se fosse in grado di percepire l’Essenza stessa.


La sensazione era completamente senza precedenti. Sembrava quasi come se tutto quello che doveva fare per ottenere l’Essenza era allungare la sua mano. Era come se il semplice movimento di una mano potesse causare delle increspature nella legge naturale. Se si paragonasse la Sfera della Montagna e del Mare ad un muro solido che bloccava tutto, allora la Sfera del Vortice de Vento… era come una rete, piena di buchi. A causa di questi buchi, le leggi naturali e l’Essenza erano facilmente visibili a tutti i presenti.


Ovviamente, per chiunque non avesse una base di coltivazione al Reame Immortale… era impossibile percepire queste cose!


Nello stesso momento in cui avvenne l’eruzione dell’Essenza del Mondo della Sfera del Vortice del Vento, una pressione intensa si propagò sull’intero mondo. La pressione schiacciò verso il basso quasi come se l’intero mondo fosse stato sommerso sul fondo del mare.


Per fortuna, tutte le persone che erano giunte qui dal Mondo del Dio dei Nove Mari erano abituate ad una pressione del genere. Nonostante l’intensità, non ne vennero influenzate troppo, Meng Hao compreso.


Tuttavia, Meng Hao era pienamente consapevole che se non fosse stato per i tre mesi che aveva impiegato ad abituarsi al Mondo del Dio dei Nove Mari, al momento sarebbe stato in grado di utilizzare solo una minima parte della sua base di coltivazione.


Mentre la pressione saliva e il vasto potere della legge naturale e dell’Essenza si rivelava, le caverne Immortali che fungevano da residenze imperiali temporanee iniziarono tutte a cambiare.


Questo fu particolarmente il caso per la montagna che conteneva l’Aura della Nazione. Al momento, sembrava trasformarsi in un Drago Dorato. Apparentemente… quella montagna era il nucleo di tutta la legge naturale e l’Essenza della Nona Nazione!


Gradualmente, una tempesta di vento iniziò ad innalzarsi intorno la montagna. Iniziarono a sentirsi anche dei tuoni mentre il vento continuava a spazzare l’area. Tutti quanti erano in grado di percepire che questa montagna era speciale e che se si fosse praticata la coltivazione in quel luogo, i benefici sarebbero stati incommensurabili.


Poco fa, Meng Hao non era concentrato nell’acquisire quella montagna. Ora però, diventò qualcosa che doveva possedere. Con occhi scintillanti, guardò verso Jian Daozi e notò che sul suo volto poteva essere visto un leggero sorriso.


“Che vecchia volpe astuta!” pensò. A Meng Hao non dispiaceva come cosa. Senza una sufficiente intelligenza e saggezza, i deboli non potevano vivere a lungo nel mondo della coltivazione.


Molte volte, l’abilità di complottare si dimostrava essere il potere più grande.


“Sta accadendo qualcos’altro di sospetto,” pensò. “Sarebbe decisamente troppo semplice se l’intrigo di Jian Daozi fosse limitato a questo.” Mentre Meng Hao stava li immerso nei suoi pensieri. Bei Yu e gli altri coltivatori Demoniaci esplosero di intento omicida, poi iniziarono ad avvicinarsi a Meng Hao.


Tuttavia, fu in questo esatto momento che, all’improvviso, si sentì un rombo di tuono. Il cielo esplose e la faccia di Meng Hao sussultò quando si accorse che Chu Yuyan, Su Yan e tutti gli altri coltivatori Demoniaci nella sua borsa da trasporto iniziarono a sputare sangue!


“NOVE!! Nove è il limite!” Risuonò una voce. “Ogni Mare può mandare nove persone nella Sfera del Vortice del Vento!!


“Chiunque ecceda quel numero non può rimanere nella Sfera del Vortice del Vento, di conseguenza verrà spazzato via!!”


Immediatamente, Meng Hao comprese la situazione!
                                


                                



