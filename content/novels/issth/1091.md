---
weight: 1091
title: Capitolo 1091 - Il complotto di Jian Daozi
pubDate: 2025-03-17T11:17:35.044Z
tags:
    - issth
---


Il pianeta rimbombava di boati, nel cielo balenavano lampi colorati, il vento ululava… Nello stesso istante, i membri della Schiera di ognuna delle Nove Nazioni portò la propria energia alle stelle, cosa che… nessuno al di fuori di loro poteva percepire.


Ad ogni modo, tutti coloro presenti sugli altari delle Nove Nazioni potevano dire con certezza che l’intero mondo trasudava aria di guerra!


Tali dichiarazioni, preannunciavano l’imminente inizio delle battaglie della Schiera!


Quel posto… era il campo di battaglia che la Schiera aveva atteso a lungo. Tutti gli altri sarebbero stati relegati a ruoli di supporto!


Anche se nessuno voleva ammetterlo, Fan Dong’er, Bei Yu e gli altri coltivatori ne erano consapevoli. Stavano lì, in piedi in silenzio, osservando Meng Hao che, sul ciglio dell’altare, emanava un’energia senza pari mentre guardava le persone attorno a lui intente a prostrarsi ai suoi piedi.


Di colpo, compresero che quel posto… apparteneva alla Schiera!


Se la scelta era tra l’essere un fiore luminoso o una scura foglia appassita, il destino aveva deciso di non dargli voce in capitolo, obbligandoli a non essere niente più che foglie…


Gli occhi di Fan Dong’er s’illuminarono di ostinazione. Bei Yu reagì allo stesso modo. Rivestiva la stessa posizione della Figlia Sacra della setta. Aveva aspirazioni ambiziose, e nessuna intenzione di essere messa in ombra da qualcuno.


Dopo un po’, l’energia crescente che fungeva da dichiarazione di guerra dei membri della Schiera sparpagliati in tutta la Sfera del Vortice del Vento…svanì lentamente. Meng Hao scosse la sua manica e si allontanò dall’altare.


“Alzate la testa, tutti!” disse immediatamente. La sua voce riecheggiò raggiungendo le orecchie di tutti i coltivatori della Sfera del Vortice del Vento, come anche le menti delle decine di migliaia di mortali più lontani.


Senza nemmeno pensarci, tutti alzarono la testa e volsero lo sguardo su di lui. In quel momento, tutti gli occhi erano puntati su Meng Hao. Fluttuava a mezz’aria, con la veste e i capelli che gli ondeggiavano attorno. La volontà dell’Imperatore Immortale si trasformò in un’aura senza precedenti.


Era un’aura indescrivibile, ma in quel momento trasmise a tutti l’impulso di venerarlo.


“Congratulazioni, Grande Immortale!” Un coro di voci si levò dalla terra. Quando quel potente suono si levò, Jian Daozi si librò in aria, con la manica che ondeggiava e una luce brillante che lo circondava.


“Formate il Grande Carro!” All’istante, un migliaio di coltivatori si librarono in aria abbandonando il gruppo, per poi disporsi a formare quella che sembrava una nave da guerra volante!


Li seguirono altri otto mila coltivatori, che disegnarono a loro volta delle navi da guerra volanti, per un totale di nove. In cielo vi erano migliaia di coltivatori organizzati a formare navi da guerra, con un’espressione fanatica disegnata sul volto, come se servire gli Immortali fosse un privilegio ineguagliabile.


Ogni nave da guerra contava anche due gruppi di coltivatori sul ponte, disposti in file, sia uomini che donne. Ogni coltivatore maschio era di una bellezza strabiliante, quel tipo d’uomo di cui ogni donna nel mondo dei mortali si sarebbe innamorata all’istante.


Le coltivatrici donne erano incredibilmente belle e pure, ognuna di una bellezza indiscutibile.


Tutti s’inginocchiarono, apparentemente pronti a soddisfare qualsiasi richiesta senza la benché minima esitazione.


“Grandi Immortali, prego, dopo di voi!” urlò Jian Daozi, gettandosi in ginocchio.


“Grandi Immortali, prego, dopo di voi!” urlarono gli altri anziani, insieme a tutti gli altri coltivatori.


Meng Hao li fissava scioccato. Nonostante avesse apprezzato la sensazione di non essere sottoposto ad alcun tipo di regola nella Sfera del Vortice del Vento non si era ancora abituato alla situazione.


Usare delle persone come nave…? 


 “Jian Doazi, fammi strada. Per quanto riguarda la nave… non ne ho bisogno,” disse lentamente, iniziando ad avanzare. Jian Daozi rimase senza parole, ed un fremito quasi impercettibile attraversò il profondo dei suoi occhi. Guardò un attimo Meng Hao, poi, senza dire niente, lo raggiunse, per volare al suo fianco.


Il fatto che Meng Hao avesse rifiutato di utilizzare la nave non significava che gli altri coltivatori dovessero fare altrettanto. In quel momento, i coltivatori Demoniaci rimasero sbigottiti. Dato che erano stati introdotti di nascosto, non avevano assistito agli eventi fin dal principio. Si trasformarono in raggi di luce che atterrarono nelle varie navi create dai coltivatori.


Come misero piede nelle navi, vennero immediatamente circondati da uomini e donne di inestimabile bellezza, che gli offrirono deliziosi alcolici e frutti dello spirito. Era una sensazione indescrivibile.


Il giovane coltivatore alle spalle di Fan Dong’er rifletté un istante, poi si diresse verso una delle navi. Come vi mise piede, una delle bellissime serve gli si avvicinò e s’inchinò al suo cospetto.


Il giovane fece un respiro profondo mentre osservava con sguardo assente la nave e tutto il resto.


Alla fine, persino Fan Dong’er e Bei Yu raggiunsero le navi, scortate dallo sguardo fanatico dei coltivatori della Sfera del Vortice del Vento. Le navi si librarono poi in aria generando dei boati assordanti.


Al di sotto, l’uomo che sembrava essere l’imperatore della Nona Nazione diede ai soldati ordine di mettersi in marcia. Si muovevano lentamente, ma erano molto numerosi, e sembravano quasi essere la scorta Imperiale.


Meng Hao apriva la fila, in silenzio. Jian Daozi volava al suo fianco. La base di coltivazione dell’anziano non era nel Reame Immortale, motivo per il quale doveva fare uno sforzo in più per reggere il passo di Meng Hao. Meng Hao si voltò a guardarlo e fece un gesto con la mano, al quale una luce brillante comparve sotto ai piedi dell’anziano, facendone immediatamente aumentare la velocità, di modo che potesse quindi stargli a fianco.


“Molte grazie, Grande Immortale!” disse Jian Daozi, giungendo le mani in segno di ringraziamento.


 “Puoi farla finita con queste false dimostrazioni di rispetto,” disse lentamente Meng Hao. “Mi infastidiscono. In più… sono Meng Hao. Il mio cognome non è ‘Grande’ e il mio nome non è ‘Immortale.’” Nelle sue parole non c’era la minima traccia di cortesia.


Sul volto dell’anziano si disegnò una strana espressione. Giunse le mani e disse rispettosamente, “Devo rispettare i tuoi ordini, Eminente Immortale.”


Meng Hao proseguì, ignorandolo. Forse a causa del modo in cui erano stati cresciuti, tutti gli altri della Sfera della Montagna e del Mare probabilmente non erano abituati a prestare molta attenzione a coloro che giudicavano più deboli, ma Meng Hao, nonostante occupasse una posizione di tale rilievo, e fosse per di più il Principe Ereditario del Clan Fang, aveva lottato per raggiungere quella posizione, partendo da un misero ruolo nel Pianeta del Paradiso Meridionale. Si era trovato a mettere a repentaglio la propria vita in varie occasioni, ed aveva in definitiva sviluppato una vista estremamente acuta. Pertanto, gli fu facile comprendere che Jian Daozi aveva complottato fin dall’inizio.


Aveva ben chiaro tutto ciò che l’anziano aveva fatto. Non aveva mai creduto che le persone di questo mondo potessero aver spontaneamente scelto di essere inferiori. In realtà… le persone della Sfera del Vortice del Vento non potevano nemmeno essere definite inferiori; erano più simili a schiavi, che non disponevano neppure del controllo della propria vita e morte. Il loro destino era totalmente in balia della Sfera della Montagna e del Mare.


Ogni cent’anni, l’intero pianeta era destinato a veder scorrere fiumi di sangue, ed i suoi abitati non erano altro che campi da mietere. I successivi cento anni di riposo non erano altro che una mera preparazione…ad un’altra mietitura!


“Le leggi naturali non cambiano per casualità!” pensò Meng Hao, gli occhi scintillanti. Non avrebbe fatto finta di nulla mentre si trovava lì. In più, era a conoscenza di troppi dettagli su certi argomenti dei quali Fan Dong’er e gli altri erano ignari.


“Eminente Immortale Meng,” disse con tono suadente, “Il Monte del Sigillo Bianco è la Montagna dell’Aura Nazionale della Nona Nazione, la fonte delle leggi naturali della nostra nazione e della nostra magia Daoista. Sostenta il nostro intero mondo, ed ha persino il potere celeste!


“Eminente Immortale, scegliendo quella montagna, puoi ricevere in più il sostegno dell’Aura Nazionale, e la tua base di coltivazione crescerà, raggiungendo un livello che non puoi nemmeno immaginare.


“La leggenda dice che la Montagna dell’Aura Nazionale sia stata ottenuta da un tesoro prezioso. Forse con le abilità e le risorse derivanti dall’essere un Prescelto, Eminente Immortale Meng, potrai mettere le mani su una fortuna ancora maggiore.” Il vento gli schiaffeggiava il volto, al punto da portarsi via le parole di Jian Daozi, che anche Fan Dong’er e gli altri poterono quindi udire.


Meng Hao si fermò improvvisamente, si voltò ed osservò Jian Daozi nel profondo dei suoi occhi. Poi, sul suo volto si disegnò un sorriso enigmatico, ed i suoi occhi si fecero sempre più luminosi.


Lo sguardo di Meng Hao provocò un rumore martellante dentro Jian Daozi. Tuttavia, mantenne il solito sorriso e chinò la testa in segno di rispetto.


“Sai,” disse Meng Hao con freddezza. “Ho ucciso tante persone. Molte di loro erano complottisti, e quando ho scoperto i loro piani contro di me, gli ho tagliato la testa.


“Per esempio, hai usato una semplice mappa per dividere rapidamente nove Eminenti Immortali senza alzare un dito. Hai tratto vantaggio dalle sventure altrui, e ne hai anche ricavato profonde informazioni. Davvero un ottimo piano.


 “Dopo, quando siamo stati colpiti da tuoni e fulmini, sembravi sorpreso, ma nel profondo dei tuoi occhi, ho visto che ti stavi prendendo gioco di noi. Non pensare che nessuno si renda conto di ciò che fai. Come hai fatto a sapere che le leggi naturali erano cambiate?”


Ad ogni affermazione di Meng Hao, Jian Daozi sembrava più sorpreso. Iniziò ad apparire nervoso, come se sentisse che c’erano stati dei malintesi. Terrorizzato, stava per dare una spiegazione quando Meng Hao riprese a parlare.


“Una mappa ha rilasciato un chaos interiore,” disse freddamente. “Una legge naturale ha provocato una crisi totale.


 “Sinceramente, non mi preoccupo molto di queste cose. Tuttavia, proprio adesso, hai cercato di utilizzare quella montagna per prendere il sopravvento ancora una volta. Pensavi davvero di poter assorbire la forza delle mie mani per uccidere gli altri, solo perché sono più forte di loro?” Alle sue parole, il volto di Jian Daozi si fece pallido come quello di un morto, ed iniziò a tremare, terrorizzato.


“Eminente Immortale, per favore, calmati. C’è stato un malinteso! Non…non è affatto così! Io…” Il sudore gli gocciolava dal viso, e sembrava terrorizzato, come se fosse stato erroneamente accusato di un crimine che non aveva commesso.


“Lasciami fare un’ipotesi,” proseguì Meng Hao, la voce sempre più gelida. “Se fossi in te, non escogiterei un piano basato su solo una persona, anche se fossi riuscito a convincermi della montagna. Dopotutto, è molto improbabile che tra loro qualcuno cerchi di provocarmi direttamente. Quello che vuoi fare è gettare dei semi per attrarre il loro interesse.


“Quei semi di interesse…finiranno per dare origine ad una lotta per la montagna.


“La loro ossessione per la montagna è come un’arma nascosta, che tende a passare inosservata. Oltre a tutto ciò, se fossi in te, preparerei senza dubbio qualche altro coltello da infilzare nella schiena di noi Immortali. Funzionerebbe anche come avvertimento che… non dovremmo fare i presuntuosi qui!! La mia ipotesi è che vedremo molto presto uno di quei coltelli.”


Jian Daozi sorrise ironicamente, come se avesse delle valide obiezioni miseramente ignorante, come se fossero state rivolte ad un sordo. Sembrava sul punto di cercare di inventare una qualche spiegazione quando, improvvisamente, apparve qualcosa in lontananza. Vi era una cascata, con una pozza alla base. Accanto a quella pozza, era seduta una volpe bianca.


Un frammento di giada bianca era visibile sulla testa della volpe, che aveva un aspetto assolutamente fuori dal comune. Quando la volpe praticò delle tecniche respiratorie, tutta la luce della zona confluì sulla sua testa.


All’improvviso, uno dei coltivatori Demoniaci di mezza età del Mondo del Dio dei Nove Mari intravide la volpe bianca. Spalancò gli occhi e gridò, “giada del Demone Divina!!” 


Un’espressione di bramosia e gioia incontenibile apparve immediatamente sul volte del coltivatore Demoniaco. Con un lampo di luce, abbandonò la nave sulla quale si trovava per andare dritto verso la volpe.


“Se fossi in te, non lo farei,” disse Meng Hao, fermandosi. In risposta, il volto di Jian Daozi ebbe un fremito. Il coltivatore Demoniaco di mezza età lo fissò sbigottito per un istante, poi si schiarì la voce con freddezza.


Era più che consapevole di che tipo di posto fosse la Sfera del Vortice del Vento. Non vi era nulla che eccedesse il Reame Immortale. Era un posto privo di leggi e regole, e di conseguenza, nessuno poteva impedirgli di mettere le mani su qualcosa che desiderava!


Inviò il suo senso divino e, non percependo niente di anomalo, ignorò Meng Hao e si avvicinò alla volpe bianca, allungando la mano per afferrare quel frammento di giada bianca.
                                


                                



