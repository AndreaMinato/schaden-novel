---
weight: 1094
title: Capitolo 1094 - Inizia la Guerra delle Nove Nazioni
pubDate: 2025-03-17T11:17:35.044Z
tags:
    - issth
---


Un forte vento iniziò a soffiare: era come se la Sfera del Vortice di Vento stesse aumentando il suo potere, che poteva esplodere da un momento all’altro.


Una volta che quel potere fosse eruttato, le Nove Nazioni sarebbero cadute in guerra, una guerra tra coltivatori. Quel vento annunciava… le battaglie della Schiera!


Avrebbe determinato chi era veramente un membro della Schiera, chi era il più potente tra loro. Per diventare un coltivatore della Schiera bisognava essere Prescelti tra i Prescelti in ogni Montagna e Mare.
Erano persone che potevano, secondo la loro base di coltivazione, sfidare gli esperti di un livello superiore al loro.


Dei soli accecanti come quelli erano persone che non avrebbero accettato facilmente di essere inferiori agli altri; erano persone che smaniavano per diventare campioni della loro generazione!


A dire la verità…. Nonostante il fatto che quel giovane uomo dalla Prima Montagna e del Primo Mare fosse pubblicamente riconosciuto come il numero uno della Schiera…. Come potevano gli altri temerlo?


Il combattimento sarebbe avvenuto in un modo o nell’altro. Inoltre, nella Sfera del Vortice di Vento, quella era un’occasione per tutti i membri della Schiera di quella generazione di vivere la loro prima guerra! La guerra iniziò nel momento in cui Meng Hao mise piede sulla vetta della montagna e la luce dal tempio centrale illuminò il cielo, rivelando le statue.


In quel momento il nome di Meng Hao si diffuse in tutte le Nove Nazioni e si impresse vividamente nelle menti di tutti i coltivatori delle Nove Montagne e Nove Mari, e in quelle di tutti i membri della Schiera.


Fu a quel punto che si avvistò una figura attraversare a gran velocità la Quinta Nazione. Era una giovane donna incredibilmente bella, anche se dall’espressione sembrava corrucciata. Dietro di lei c’erano otto raggi di luce che la seguivano caparbiamente con intento omicida.


Ognuno degli inseguitori era nel Reame Antico. Inoltre, quelle persone non avevano meno di cinque Lampade dell’Anima spente; piuttosto, erano così misteriosi da risultare illeggibili!


Quella doveva essere una cosa impossibile nella Sfera del Vortice di Vento, eppure…. Chiaramente non era così!


La donna non era altri che il successore degli Antichi Decani Immortali, Xue. Mentre accelerava nell’aria, guardò in alto e vide la luce provenire dal tempio centrale. Vide le statue e le montagne nel cielo, e vide Meng Hao. Alla fine, sentì anche il suo nome.


“E’ lui..?” pensò. Nonostante fosse inseguita, i suoi occhi si illuminarono di una luce brillante e mise immediatamente il nome di Meng Hao nella sua memoria. Poi, continuò a volare e i suoi otto inseguitori fischiarono in aria dietro di lei mentre cercavano di raggiungerla.


Nel frattempo, sul Monte del Sigillo Bianco nella Nona Nazione, Meng Hao fece un respiro profondo e guardò in basso, dall’alto del cielo in cui si trovava.


Il fuoco nella mano della statua illuminò i suoi occhi, riempendoli di uno strano luccichio.


Dopo un momento, sorrise.


“Così, ho superato il record precedente… una cosa del genere deve avere provocato gli altri Prescelti della Schiera. Beh… BENE! Non mi interessano le altre cose strane che ci sono nella Sfera del Vortice di Vento, o i piani che stanno architettando Jian Daozi e gli altri… non hanno nulla a che vedere con me! Non avrei mai immaginato che non avrei nemmeno avuto bisogno di andare al tempio centrale per trovare un modo per assorbire interamente il mio secondo Frutto del Nirvana e… entrare nel Reame Immortale Onniceleste!!” Meng Hao fece un respiro profondo. Il suo cuore era trepidante e lo riempiva un intenso senso di eccitazione.


Senza esitazione fece un passo avanti e si sedette a gambe incrociate.


Liberò Chu Yuyan dalla borsa da trasporto: dopo essersi guardata intorno, Chu Yuyan sembrava veramente scossa.


Poteva avvertire quanto fosse differente la Sfera del Vortice di Vento, e senza ulteriori incoraggiamenti da parte di Meng Hao, si sedette a gambe incrociate per praticare la coltivazione. La sua concentrazione stava ora irrompendo nel Reame Immortale.


Meng Hao annuì in silenzio poi mandò a fuoco il suo senso divino. Immediatamente riuscì ad individuare i trecento grandi Dao all’interno, le trecento leggi naturali e le trecento Essenze!
Ebbe l’improvvisa sensazione che più Essenze fosse riuscito a comprendere, più sarebbe stato facile per lui assorbire il suo secondo Frutto del Nirvana.


“Se una nazione non è sufficiente, allora ne serviranno due! Se tutte le Nove Nazioni e le loro 2700 Essenze non saranno sufficienti, allora andrò al tempio centrale e userò le 3000 Essenze del Grande Dao per assorbire interamente il mio secondo Frutto del Nirvana!” Chiuse gli occhi e riversò il suo senso divino nella fiamma.


Ai piedi della montagna, l’espressione di Jian Daozi si illuminò. Dietro di lui, gli altri uomini fissavano con reverenza Meng Hao. Dopo un po’ iniziarono a disperdersi.


Il tempo scorreva. Un mese passò in un battito di ciglia.


In quel periodo, la Sfera del Vortice di Vento sembrò giacere in pace e tranquillità, ma dopo un po’ si presentarono oscure avvisaglie. Nonostante i combattimenti non fossero ancora iniziati tra i coltivatori ordinari, e nonostante i coltivatori della Schiera si stessero ancora adattando al posto, le armate mortali delle Nove Nazioni si erano già mobilitate per la guerra.


Le armate delle Nove Nazioni si erano già preparate da tempo per la guerra e ora avevano iniziato a marciare verso il centro della Sfera del Vortice di Vento… e verso la regione del tempio centrale.


Quell’area era un’enorme pianura, al centro della quale si trovava il tempio, che era in un’area ristretta.
L’erba della pianura era bianca e il terreno era nero.


Nella pianura centrale c’erano anche nove pagode torreggianti. Erano antiche e arcaiche come se esistessero da diversi anni. Ognuna delle pagode rappresentava una delle nazioni, ed intorno ad esse si raggrupparono le armate delle Nove Nazioni. Ogni nazione aveva oltre un milione di truppe; in totale, c’erano oltre 10000000 soldati sul campo di battaglia.


Iniziò immediatamente un combattimento caotico. Nessuna delle nazioni fece alleanze, assicurando così una battaglia di proporzioni inimmaginabili tra tutte le nove nazioni.


Urla di dolore riempirono l’aria insieme ai pianti di rabbia dei migliaia di soldati che venivano massacrati.
Le lame e le lance che impugnavano sembravano indicare che la loro missione fosse quella di ricoprire di sangue il terreno nero fino a farlo diventare viola.


Sotto gli ordini dei loro marescialli e generali, le armate trasformarono rapidamente l’intera area in un mare di sangue.


Non c’era né giusto né sbagliato nel combattimento. Nessuno si chiese perché tutto quello stesse accadendo. Stavano combattendo una battaglia infinita e, a volte, era come se stessero combattendo non per il diritto di vivere, ma per il diritto di morire!


Mentre i feriti aumentavano, le nove pagode iniziarono a brillare del colore del sangue. Incredibilmente, il bagliore più intenso proveniva dalla Terza Nazione, da cui si innalzò un pilastro di 300 metri del colore del sangue.


I raggi cremisi che si innalzavano dalle altre pagode erano alti alcune dozzine di metri. Per quanto riguardava la Seconda Nazione, la Sesta Nazione e la Nona Nazione, i loro raggi cremisi erano alti solo una trentina di metri.


L’unico modo per fare alzare ulteriormente quei raggi di luce era attraverso il combattimento e le uccisioni!


Più nemici uccidevi, più il raggio di luce si sarebbe innalzato nel cielo.


Quasi nello stesso momento in cui i raggi di luce si innalzarono dalle pagode, i coltivatori della Schiera che si trovavano sulle montagne dell’Aura della Nazione di tutte le Nove Nazioni sentirono cambiare il proprio flusso di qi e la velocità della loro illuminazione.


Nella Terza Nazione, in particolar modo, il flusso di qi insorse talmente tanto che sembrava che i coltivatori stessero ricevendo l’aiuto di una benedizione divina per raggiungere l’illuminazione.


Ci furono delle trasformazioni anche nelle altre montagne. Nella Seconda, Sesta e Nona Nazione, l’Aura della Nazione era sbilanciata, cosa che fece tremare le montagne. Apparentemente, la contemplazione dell’illuminazione lì era instabile, come se qualcosa la stesse ostruendo.


L’Aura della Nazione si sparpagliò, facendo scendere una fortissima pressione sulle nazioni. I mortali potevano solo vagamente percepirla, ma per i coltivatori era abbastanza ovvio, specialmente per i coltivatori della Sfera della Montagna e del Mare, che erano molto più sensibili alla pressione. Fan Dong, Bei Yu e gli altri coltivatori Demoniaci avvertirono l’incedibile pressione e le loro espressioni si illuminarono quando fissarono l’orizzonte.


La pressione aumentò rapidamente, pesando su di loro come una spada. Avevano la sensazione davvero spiacevole che, se fosse andata avanti ancora a lungo, avrebbe ridotto notevolmente le loro basi di coltivazione.


Gli occhi di Meng Hao si illuminarono quando riemerse dalla contemplazione. Qualche attimo dopo capì di aver fallito la sua illuminazione; non solo il suo compito era più difficile, ma molto del qi della montagna si era sparpagliato. Inoltre, alcuni meccanismi di difesa costruiti sulla montagna si erano indeboliti.


“Perché sta accadendo tutto ciò..?” pensò, corrucciato. Realizzò che, semplicemente, non capiva abbastanza la Sfera del Vortice di Vento. Si mise in piedi e spostò lo sguardo verso il tempio centrale. 
Anche se era piuttosto lontano, poteva percepirlo e sapeva che gli eserciti delle varie nazioni erano impegnati in una furiosa battaglia. Poteva anche percepire i pilastri illuminati di rosso che si stavano innalzando.


Dopo un attimo di osservazione si perse nei suoi pensieri e giunse immediatamente ad una nuova conclusione.


“La guerra dei mortali può influenzare il flusso del qi. Più persone vengono uccise, più forte diventerà l’Aura della Nazione. Al contrario, se l’esercito mortale della nazione viene indebolito, allora l’Aura della Nazione che protegge la montagna ne verrà influenzata, e ciò renderà più difficile per me raggiungere l’illuminazione!”


Gli occhi di Meng Hao si illuminarono quando si spalancarono.


“Ma non ho dato alcun ordine alle Nove Nazioni di mandare in guerra i loro eserciti… Beh, non importa, se verranno sconfitti sul campo di battaglia fuori dal tempio centrale, non solo questo influenzerà la velocità della mia illuminazione, ma anche le difese formate dall’Aura della Nazione si indeboliranno, o addirittura scompariranno. Se questo dovesse succedere… allora i pericoli di vedersi rubato il maschio di sigillo aumenteranno! Forse è questo lo scopo di questa prova del fuoco?” dopo un momento di riflessione capì perché le Montagne e i Mari avessero mandato nove persone. Le altre otto erano quasi sicuramente da mandare in battaglia. Anche se non potevano essere usati per uccidere i mortali, avevano moltissimi altri metodi per poter lasciare un segno e influenzare l’ordine della battaglia.


“Sembra che io debba mandare qualcuno ad aiutare nel combattimento. Sfortunatamente, non posso andarci io stesso…” si accigliò e poi impiegò qualche altro momento per confermare la sua linea di pensiero. Non poteva nemmeno lasciare il Monte del Sigillo Bianco; una volta che il processo di contemplazione dell’illuminazione era iniziato, non poteva essere messo in pausa. Per fermarsi, doveva essere illuminato su almeno 100 Essenze!


Al momento era stato illuminato solo su 80 Essenze e non gli mancava molto per arrivare a 100.


Dopo un momento di riflessione decise di farsi un taglio sulla fronte, facendo colare una goccia di sangue.


Mosse il dito inviando del senso divino nella goccia di sangue, che poi si espanse rapidamente trasformandosi in un duplicato quasi esatto di Meng Hao.


“Peccato che non abbia ancora capito come riparare il mio clone del Dao del Vero Se Stesso. L’unica cosa che posso fare ora è creare dei cloni dall’incarnazione del volere divino, come questo.” Sospirando, chiuse gli occhi e inviò del senso divino per continuare a contemplare l’illuminazione dell’Essenza del Mondo e dei grandi Dao. Per quanto riguardava l’incarnazione del volere divino, voltò la testa e si trasformò in un raggio di luce che si lanciò dal Monte del Sigillo Bianco fino al cielo.
                                


                                



