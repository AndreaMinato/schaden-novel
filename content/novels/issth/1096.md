---
weight: 1096
title: Capitolo 1096 - Han Qinglei!
pubDate: 2025-03-17T11:17:35.045Z
tags:
    - issth
---


Quando Han Qinglei, il coltivatore della Schiera dell’Ottava Montagna, raggiunse l’illuminazione di 100 Essenze, un raggio luminoso si innalzò dal tempio nel mezzo dell’affollato campo di battaglia, con i suoi milioni di soldati.


Il cielo brillò di colori, e ancora una volta le immagini delle montagne e delle statue apparvero là in alto.
Questa volta un’altra statua crollò e venne rimpiazzata dall’immagine di Han Qinglei.


“Han Qinglei dell’Ottava Nazione ha superato il precedente record, guadagnando l’illuminazione di 100 Essenze, e sarà ricompensato con una benedizione del flusso di qi!”


Quando quell’antica voce riecheggiò nell’aria, una luce rossa proruppe dalla pagoda dell’Ottava Nazione.
Superava i 300 metri e si avvicinò rapidamente ai 450. Allo stesso tempo il flusso di qi dell’Ottava nazione aumentò, assicurando l’incredibile crescita delle difese della Montagna dell’Aura della Nazione.


Al momento, i coltivatori delle altre nazioni erano scossi. Tutti gli occhi si voltarono verso l’Ottava Nazione quando il nome di Han Qinglei divenne il secondo a scuotere l’intera Sfera del Vortice di Vento.


Nel frattempo, vicino al tempio centrale, la luce rossa che brillava dalla pagoda della Nona Nazione stava diventando sempre più debole. La forza complessiva della pagoda della Nona Nazione si stava indebolendo e le difese del Monte del Sigillo Bianco si erano decisamente ridotte.


La contemplazione dell’illuminazione di Meng Hao stava peggiorando più che mai, e non riusciva a fermarsi. Era ora alla sua 98esima Essenza e l’illuminazione arrivava con fatica. Nel mentre, doveva essere molto consapevole della forte influenza che aveva la stessa Sfera del Vortice di Vento, che tentò di incitare i suoi desideri e portarlo nella direzione sbagliata.


Mentre il flusso di qi della Nona Montagna scompariva, l’influenza della Sfera del Vortice di Vento aumentò. Fan Dong e gli altri lo percepirono e, cosa più importante, il desiderio nei loro cuori si fece più intenso. Se non avessero capito le ragioni dietro quello che stava accadendo, sarebbero a malapena diventati deliranti, e più persi. Comunque, quelli che alla fine capirono quello che stava accadendo rimasero terrorizzati.


Quello valeva specialmente per Fan Dong. Tossì una boccata di sangue nel mezzo della Grotta dell’Immortale e la sua espressione tradì tracce di panico. Era stata la prima nel gruppo a percepire quell’enorme cambiamento dei suoi desideri più intimi, motivo per cui aveva scelto di ritirarsi in meditazione isolata nel tentativo di recuperare il controllo. In quel momento, comunque, stava accadendo l’opposto: era sul punto di perdere il controllo.


Per quanto riguardava Bei Yu, sedeva in un mare di fiori, apparentemente in trance. Guardandola, il suo intero corpo stava per fondersi con il mare di fiori, come se lei stessa si stesse trasformando in un bocciolo tra di essi.


Allo stesso tempo, un brillante raggio contenente numerose ossa attraversò l’aria sopra l’Ottava Nazione, a massima velocità. Un giorno dopo, raggiunse il confine tra l’Ottava e la Nona Nazione.


Senza la minima esitazione, Han Qinglei attraversò il confine ridendo come un maniaco quando mise piede nella Nona Nazione.


Indossava abiti neri ed era molto scarno; l’aura omicida che lo circondava eruttò esplosivamente.


Quasi nello stesso momento in cui entrò nella Nona Nazione, il Monte del Sigillo Bianco tremò violentemente e la pressione difensiva della Nona Nazione aumentò drasticamente.


Comunque, una pressione del genere non fece nulla a Han Qinglei. Ridendo sonoramente, attraversò le terre come un raggio brillante di luce circondato da bianche ossa immaginarie. Degli strilli acuti si sentirono riecheggiare in aria dalle ossa: il cielo si annebbiò e i venti soffiarono.


Delle nuvole nere si sparsero lungo i cieli della Nona Nazione e tutte le terre vennero gettate nell’ombra.


L’aura micidiale che eruttò da Han Qinglei era come una tempesta, mentre si gettava contro Meng Hao!
Quando passò, la terra tremò e tutti i coltivatori e le creature viventi della Nona Nazione tremarono insieme ad essa. Dalla loro prospettiva, il giorno soleggiato di poco prima si era trasformato improvvisamente in una notte oscura.


“Meng Hao, sei MORTO!” urlò mentre la sua voce riecheggiava in ogni dove a velocità crescente. Era come un fulmine che si avvicinava sempre più rapidamente al Monte del Sigillo Bianco.


Mentre si avvicinava, l’Aura della Nona Nazione si dissipò ancora più rapidamente e la pressione si fece più intensa. Fan Dong tossì nuovamente sangue e improvvisamente guardò verso l’orizzonte.


“Cosa sta succedendo? Cosa ha fatto crescere così tanto l’influenza, e così rapidamente?!” strinse i denti e volò fuori dalla Grotta dell’Immortale. Quando guardò in aria e vide le nuvole nere nella distanza, la sua espressione si illuminò.


Dentro quelle nuvole scure c’erano innumerevoli quantità di ossa che si dirigevano velocemente verso la capitale, e verso la Montagna dell’Aura della Nazione della Nona Nazione, il Monte del Sigillo Bianco!


Fan Dong non era l’unica scioccata, Bei Yu sedeva in un mare di fiori con espressione sofferente sul volto.
Si costrinse ad aprire gli occhi e un tremore la percorse quando si guardò intorno. Poi iniziò a faticare sempre di più.


In un’altra area, nella miniera di giada Immortale, risuonò una risata maniacale. Era la risata di soddisfazione e gioia del giovane coltivatore del Mondo del Dio dei Nove Mari che era completamente perso dentro se stesso. Quando si guardò attorno vide solo una distesa infinita di giada Immortale.


“Una ricchezza come questa renderà la mia base di coltivazione molto più potente!”


Per quanto riguardava il coltivatore dal corpo massiccio e l’altro coltivatore Demoniaco sul campo di battaglia del tempio centrale, tutti loro erano internamente scossi e il loro desiderio si innalzò a livelli esorbitanti.


Il Cielo li voleva morti, ma prima li avrebbe fatti impazzire! [1]


Nel tempo che serviva ad un bastoncino di incenso per bruciare, le nuvole nere si distribuirono dal confine della Nona Nazione sino al Monte del Sigillo Bianco. Le nuvole si comportavano come carne, e le innumerevoli ossa che le seguivano si misero in formazione fino a sembrare una vera struttura scheletrica. Quell’intera cosa si trasformò in un enorme pugno nero!


Era largo più di 300 metri e si stava lanciando dal cielo verso il Monte del Sigillo Bianco ad una velocità incredibile.


“E’ ora di morire, Meng Hao!” ululò con voce sinistra e con pieno intento omicida. Tutto tremò quando il pugno discese verso la cima della montagna, e su Meng Hao seduto a gambe incrociate vicino alla statua.


A quel punto Meng Hao aveva appena raggiunto l’illuminazione di 99 Essenze ed era molto vicino a completare l’intero processo del primo stadio. Tutto quello che gli serviva era un’altra Essenza, eppure, a causa della scomparsa dell’Aura Nazionale della Nona Nazione, l’illuminazione era molto difficile e lenta da portare a termine.


Dei tuoni si udirono quando il pugno si schiantò contro il Monte del Sigillo Bianco. Improvvisamente la statua iniziò a brillare, emanando uno scudo protettivo che ricoprì l’intera montagna, incluso Meng Hao.


Il grande pugno nero si scontrò contro lo scudo, facendo esplodere un assordante boato. I colori illuminarono il cielo e le terre tremarono. Si allargarono profonde increspature e scricchiolii preoccupanti quando nello scudo si aprì una grande crepa. Si riparò in fretta da sola, ma secondo la velocità con cui lo aveva fatto era ovvio che lo scudo non sarebbe durato a lungo.


Il pungo si sgretolò, ma era, dopotutto, formato solo da nuvole e ossa. Apparve Han Qinglei che poi si trasformò in un fulmine nero e si schiantò contro lo scudo.


“APRITI!” ruggì. Anche se era magro irradiava un’energia terrificante. La sua base di coltivazione era solo del Reame Immortale ma era capace di scuotere il Reame Antico.


Una forza intensa si propagò da lui, irradiando una serie infinita di saette che, incredibilmente, si trasformarono nei nove Draghi dei Fulmini.


Il Monte del Sigillo Bianco tremò ma Meng Hao rimase lì con gli occhi serrati. Non poteva fermare la sua illuminazione prima che fosse completa e si stava concentrando nel tentativo di velocizzarla il più possibile.


“Arrenditi!” ruggì Han Qinglei. “Morirai oggi, e il Sigillo del Mondo della Nona Nazione sarà mio! Spazzerò via le tue qualificazioni della Schiera! Io, Han Qinglei, sono stato il primo a raggiungere le 100 Essenze!
Potrei uccidere chiunque, ma la ragione principale per cui ho scelto di uccidere te è perché il tuo cognome è Meng! Dopo che sarai morto, ricorda di dire ai tuoi antenati che la persona che ti ha ucciso è stata Qinglei del Clan Han!”


Fu a quel punto che , improvvisamente, Fan Dong apparve a mezz’aria. L’intento omicida vorticava nei suoi occhi e l’ondeggiare della sua mano lasciò numerosi segni di oggetti magici sul suo corpo. Si espansero rapidamente quando le centinaia di simboli magici diventarono delle dimensioni di una piccola montagna.


La vista era monumentalmente scioccante.


Fan Dong non aveva avuto alternativa se non quella di uscire allo scoperto. Sapeva che se non l’avesse fatto e l’attacco contro il Monte del Sigillo Bianco avesse avuto successo, il Sigillo del Mondo sarebbe stato portato via. Ciò avrebbe portato alla sua incapacità di resistere all’influenza della Sfera del Vortice di Vento senza alcuna Aura della Nazione.


Poteva anche vedere che Meng Hao era ad una giuntura critica e non sarebbe stato capace di fare nulla, quindi non aveva potuto non interferire, per il suo stesso bene.


“Se solo potessi guadagnare del tempo, Meng Hao potrebbe poi aiutarmi. Questo tizio è molto potente e potrebbe essere nella Schiera, ma anche Meng Hao lo è!” stringendo i denti, Fan Dong si avvicinò e attaccò Han Qinglei.


Gli occhi di Han Qinglei luccicarono quando vide Fan Dong, e sorrise.


“Hai una considerazione molto alta di te stessa,” disse con voce tonante. “Penso di doverti mostrare perché le persone come te non sono nemmeno qualificate per entrare nella Schiera!” Mosse l’indice destro e mandò quattro dei Draghi dei Fulmini contro Fan Dong.


Allo stesso tempo si avvertirono dei boati quando anche Bei Yu, non più in mezzo al mare di fiori, si avvicinò a gran velocità. Uno dei suoi occhi era confuso e vacante ma l’altro era limpido e, anche prima che fosse vicina, urlò fondendo l’invisibile forza del senso divino in un ago che infilzò con cattiveria Han Qinglei.


L’espressione di Han Qinglei si illuminò e mosse la sua mano sinistra, inviando altri quattro Draghi dei Fulmini alla carica. Il quinto lo fece auto esplodere, prendendo in prestito la derivante energia per difendersi dal potere del senso divino di Bei Yu.


“Che divertimento. Due bellezze si sono coalizzate per combattermi. Per poco non ho il cuore di dirlo, ma posso confermarvi che non vedo l’ora di scorticarvi vive e mostrarvi cosa sia la vera bellezza: le vostre bianche ossa. Intrigante, non trovate?” gli occhi di Han Qinglei brillarono per la sete di sangue, e si leccò le labbra. Improvvisamente si vide un lampo quando si trasformò in tre persone!


Una era la sua vera forma mentre le altre due erano cloni!


Tutti e tre si leccarono le labbra contemporaneamente. Uno attaccò lo scudo e gli altri due si divisero per occuparsi rispettivamente di Fan Dong e di Bei Yu.


Mentre le esplosioni riempivano l’aria, sui volti di Fan Dong e Bei Yu apparve un’espressione di sconcerto.
Nonostante stessero combattendo contro dei semplici cloni, a entrambe sembrava di stare combattendo contro qualcuno di molto più potente di loro!


“Tutti quelli della Schiera sono così forti?” pensò Fan Dong. Scossa, guardò verso Meng Hao, seduto a gambe incrociate in meditazione.


“Sbrigati, Meng Hao!”




NOTE:


1. Questa citazione, “Il Cielo li voleva morti, ma prima li avrebbe fatti impazzire!” è molto simile ad una citazione dalla letteratura occidentale. Comunque, dopo una lunga ricerca, sembra essere in realtà una citazione di qualcosa detto dall’Imperatore Taizong della Dinastia Tang. Nulla di questo è rilevante per la storia di ISSTH ma siccome ho fatto le mie ricerche, mi faceva piacere condividerne con voi i risultati.
__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


https://www.patreon.com/madotter


Grazie!
                                


                                



