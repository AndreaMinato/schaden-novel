---
weight: 1100
title: Capitolo 110 - La furia omicida di Chu Yuyan
pubDate: 2025-03-17T11:17:34.778Z
tags:
    - issth
---


"Non posso credere che stia tentando di superare l'offerta di qualcuno del secondo livello! Chi è quel tizio? Porta un grande cappello che gli copre il volto."


"Ha davvero fegato per alzare così tanto il prezzo per un albero della Primavera e dell'Autunno."


"Chi è quella Coltivatrice nel banco di livello superiore...? Interessante". Le chiacchiere si diffusero nella piazza dell'asta. Solo Sir Qiao, sul palco, era lo stesso di sempre. Lanciò un'occhiata a Meng Hao, per poi rivolgere lo sguardo ai posti di livello superiore.


Alle sue spalle, un'espressione interessata apparve sul volto di Qiao Ling. Guardò Meng Hao con attenzione, ma, a causa dell'ampio cappello e della stoffa che gli nascondeva il viso, non lo riconobbe.


"Cinquecento mila!" offrì Chu Yuyan, aggrottando le sopracciglia. Era un'offerta impressionante anche per lei. Fece un passo in avanti, sollevando la tenda del banco. All'improvviso, fu al centro dell'attenzione di tutti nella piazza dell'asta.


Tutti la riconobbero.


"Quella è..."


"Chu Yuyan! È Chu Yuyan della Setta del Fato Viola!"


"Quindi è lei..." tutti nella piazza iniziarono a commentare la scoperta. Nello Stato della Comparsa Orientale, Chu Yuyan godeva del massimo rispetto. Era una Coltivatrice della Setta del Fato Viola, personale apprendista del Demone Gran Maestro degli Elisir e suo padre era il capo della Setta. Tutto ciò, unito alla sua insuperabile bellezza, attirava l'attenzione di tutti.


"Bene, lasciamo perdere la suspense. Chu Yuyan ha mostrato il suo volto, molto bene. Ma ora, nessuno tenterà di fare un'offerta più alta per qualcosa di così ordinario come un albero della Primavera e dell'Autunno".


"Pare che Chu Yuyan abbia molto a cuore quell'albero della Primavera e dell'Autunno. Ha addirittura svelato la sua identità! Non ditemi che le voci che avevo sentito alcuni anni fa sono vere!"


"Penso di sì, altrimenti non le servirebbe un albero della Primavera e dell'Autunno".


Il brusio delle chiacchiere dei Coltivatori continuava e anche Chu Yuyan pensò che le offerte per l'albero della Primavera e dell'Autunno fossero terminate. In quel momento, risuonò la voce di Meng Hao.


"Seicentomila!" Meng Hao aveva deciso di non aumentare più di diecimila in diecimila. Superò subito l'offerta di Chu Yuyan di centomila. Questo scatenò un putiferio, anche Sir Qiao abbassò lo sguardo per osservarlo.


Chu Yuyan si accigliò guardando Meng Hao, ma poteva vedere solo la punta del suo cappello.


"Seicentocinquantamila!"


"Settecentomila" offrì Meng Hao, con calma. Era determinato ad aggiudicarsi l'albero della Primavera e dell'Autunno e non avrebbe lasciato perdere così facilmente.


"Compagno Daoista, sicuramente sapete chi sono" disse Chu Yuyan, con voce leggera, mentre guardava Meng Hao. "Quest'oggetto non vale così tante Pietre dello Spirito. Ne ho bisogno per eliminare il veleno nel corpo di qualcuno che sicuramente conoscete. Per favore, rinunciate. Se lo farete, sarò in debito con voi".


Questo scatenò una nuova ondata di commenti nella piazza.


"Quindi le voci sono vere. Lo sta comprando per Wang Tengfei del Clan Wang!"


"Secondo quelli della Setta del Gelo Dorato, Wang Tengfei, uno dei Prescelti del Clan Wang, era membro di una qualche Setta in una nazione isolata. Era alla ricerca di un'incredibile Eredità, ma è stato annientato durante una lotta per aggiudicarsi un posto nella Fazione Interna e un Coltivatore del posto gli ha distrutto il dito!"


"Questo è vero probabilmente. Quel tipo a cui la Setta del Gelo Dorato tiene così tanto, Li Fugui, è in conflitto con Wang Tengfei. Ne parla con chiunque. E per quanto riguarda Wang Tengfei, non si è trattato poi così bene. Si è creato un nuovo dito, ma è velenoso. Lo sanno molte persone. Ovviamente Chu Yuyan vuole l'albero della Primavera e dell'Autunno per aiutare Wang Tengfei a eliminare il veleno nel suo dito!"


Quando Meng Hao udì tutto ciò, un palese bagliore gli illuminò lo sguardo. Ora sapeva perché Chu Yuyan era così ansiosa di aggiudicarsi l'albero della Primavera e dell'Autunno. E, in base a ciò che dicevano gli altri Coltivatori, sembrava che anche Ciccio Li Fugui non se la stesse passando male nella Setta del Gelo Dorato.


"Compagna Daoista Chu, anche io ho davvero bisogno di quest'oggetto", rispose tranquillo Meng Hao.


Gli occhi di Chu Yuyan lampeggiarono freddi. Digrignò i denti e fisso lo sguardo su Meng Hao. "Settecentocinquantamila!" disse.


"Novecentomila". Meng Hao aveva ancora abbastanza Pietre dello Spirito nella sua borsa da trasporto. Era deciso a ottenere l'albero della Primavera e dell'Autunno, quindi offrì una cifra esorbitante.


All'udire un tale numero, i Coltivatori intorno a Meng Hao trattennero il fiato e lo guardarono avidamente. Ma poi si resero conto che chiunque osasse sottrarre qualcosa a Chu Yuyan della Setta del Fato Viola avrebbe dovuto possedere il supporto di qualcuno di potente.


"Tu!" Chu Yuyan digrignò i denti con così tanta forza che sembrarono sul punto di spezzarsi. Era una Prescelta della Setta del Fato Viola. Però le Pietre dello Spirito che aveva con sé non appartenevano a lei, bensì alla Setta. Sarebbe stato difficile spiegare perché avesse speso così tanto per aiutare Wang Tengfei, a prescindere dalla sua posizione nella Setta. Novecentomila era un numero che la lasciava in qualche modo impotente. Non disse nulla, semplicemente guardava in basso, verso Meng Hao, con gli occhi che brillavano di furia omicida.


Passò un lungo istante e la donna non fece un'offerta più alta. L'albero della Primavera e dell'Autunno andò a Meng Hao. Un addetto del Padiglione dei Cento Tesori gli si avvicinò per ricevere il pagamento e consegnargli l'oggetto. Lo prese, per poi lasciare la piazza il più velocemente possibile.


Non gli interessavano gli altri oggetti che venivano messi all'asta. Non aveva intenzione di rimanere lì. Nelle aste dei Coltivatori, chiunque poteva andarsene in qualunque momento.


Si affrettò, muovendosi il più velocemente possibile tra i vicoli. Lanciò via il cappello e la maschera di tessuto e si cambiò la tunica. Ora sembrava una persona completamente diversa rispetto a com'era nella piazza dell'asta.


Muovendosi alla massima velocità, si diresse verso le porte della città. A circa trecento metri di distanza, si lanciò nel cielo, trasformandosi in un fascio di luce che si allontanava. Dopo aver volato per il tempo necessario a un bastoncino d'incenso per bruciare, dietro di lui si udì un gridò assordante. Era una gru bianco candido che lo inseguiva, muovendosi più velocemente di lui.


Meng Hao si accigliò e guardò alle sue spalle.


In piedi sulla gru c'era una donna vestita di bianco. Era Chu Yuyan, il volto privo di espressione, ma gli occhi gelidi come il ghiaccio. Osservò con freddezza Meng Hao che batteva in ritirata. La gru lanciò di nuovo il suo verso stridulo, tramutandosi in un fascio di luce prismatica mentre si avvicinava. Un bagliore bianco emerse dalla sua bocca e si trasformò in una gigantesca rete che si scagliò in avanti, per catturare Meng Hao.


Chu Yuyan teneva un contenitore di giada tra le mani, sulla cui superficie erano visibili una serie di macchie nere che emanavano un'aura arcaica. Lo usò per evocare uno spettrale uomo anziano e canuto, che si materializzò sopra al contenitore. Lo spettro sollevò la mano e agitò il dito in direzione di Meng Hao. Un dito spettrale si lanciò in avanti al suo inseguimento, mostrando la funzione del particolare contenitore.


"Consegnami l'albero della Primavera e dell'Autunno e non ti farò nulla. Altrimenti userò questa giada di ricerca per seguire le tue tracce. L'antica giada è puntata su di te. Anche se scappassi fino ai confini della terra, sarei in grado di ritrovarti". Chu Yuyan colpì di nuovo la sua borsa da trasporto e da essa emerse un Qi Viola, che diede forma a un baccello di semi di loto violaceo, delle dimensioni di un pugno. Lo lanciò in avanti e questo si scosse, sparando fuori una dozzina di semi di loto. Mentre si scagliavano in avanti, i semi di fiori di loto si trasformarono in una donna spettrale in armatura che si lanciò contro Meng Hao brandendo delle lance da combattimento.


Mentre si avvicinavano la pressione della Coltivazione al livello della Stabilità della Consistenza di Chu Yuyan calò su Meng Hao. Oltre a questo, la donna con l'armatura che avanzava velocemente contro Meng Hao emanava il potere di una Stabilità della Consistenza al suo principio. Sopra di loro, le nubi vorticarono con violenza.


Gli occhi di Meng Hao lampeggiarono. Negli ultimi sei o sette anni aveva acquisito molta esperienza nei combattimenti magici. Senza aspettare che la gigantesca rete bianca calasse su di lui, aprì la bocca e sputò. In un'esplosione di saette apparve lo Stendardo del Fulmine, che si trasformò in una nebbia che proveniva da Meng Hao, attraversata da scosse di elettricità. Non si scagliò contro la rete che scendeva, ma contro i fantasmi che si avvicinavano, avvolgendoli.


Risuonò un esplosione. La donna spettrale venne fatta a pezzi. Chu Yuyan si accigliò, sollevando le mani delicate per lanciare un incantesimo. proprio mentre stava per evocare una qualche magia, le mani di Meng Hao si mossero velocemente. Usò la nebbia creata dallo Stendardo del Fulmine per celare le sue mani alla vista di Chu Yuyan. Allora diede un colpetto alla sua borsa da trasporto per evocare lo specchio di rame, che poi rivolse contro la gru di Chu Yuyan.


Subito la gru sbarrò gli occhi, incredula. Risuonò un boato mentre le ali esplodevano in una nuvola di carne e sangue. Poi il suo sedere tremò ed esplose!


Il sangue piovve sulla terra e un verso agghiacciante uscì da quello che era stato l'elegante becco della gru. Non essendo più in grado di volare, piombò a terra, il corpo scosso da un dolore straziante. Chu Yuyan rimase paralizzata dalla sorpresa. Assistere a quella scena l'aveva terrorizzata per un attimo.


Mentre la gru si lamentava e cadeva a terra, la gigantesca rete bianca iniziò a disfarsi. Meng Hao indietreggiò, prendendo un respiro profondo e facendo sì che la Nebbia di Fulmini ritornasse nella sua borsa da trasporto. Poi estrasse un grande arco nero. Tirò la corda e scagliò nove frecce contro un'attonita Chu Yuyan. Sorrette dal potere della sua base di Coltivazione, le frecce fischiarono nell'aria.


Meng Hao si accigliò, continuando a scagliare frecce. Al momento, uno scudo violaceo avvolgeva Chu Yuyan e quando le frecce vi si schiantavano, si disintegravano. Anche lo scudo si ritirava finché non finì in pezzi. Gli abiti di Chu Yuyan erano strappati a causa delle frecce e rivelavano alcune porzioni di pelle. Era davvero bellissima e vederla così avrebbe acceso il fervore di qualunque uomo. I suoi occhi emanavano un bagliore minaccioso mentre fissava l'arco nero di Meng Hao.


"Quell'arco è stato donato dalla Setta al Confratello Ding Xin. Perché ce l'hai tu? Dopo la sua partenza per lo Stato di Zhao, il suo contenitore della vita si è rotto. Lo Stato di Zhao..." una luce astuta le accese lo sguardo. Mentre parlava, i suoi occhi si spalancarono. Aveva pensato che Meng Hao avesse qualcosa di familiare, ma ora poteva collegare tutti gli indizi. Finalmente lo riconobbe: era quel Meng Hao di cui Wang Tengfei borbottava sempre. "Tu sei... Tu sei Meng Hao! Ma lo Stato di Zhao non è scomparso? Tu..."


"Ragazza intelligente" replicò Meng Hao, per poi spiccare il volo.


Ora che conosceva la sua identità, la furia di Chu Yuyan aumentò ancora di più. Si lanciò all'inseguimento, scioccata mentre pensava al fatto che solo alcuni anni prima Meng Hao fosse al quinto o sesto livello di Condensazione del Qi. Ora era allo stadio della Stabilità della Consistenza e, percependo le vibrazioni della sua base di Coltivazione, chiaramente non era Spezzata. Era sicura all'ottanta o novanta per cento che fosse Crepata!


Gli eventi accaduti alcuni anni prima nello Stato di Zhao avevano lasciato sconcertato l'intero Dominio Meridionale. Chu Yuyan era sbalordita per il fatto che Meng Hao fosse apparso lì. Naturalmente doveva essere fuggito prima che lo Stato di Zhao scomparisse.


Nello stesso momento, in un luogo ben lontano dalla regione centrale del Dominio Meridionale, apparve un enorme Roc. Emanava una potente aura di morte mentre volava via dal Mare della Via Lattea. Si muoveva a incredibile velocità, sollevando venti impetuosi al suo passaggio. Attorno ad esso il cielo era solcato dai fulmini. Chi non si fosse spostato da davanti a lui sarebbe stato sollevato dal turbine che creava e scagliato chissà dove.


Quando passava, le montagne si spaccavano e crollavano al suono del suo verso stridulo. Da lontano, molti Coltivatori videro il Roc e la sua aura di morte: i loro cuori tremarono al pensiero dei tesori che conteneva nel suo corpo. Alcuni tentarono di inseguirlo, ma erano troppo lenti. Nel tempo necessario a un bastoncino d'incenso per bruciare, venivano lasciati indietro.


Il Roc solitario era in punto di morte. Eppure, come sempre, volava nel firmamento, era il sovrano dei cieli!
                                


                                



