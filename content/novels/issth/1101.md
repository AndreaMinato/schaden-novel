---
weight: 1101
title: Capitolo 1101 - Massacro sulla Montagna dell’Aura Nazionale!
pubDate: 2025-03-20T11:49:56.688Z
tags:
    - issth
---


Han Qinglei sedeva sulla Montagna dell’Aura Nazionale dell’Ottava Nazione, la sua faccia era pallida, mentre tossiva boccate di sangue. Nervosamente tirò fuori degli elisir medicinali, i quali consumò all’istante. Non solo la sua piccola escursione era finita con una sconfitta significativa, adesso era anche inseguito da Meng Hao. Tuttavia, nella Sfera del Vortice di Vento, non c’era posto più sicuro per lui di questa Montagna dell’Aura Nazionale.


Mentre sedeva li a gambe incrociate, le sue ferite iniziarono lentamente a guarire. Allo stesso tempo, i quattro coltivatori di mezza età dell’Ottava Montagna e Mare rimasero fuori dalla montagna, mentre montavano la guardia e allo stesso tempo, si guardavano l’un l’altro sbigottiti. Tutti loro erano chiaramente scossi.


Conoscevano Han Qinglei e non avevano mai incontrato prima d’ora un membro della sua stessa generazione in grado di portarlo fino a questo punto.


Quindi… vedere le ferite di Han Qinglei li rese completamente agitati. Dopo tutto, loro erano a conoscenza del fatto che il ragazzo si era precedentemente diretto verso la Nona Nazione.


“E’ stato il coltivatore della Schiera della Nona Montagna a ridurlo in questo stato? Meng Hao…?”


“Deve essere stato lui! Han Qinglei stava andando verso la Nona Nazione, quindi devono aver combattuto!” I quattro presero dei profondi respiri e le loro espressioni si fecero estremamente serie.


Tuttavia, non avevano scelta nella questione. Che fosse per il fatto che era la loro missione, o l’effetto che la cosa avrebbe avuto sulle loro future opportunità di successo, abbandonare la battaglia era fuori questione.


Passò del tempo e i quattro uomini continuarono a far roteare le loro basi di coltivazione per tutto il tempo. Presto, un luminoso raggio di luce apparve all’orizzonte e prima che potessero persino reagire, dei massicci rimbombi riempirono l’aria.


Non era altri che Meng Hao!


Dopo essere entrato nell’Ottava Nazione, un’enorme pressione si diffuse in tutta la nazione, nello stesso identico modo che accadde quando Han Qinglei entrò nella nona Nazione. La sensazione che provarono Fan Dong’er e gli altri colpiva ora tutti i membri dell’Ottava Nazione.


Le facce dei quattro uomini vibrarono mentre guardavano Meng Hao. Prima che Meng Hao potesse fare la prima mossa, i quattro uomini strinsero i denti ed eseguirono degli incantesimi per lanciare delle abilità divine.


In contemporanea, gli uomini urlarono: “Formazione delle Quattro Bestie Sacre!”


Il cielo tremò e la terra venne scossa. Questi uomini non erano nel Reame Immortale, piuttosto, erano nel Reame Antico!


Tutti loro avevano delle basi di coltivazione con cinque lampade estinte, il quale era il limite massimo per la Sfera del Vortice di Vento. Il loro attacco fece innalzare un massiccio vento e dei suoni ruggenti riempirono l’aria mentre un’enorme Tigre Bianca faceva la sua comparsa.


La Tigre Bianca era lunga 300 metri ed era coperta da un’armatura. Irradiava un’energia terrificante, oltre che un’aura omicida torreggiante.


Poi c’era una Tartaruga Nera, estremamente dominante e feroce. Era circondata da delle acque nere fluenti, che si innalzavano fino ai Cieli. Un potere apparentemente infinito sembrava circondarla mentre un illusorio pezzo di terra apparve sotto i suoi piedi.


La terza creatura era un Uccello Vermiglio, circondato da un mare di fiamme che si elevavano nel cielo. Per ultimo c’era un Drago Azzurro, i cui ruggiti facevano distorcere i cieli. Tutte e quattro le Bestie Sacre si materializzarono, cosa che fece danzare i fulmini ed eruttare una straordinaria energia.


“Distruzione della Quattro Bestie Sacre!” ruggirono i coltivatori. Immediatamente, le immagini delle quattro bestie ruggirono per poi saltare verso Meng Hao nel mezzo delle nuvole che si aprivano al loro passaggio. La veloce Tigre Bianca fu la prima ad arrivare, esplodeva di aura omicida.


Gli occhi di Meng Hao vibrarono, poi emise un freddo sbuffo mentre faceva un passo in avanti e scuoteva la mano. Immediatamente, si materializzò l’incantesimo dell’Assorbimento delle Montagne, il quale fece discendere numerose montagne, che si diressero verso la Tigre Bianca. Si poterono sentire dei rimbombi mentre la tigre veniva bloccata sul posto. Successivamente Meng Hao discese e poi si allungò e colpì con ferocia la testa della tigre.


Il colpo causò un tremore che percorse l’intero corpo della Tigre Bianca, che in seguito rilasciò un miserevole urlo. Alla fine, la sua testa esplose e uno dei quattro coltivatori tossì una massiccia boccata di sangue.


Tuttavia, nonostante perse la testa, la Tigre Bianca non morì. Dopo tutto, non era un vero animale, ma piuttosto un costrutto magico, quindi comunque continuò il suo attacco e tagliò con ferocia verso Meng Hao con i suoi artigli.


Si sentì un suono assordante di metallo che colpisce altro metallo. Tuttavia, Meng Hao non rimase minimamente ferito; il suo corpo fisico era già al Reame Antico, quindi come poteva mai essere ferito dalla Tigre Bianca?


La Tigre Bianca si fermò scioccata e i quattro coltivatori in difesa della Montagna dell’Aura Nazionale erano stupiti.


“Il suo corpo fisico…”


“Dannazione, che corpo fisico è mai quello?! Non è stato minimamente ferito dalla Tigre Bianca!”


Mentre i loro cuori tremavano, Meng Hao sorrise con ferocia e poi caricò in avanti, andando a sbattere direttamente contro il petto della Tigre Bianca. L’Incantesimo dell’Assorbimento delle Montagne venne rilasciato ancora una volta, ma questa volta, le montagne non discesero dal cielo. Diversamente, vennero fuori dall’interno della Tigre Bianca. Si sentì un’esplosione mentre gli affilati picchi delle montagne perforavano il suo corpo e in seguito la tigre eruppe con uno strillo raccapricciante. In un battito di ciglia, la sua massicci figura venne fatta a pezzi dalle numerose montagne.


Il coltivatore che controllava la Tigre Bianca tossì altro sangue e poi tremò violentemente. Crepitii poterono essere sentiti mentre le sue ossa si frantumavano e l’uomo stesso quasi non svenne.


Guardava Meng Hao con completo terrore e stupore, realizzando finalmente come Han Qinglei si era procurato quelle orribili ferite. Ovviamente, Meng Hao era così tanto più forte di Han Qinglei che… era quasi impossibile da immaginare!


Prima che potessero rilasciare altre abilità divine, Meng Hao si trasformò in un’affilata freccia che si andò a conficcare dentro la Tartaruga Nera.


La tartaruga era incredibilmente dura, circondata da acque nere e in cima ad un ammasso di terra. Tutto questo rendeva la sua difesa incredibilmente alta. Tuttavia, Meng Hao perforò ogni cosa, penetrandola e facendole emettere un urlo miserabile. Delle crepe si propagarono sull’intera tartaruga Xuanwu e in un battito di ciglia, le acque nere scomparvero. La terra collassò e l’intera tartaruga Xuanwu esplose in pezzi!


Venne completamente distrutta, incapace di resistere minimamente a Meng Hao. Allo stesso momento, del sangue iniziò a schizzare fuori dalla bocca del coltivatore in controllo della Tartaruga Nera. Immediatamente iniziò ad indietreggiare mentre tremava, un’espressione sconvolta copriva la sua faccia.


I due coltivatori rimasti ruggirono, cosa che fece ruggire a loro volta l’Uccello Vermiglio ed il Drago Azzurro, i quali poi volarono insieme formando un attacco combinato con l’intento di fermare l’avanzata di Meng Hao.


Era come se un drago e una fenice stessero attaccando insieme, cosa che innalzò il loro potere. Il mare di fiamme che circondava l’Uccello Vermiglio riempì il cielo, bruciando tutto quello che c’era in alto o in basso, minacciando di eradicare completamente Meng Hao.


Mentre il calore intenso faceva increspare e distorcere ogni cosa, Meng Hao sorrise.


“Fiamme?” disse. Senza la minima esitazione, fece un passo in avanti e poi eseguì un incantesimo con la sua mano destra. Immediatamente, una palla di fuoco apparve nella sua mano.


Non era altro che… l’Essenza della Fiamma Divina!


Strinse la mano e la palla di fuoco esplose, emanando la sconfinata Fiamma Divina intorno a lui. Mentre l’Uccello Vermiglio si avvicinava, Meng Hao ondeggiò la mano, spingendo all’esterno la Fiamma Divina. In risposta ai pensieri di Meng Hao, la vorticante Fiamma Divina si trasformò a sua volta in un Uccello Vermiglio.


Due uccelli si abbatterono l’uno contro l’latro a mezz’aria, facendo emanare un’enorme esplosione che si diffuse in ogni direzione. L’Uccello Vermiglio di Meng Hao eradicò completamente l’Uccello Vermiglio delle Quattro Bestie Sacre, lo ridusse completamente in cenere!


Gli Uccelli Vermigli nascevano dalle fiamme e nonostante fosse un costrutto magico, quest’Uccello Vermiglio aveva lo stesso parte della volontà di un vero Uccello Vermiglio. Tuttavia, tutto quello che si sentì fu uno strillo mentre veniva arso in cenere. Il coltivatore che lo controllava tossì una boccata di sangue. Del sangue colava anche dalle sue orecchie, occhi naso e bocca. Il contraccolpo lo fece circondare inoltre dalle fiamme, epurandolo completamente nel corpo e nell’anima.


Tutto questo richiede del tempo per essere descritto, ma in verità accadde nel periodo di alcuni attimi di respiro. Delle Quattro Bestie Sacre, tre erano ora state completamente distrutte, lasciando dietro solo il Drago Azzurro. Mentre si avvicinava a Meng Hao, il ragazzo fece un gesto come per afferrare l’aria e la lancia con la punta d’osso apparve nella sua mano.


La staffa di questa lancia era stata creata dal legno dell’Albero del Mondo e la punta di lancia d’osso era lunga ed affilata. Un’aura omicida veniva irradiata da essa, cosa che fece discendere un freddo come quello del pieno inverno nella zona circostante. Meng Hao osservò il Drago Azzurro, poi lanciò la lancia contro di esso. La lancia trafisse l’aria, aprendo un buco in essa mentre volava contro il drago.


Con uno sguardo scioccato, il Drago Azzurro scosse la coda cercando di spazzare via la lancia. Tuttavia, non appena la sua coda fece contatto, venne distrutta in pezzi. La lancia si muoveva con una velocità scioccante, lasciandosi indietro delle immagini speculari mentre trafiggeva il Drago con un potere incredibile. Il Drago Azzurro non poté minimamente opporsi mentre la lancia lo sbatteva contro il terreno.


Un’enorme esplosione riecheggiò mentre il Drago Azzurro veniva impalato al terreno, facendo apparire un enorme cratere.


Il sangue venne spruzzato fuori dalla bocca del coltivatore che controllava il drago e la sua faccia si fece livida. Nel frattempo, Meng Hao aveva già raggiunto la Montagna dell’Aura Nazionale, dove strinse la sua mano in un pugno che poi lanciò.


La statua sulla Montagna dell’Aura Nazionale dell’Ottava Montagna improvvisamente vibrò di luce brillante e uno scudo luminoso apparve per bloccare il pugno di Meng Hao. Il contraccolpo risultante fu così intenso che Meng Hao non ebbe altra scelta che indietreggiare di diversi passi, per poi accigliarsi.


Quasi nello stesso momento, i tre coltivatori circostanti strinsero i denti, ignorando l’incredibile pressione che li schiacciava e ogni potenziale feria, per iniziare a fare carica verso Meng Hao, rilasciando abilità divine per tutto il tempo.


“Sparite!” grugnì Meng Hao, oscillando il braccio. I rimbombi riempirono l’aria mentre un potere incredibile si innalzava, per poi andare a infrangersi sui tre avversari. Immediatamente le loro ferite iniziarono a sanguinare più copiose e due di loro vennero uccisi sul colpo. La faccia del rimanente coltivatore si fece pallida, poi iniziò a ritirarsi scioccato.


Meng Hao non fece nulla per inseguirlo. Al contrario, formò un pugno con la sua mano destra e colpì di nuovo lo scudo. I suoi occhi brillavano ed un lieve e freddo sorriso apparve sulla sua faccia.


Dentro lo scudo, Han Qinglei sedeva sotto la statua, la sua faccia era pallida, ma comunque completamente concentrato a recuperare dalle sue ferite.


Durante questo periodo di tempo nella Settima Nazione, il coltivatore della Schiera della Quarta Montagna, Lin Cong [1], si trovava in un carro da guerra di bronzo che volava in avanti. Indossava una veste bianca e la sua espressione era una di sorpresa. Tuttavia, irradiava allo stesso tempo un potere incredibile, come anche una fiducia suprema in se stesso e la sua base di coltivazione.


“Quindi, mi stai consegnando un succoso regalo, eh Han Qinglei!?” mormorò, i suoi occhi erano luminosi. Guardò il contenitore che aveva in mano e iniziò a ridere.


“Dalle fluttuazioni, sembra che Han Qinglei e Meng Hao stiano già combattendo… Va bene così. Dopo che si saranno stancati a vicenda, potrò facilmente rubare i Sigilli del Mondo di due nazioni. Non mi interessa quale piano stia complottando Han Qinglei, non è comunque abbastanza forte da potermi affrontare. Lo schiaccerò con la stessa facilità dell’erba secca!”


Ridacchiando con freddezza, Lin Cong aumentò la velocità del suo carro da guerra. Massicce increspature si diffusero e allo stesso tempo, fece contrarre la sua base di coltivazione, facendo diffondere un’aura dominante. Era come se stesse annunciando al mondo: <em>Lin Cong sta arrivando!</em>


Stava anche usando il suo status nella Schiera come una minaccia!


Emanava un potere soverchiante e aveva un’incredibile fiducia in se stesso, risultato di una serie di eventi a caso che lo avevano portato a combattere contro il membro numero uno della Schiera. Anche se era stato sconfitto, quel coltivatore gli aveva detto che era stato l’avversario più forte con cui si era mai battuto!


NOTE:


1.(nota del traduttore inglese) Lin Cong è già apparso nel capitolo 1090. Il suo nome in cinese è  林聪 lín cōng. Lin è un cognome che significa anche “foresta”. Cong significa “intelligente”.


2. La Tigre Bianca, la Tartaruga Nera, l’Uccello Vermiglio e il Drago Azzurro sono quattro famose creature della mitologia cinese, hanno inoltre altri significati associati ad esse. Non vi dico che sono proprio le creature più famose ma siamo lì, quindi capita spesso di trovarle nelle novel. Se siete interessati a saperne di più <a href="https://it.wikipedia.org/wiki/Si_Ling" target="_blank" rel="nofollow noopener noreferrer"><u>cliccate qui</u></a>. Se non dovesse aprirvi il link… <a href="https://it.wikipedia.org/wiki/Si_Ling" target="_blank" rel="nofollow noopener noreferrer"><u>https://it.wikipedia.org/wiki/Si_Ling</u></a>
                                


                                



