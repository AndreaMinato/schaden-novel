---
weight: 11020
title: Capitolo 1102 - Il Complotto di Han Qinglei!
pubDate: 2025-03-20T11:49:56.688Z
tags:
    - issth
---


Meng Hao fluttuava fuori dalla Montagna dell’Aura Nazionale, mentre guardava con freddezza Han Qinglei all’interno dello scudo. Al momento, poteva solo vederlo ad occhio nudo, poiché il suo senso divino non poteva penetrare lo scudo.


L’unica cosa che riusciva a vedere era Han Qinglei che stava lì seduto, mentre si curava le ferite.


Meng Hao non era in ansia. Al momento, lo scudo che proteggeva la Montagna del Destino Nazionale dell’Ottava Nazione era intatto e danneggiarlo non sarebbe stata una cosa facile. Tuttavia, era confidente nel fatto che presto lo scudo si sarebbe iniziato ad indebolire.


Questo è precisamente quello che accadde. Nella regione del tempio centrale, Fan Dong’er e Bei Yu spostarono immediatamente le sorti della battaglia a favore della Nona Nazione. Nell’istante in cui arrivarono iniziarono ad emanare l’ordine di attacco all’Ottava Nazione. I coltivatori di entrambe le fazioni iniziarono a combattere e l’Ottava Nazione iniziò a soffrire una sconfitta dopo l’altra. Il pilastro di luce rossa che brillava sopra la loro pagoda iniziò a restringersi rapidamente.


Mentre lo faceva, lo scudo che circondava la Montagna del Destino Nazionale dell’Ottava Montagna iniziò a tremare. Presto, iniziò ad assottigliarsi visibilmente, cosa che fece spalancare gli occhi per lo shock a Han Qinglei. Da quello che sembrava, questo non era quello che si aspettava sarebbe successo, di conseguenza iniziò a guardare con uno sguardo omicida Meng Hao.


Quando i loro sguardi si incrociarono, Meng Hao percepì all’improvviso una brutta sensazione. L’espressione di Han Qinglei sembrava essere appropriata alla situazione, ma Meng Hao semplicemente non riusciva a credere che Han Qinglei, da persona qualificata ad ottenere e mantenere una posizione nella Schiera quale era, si facesse sconfiggere così facilmente. Le persone come lui avevano decisamente degli assi nella manica.


Era impossibile che avesse tralasciato il fatto che se si fosse ritirato qui a causa dell’inseguimento di un’altra persona, la sua posizione sarebbe potuta essere stata indebolita a causa della situazione nel campo di battaglia centrale.


Gli occhi di Meng Hao vibrarono, poi strinse la mano e lanciò il Pugno dello Sterminio della Vita sullo scudo. Lo scudo continuò a resistere, rendendogli impossibile osservare Han Qinglei con il suo senso divino. Quindi, decise che tanto valeva fare tutto in su potere per distruggere lo scudo; poi a quel punto tutto sarebbe stato chiaro!


Le esplosioni riempirono l’aria e lo scudo si increspò. Meng Hao si trasformò in una raffica di vento, mentre colpiva lo scudo con i suoi pugni e altre tecniche magiche. Presto, lo scudo iniziò a tremare emanando luci colorate ed emettendo rombi costanti.


La faccia di Han Qinglei impallidì mentre guardava lo scudo. Era pienamente cosciente del fatto che non avrebbe resistito ancora a lungo e che quando fosse ceduto non ci sarebbe stato nulla a frenare Meng Hao. Han Qinglei strinse i denti e un’espressione di determinazione apparve sulla sua faccia. Improvvisamente, iniziò a ridere maniacalmente.


“Non avrei mai immaginato che io, Han Qinglei, sarei mai stato forzato in una situazione del genere. Meng Hao… sei decisamente forte abbastanza da poter essere un coltivatore della Schiera. Potrai non essere all’altezza del coltivatore numero uno della Schiera, ma sei sicuramente abbastanza potente da poter combattere con Lin Cong della Quarta Montagna.


“Non volevo compiere l’avanzamento nella coltivazione così presto, avevo intenzione di trattenermi un altro po’. Non ho nessuna voglia di essere il primo coltivatore della Schiera a raggiungere il Reame Antico, Dopo tutto, più a lungo uno si prepara nel Reame Immortale, più potente sarà dopo il suo avanzamento!”


“Ma dato che mi hai spinto così oltre, bene. Avanzerò di livello e poi riprenderemo la nostra battaglia!” Mentre le sue parole continuavano a riecheggiare, Han Qinglei eseguì un incantesimo a due mani, poi spinse i palmi all’ingiù sul petto, facendo riecheggiare dei suoni crepitanti in tutto il suo corpo. L’aura di un avanzamento nella coltivazione eruppe all’esterno, fondendosi e formando un tutt’uno con la Sfera del Vortice di Vento.


Gli occhi di Meng Hao si spalancarono e la brutta sensazione che percepiva si fece ancora più forte.


“Quando non stavo attaccando, la sua espressione sembrava normale. Ma non è così. Non appena ho attaccato, ha visto lo scudo indebolirsi e improvvisamente ha scelto di compiere un avanzamento nella sua base di coltivazione…” Meng Hao si accigliò, ma comunque sia non si fermò dall’attaccare. Altre distorsioni apparvero sullo scudo e dei suoni crepitanti poterono essere sentiti mentre le crepe si diffondevano. Mentre l’Ottava Nazione subiva sempre più intoppi nella battaglia vicino il tempio centrale, la luce rossa che scintillava dalla loro pagoda continuava ad affievolirsi. Allo stesso tempo, il loro scudo si faceva sempre più debole.


Si sentì un’esplosione mentre un’enorme crepa si diffuse nel punto che Meng Hao aveva appena colpito con il suo pugno, perforando lo scudo a metà. Presto, il raggio di luce rossa dell’Ottava Nazione divenne il più debole tra tutte le Nove Nazioni. Meng Hao piegò la testa all’indietro e ruggì, rilasciando l’Essenza della Fiamma Divina, la quale fece innalzare dei suoni scoppiettanti dallo scudo.


Apparvero altre voragini e poi, in un battito di ciglia, lo scudo collassò in innumerevoli frammenti, emanando un’onda d’urto che spazzò in ogni direzione.


L’onda d’urto fu intensa, ma Meng Hao la perforò, riuscendo finalmente a mettere piede sulla montagna dell’Ottava Nazione. Immediatamente emanò il suo senso divino vero Han Qinglei per stabilire se i suoi sospetti erano fondati o meno.


Tuttavia, nel momento in cui il suo senso divino stava per toccarlo, la base di coltivazione di Han Qinglei eruppe con l’aura dell’avanzamento. Dei colori illuminarono i dintorni e il vento iniziò ad ululare e presto, il potere della grande Porta del Reame Antico iniziò a discendere, disperdendo il senso divino di Meng Hao.


Anche se tutto questo sembrava una coincidenza, si allineava tutto con il suo sospetto, Tutto sembrava essere chiaro. Infatti, era ora in grado di vedere che nulla di quello che stava succedendo era una coincidenza, infatti… era l’opposto!


Il corpo di Meng Hao si sfocò all’improvviso mentre si lanciava contro Han Qinglei, mentre la base di coltivazione di quest’ultimo si innalzava rapidamente avvicinandosi al Reame Antico. Vedendo che Meng Hao si stava avvicinando, Han Qinglei strinse i denti e anche se stava avanzando nella coltivazione, eseguì un incantesimo e scosse il dito verso Meng Hao. Immediatamente, apparvero delle ossa bianche illusorie, le quali si lanciarono contro Meng Hao.


Dietro le ossa c’era una Ruota magica del Tempo, un altro rilascio della magia dell’Eccelso. Numerose abilità magiche vennero lanciate tutte contro Meng Hao.


Echeggiarono dei rimbombi, ma Meng Hao non si fermò nemmeno per un istante. Scosse la sua mano destra invocando il Ponte dell’Eccelso. Poi arrivò la furiosa Essenza della Fiamma Divina, la quale spazzò in ogni direzione. Le ossa bianche illusorie vennero distrutte e la magica Ruota del Tempo venne fatta a pezzi.


Allo stesso tempo, Han Qinglei piegò la testa all’indietro e ruggì, facendo discendere un fulmine azzurro che si fuse con il suo corpo. Poi estese la sua mano destra e lo scagliò contro Meng Hao.


Questo gesto fece esplodere il suo intero braccio in una nube di sangue e interiora. Sorprendentemente, una saetta azzurra ricolma di sangue si lanciò fuori dai resti del suo braccio distrutto. Invece di lanciarsi contro Meng Hao, però, esplose, trasformandosi in uno scudo azzurro che circondò Han Qinglei, la statua e l’intera montagna.


Nello stesso momento in cui il fulmine azzurro si trasformava in uno scudo, Han Qinglei piegò la testa all’indietro e ruggì. L’energia dell’avanzamento si fece sempre più forte e in alto, l’energia dei Cieli e della Terra si fuse formando qualcosa che sembrava un’enorme porta.


“Non puoi farmi nulla adesso, Meng Hao!” urlò Han Qinglei, ridendo sonoramente.


Tuttavia, nel momento esatto in cui le sue parole echeggiarono, Meng Hao strizzò il suo occhio destro nove volte, facendo sciogliere la pietra stellare al suo interno che poi andò a ricoprire il suo intero corpo. Nello spazio di alcuni attimi di respiro, si trasformò in un pianeta.


Non era altro che la magia Daoista del Clan Fang… Trasformazione Stellare con Un Pensiero!


L’apparizione improvvisa di questa tecnica fece spalancare gli occhi di Han Qinglei. Non aveva visto Meng Hao usarla nel loro precedente incontro e ora, il suo cuore iniziò a martellargli nel petto. Prima che potesse fare qualcosa in risposta, Meng Hao nella sua forma planetaria si lanciò verso di lui come una meteora. Tutto quello che si ergeva sulla sua strada era come legno marcio, quindi immediatamente andò ad abbattersi sullo scudo di fulmini azzurri.


Risuonò un’enorme esplosione mentre lo scudo veniva fatto a pezzi e Meng Hao si faceva strada al suo interno. Il pianeta scomparve e Meng Hao apparve ancora una volta con la sua forma normale, direttamente di fronte ad Han Qinglei. Immediatamente, la sua mano si lanciò come una serpe che si andò ad attorcigliare intorno al collo di Han Qinglei.


“Era consapevole dal principio che il tuo cosiddetto avanzamento sarebbe fallito… infatti, non eri mai stato intenzionato a compiere un avanzamento nella coltivazione!”


“Questo perché questa non è nemmeno la tua vera forma. Non sei altro che un clone!”


“Hai cercato di nascondermi la cosa tramite l’aura dell’avanzamento, inoltre, hai tenuto il mio senso divino bloccato all’esterno del tuo scudo in modo che non potessi scoprire la verità.”


“Anche se lo hai capito che cambia?!” disse Han Qinglei, ridendo sonoramente, la sua espressione era una di derisione. “Il vero me stesso è scappato da tempo! Non sarai in grado di trovarlo a breve. Inoltre, non hai nemmeno il tempo di andarlo a cercare!”


Nessuno nella Schiera era debole, ne in termini di base di coltivazione ne in termini di intelligenza!


“Questo perché hai intenzionalmente attirato altri coltivatori della Schiera qui, vero?” Disse Meng Hao con freddezza. “Con il Sigillo del Mondo dell’Ottava Nazione qui come esca, oltre che il sigillo della Nona Nazione, gli altri membri della Schiera cercheranno di uccidermi, dandoti l’opportunità di scappare.”


Il suo tono era tranquillo e le sue parole tranquille. Han Qinglei era stato in precedenza alquanto compiaciuto del suo piano, ma all’improvviso, iniziò a percepire una brutta sensazione. Meng Hao aveva decisamente sorpassato ogni sua aspettativa.


“Tu…” Era sul punto di continuare a parlare quando all’improvviso, la pressione che gravava sull’Ottava Nazione si fece ancora più intensa, quasi il doppio. Poteva significare solo una cosa: un altro coltivatore della Schiera era entrato nell’Ottava Nazione.


L’espressione di Meng Hao era la stessa di sempre mentre stringeva la sua mano destra con ferocia. Il clone di Han Qinglei esplose in pezzi all’istante, venne completamente distrutto!


L’inseguimento e la successiva distruzione del clone di Han Qinglei era stata eseguita velocemente e in modo pulito. Meng Hao scosse la sua mano destra, ignorando tutto quello che stava accadendo nel cielo dietro le sue spalle, al contrario si diresse verso la statua, allungandosi verso la fiamma del Sigillo del Mondo nella mano della statua in modo da afferrarla!


In quell’istante, una voce profonda echeggiò come un tuono, ricolma di intento omicida e una sobria dignità.


“Non spetta a te prenderla! Toccala e estirperò il tuo intero clan!”


In concomitanza alla voce, ogni cosa iniziò a tremare e un grande vento si innalzò all’improvviso. Le nuvole si aprirono rivelando un carro da guerra che emanava una luce nera come fosse una volontà di sterminio. Irradiava un’aria dominante e una pressione intensa mentre rombava in basso dal cielo.


Il carro sinistro veniva trascinato da un 1.000.000 di anime, le quali stavano tutte urlando ferocemente, scuotendo l’intero campo di battaglia. Mentre il carro si avvicinava, si diffuse una tenebra come quella della notte, che ricoprì ogni cosa.


Nel carro si trovava un giovane uomo vestito di bianco con lunghi capelli neri e di bell’aspetto. Sembrava minaccioso, anche se non era arrabbiato, sembrava quasi come se fosse appena emerso dalle Fonti Gialle, un imperatore della morte che conduceva un 1.000.000 di anime dei morti in battaglia.


Ogni parola che pronunciava echeggiava come un tuono, che poi si abbatteva nelle orecchie di Meng Hao. La sua semplice voce fece scuotere la Montagna dell’Aura Nazionale dell’Ottava Nazione; si diffusero delle voragini e la montagna sembrò essere sul punto di collassare.


Meng Hao iniziò a ridere mentre guardava in alto il carro da guerra. Poi il suo sorriso si fece freddo e disse: “Estirpare il mio intero clan? Non ne sei degno!”


Mentre parlava, le sue mani raggiunsero il Sigillo del Mondo… e lo afferrarono!
                                


                                



