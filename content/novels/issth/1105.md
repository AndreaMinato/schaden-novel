---
weight: 11050
title: Capitolo 1105 - Cos’hai Appena Detto?
pubDate: 2025-03-20T11:49:56.689Z
tags:
    - issth
---


La distruzione del cielo divenne sempre più evidente: i varchi e le increspature si crearono e chiusero rapidamente, lasciandosi dietro quelle che sembravano cicatrici. Non sembrava ci fosse nulla di straordinario riguardo Meng Hao, eppure era improvvisamente diventato un’incredibile figura, simile ad un gigante che si trovava allo stesso livello dei Cieli.


Un’aura terrificante si innalzò da lui quando fece il sesto passo e rilasciò il sesto pugno!


Era di nuovo un Pugno del Supplizio, il colpo dell’Auto-Immolazione; ad ogni modo, il colpo venne dato in modo ancora più diretto di prima e la prepotenza dell’energia di Meng Hao sembrò fondersi con il Cielo e con la Terra.


Quando giunse il colpo, Lin Cong si lasciò sfuggire un urlo straziante. Si morse la lingua e sputò una boccata di sangue, che poi si trasformò in delle maestose Fonti Gialle che vorticarono in ogni direzione.


Quando le Fonti Gialle vennero distrutte si sentirono dei grandi boati; Meng Hao era leggermente ferito, eppure l’intento omicida nei suoi occhi non era diminuito.


“L’ultimo passo!” disse, facendo il settimo passo all’unisono con la distruzione delle Fonti Gialle.


Era come se l’intero molto si fosse fermato, rimpiazzato da Meng Hao. Con l’aiuto del venti percento del flusso di qi della Sfera del Vortice di Vento Meng Hao riuscì a fondersi con le terre, come se fosse l’incarnazione del volere del Cielo!


Il mondo intero iniziò ad andare in pezzi: Meng Hao era come uno spirito divino che rappresentava il volere del Cielo, ed era diventato la sua incarnazione fondendosi con Cielo e Terra!


Il suo piede toccò terra e fu come se i Cieli schiacciassero ciò che era sotto di loro. Il suo pugno era come Cielo e Terra e stava distruggendo tutte le creature viventi. Era come se Meng Hao fosse l’entità più rispettata del creato.


Quello perché… era il Pugno dello Sterminio degli Dei!


Quando il Pugno dello Sterminio degli Dei venne rilasciato, i coltivatori della Schiera nelle altre nazioni che stavano guardando la battaglia sussultarono. Avevano osservato lo slancio terrificante di Meng Hao crescere ad ogni passo, avevano visto svilupparsi la sua selvaggia e Diabolica energia, avevano assistito al suo stile di combattimento arrogante. Aveva lasciato una forte impressione su tutti quanti, e li aveva fatti tremare di meraviglia.


Il coltivatore della Schiera dalla Prima Montagna, il giovane vestito di bianco, sentì i propri occhi allargarsi quando un’espressione di stupore gli si dipinse sul viso. Il modo di combattere di Meng Hao lo aveva lasciato meravigliato. Meng Hao prendeva l’iniziativa e continuava ad andare avanti, distruggendo tutto quello che si trovava di fronte come se si trattasse di erbacce.


Tutti i coltivatori della Schiera erano rimasti completamente senza parole già dal suo primo colpo!


“Che razza di primo colpo è quello?”


“Potrebbe non essere poi così impossibile per lui uccidere Lin Cong in soli sette passi!”


“Questo Meng Hao è davvero incredibilmente forte! Han Qinglei non era alla sua altezza, e sembra che anche Lin Cong verrà sconfitto… potrebbe essere qualificato per competere per il primo posto tra i coltivatori più potenti della Schiera!”


A quel punto Lin Cong eseguì un incantesimo a due mani e poi allungò le braccia di fronte a sé.


“Sacro Teschio del Requiem!” ruggì. Incredibilmente, apparve una magia dell’Eccelso: un enorme teschio dorato.


La superficie del teschio era coperta di diversi simboli magici, incisi in modo da sembrare racchiudere un volere di morte che piangeva tutti gli esseri viventi.


Il Sacro Teschio del Requiem era la magia dell’Eccelso di Lin Cong. Avendo raggiunto l’illuminazione di quel teschio, era capace di creare una magia dell’Eccelso e per questo di entrare nella Schiera dell’Eccelsa del Sogno Marino!


Diventare parte della Schiera aveva completamente cambiato il suo destino, permettendogli di diventare la punta di diamante della Quarta Montagna.
Con l’aiuto segreto di Ksitigarbha era sopravvissuto a numerose prove mortali e aveva difeso la sua posizione nella Schiera.


Tutte quelle numerosissime battaglie gli avevano dato il completo controllo della sua magia dell’Eccelso, un potere che gli permetteva di guardare nel futuro della battaglia!


Era capace di trovare le debolezze in tutte le magie Daoiste ed era anche capace di predire quello che avrebbero fatto i suoi avversari. Avrebbe poi usato quelle informazioni a suo vantaggio: ancora più incredibile per i suoi avversari era che poteva avere visioni sul loro futuro.


Per questo, e grazie ai consigli e alle indicazioni dategli da Ksitigarbha, il cammino dell’Immortalità che aveva intrapreso era essenzialmente lo stesso di Ksitigarbha! Era un cammino dell’Immortalità unico, un po’ come uscire dalla morte per lanciarsi in una nuova vita!


Comunque, la sua magia dell’Eccelso richiedeva un dispendio di energia mentale non indifferente, e per questo la usava raramente. Però, essendo stato messo all’angolo dallo stile arrogante di Meng Hao, non aveva avuto scelta se non quella di utilizzare la sua magia dell’Eccelso.


Ad ogni modo, non appena rilasciò la magia dell’Eccelso del Sacro Teschio del Requiem, l’espressione di Lin Cong divenne indecifrabile. L’unica cosa che vide nella sua visione era che non c’era modo per lui di sfuggire alla forza del primo colpo di Meng Hao.


Non c’erano vie d’uscita!


Non c’erano lacune!


Era stato persino capace di determinare che dopo il primo colpo di Meng Hao, non avrebbe pianificato di colpirlo con abilità divine o tecniche magiche. Era come se… Meng Hao fosse totalmente sicuro che il suo pugno e che quel passo avrebbero distrutto Lin Cong!


“Com’è possibile?” pensò, mentalmente scosso. Cercò di farsi indietro ma l’intento omicida di Meng Hao esplose, come se il Pugno dello Sterminio degli Dei fosse capace di distruggere tutte le cose viventi nel Cielo e nella Terra!


Avrebbe colpito Lin Cong e non c’era nulla che si potesse fare al riguardo.


Dagli occhi di Lin Cong colarono lacrime di sangue. Dopo aver esaurito la sua energia mentale per usare la magia dell’Eccelso in un momento così critico, era stato capace di sbirciare un po’ nel futuro.


L’unico risultato di quella breve visione aveva sconvolto Lin Cong.


Non aveva tempo per pensare. Con gli occhi iniettati di sangue, lanciò con cattiveria il Sacro Teschio del Requiem in avanti per cercare di bloccare il primo colpo di Meng Hao.


Meng Hao non aveva perso nemmeno un po’ di slancio. Era aiutato dal volere del Cielo e della Terra, quindi non importava cosa gli avrebbe bloccato la strada: qualunque cosa fosse, sarebbe stata spazzata via con facilità. Non c’era nulla che potesse fermare la sua crescente energia.


Questo perché il Pugno dello Sterminio degli Dei di Meng Hao era supportato dal flusso di qi della Sfera del Vortice di Vento, e stava utilizzando il volere del Cielo e della Terra al suo massimo potere assoluto!


Qualunque cosa sarebbe stata ridotta in poltiglia da quel pugno.


ROOOOOAAARRR!


Il Pugno dello Sterminio degli Dei di Meng Hao si scontrò con il teschio dorato, facendo riecheggiare il boato in lontananza. Il teschio tremò ed esplose in mille pezzi, permettendo al pugno di Meng Hao di atterrare sul petto di Lin Cong.


Si sentirono degli scricchiolii e Lin Cong rilasciò un urlo raccapricciante. Il suo corpo cadde all’indietro come un aquilone a cui hanno tagliato il filo.
Tutte le ossa del suo corpo si spezzarono e in un battito di ciglia, esplose. Il suo petto si trasformò in una fontana di sangue che si diffuse in tutte le direzioni finchè il suo corpo non venne distrutto, ad eccezione della testa.


A quel punto, tutti gli spettatori della Sfera del Vortice di Vento erano completamente scioccati, pieni di ondate di meraviglia. Assistere a qualcosa del genere, pochi istanti prima, sarebbe stato considerato impossibile e la cosa aveva portato ad un doppio stupore.


Nella Prima Nazione, il coltivatore della Schiera dalla Prima Montagna, il giovane dalla veste bianca, era rimasto seduto a gambe incrociate. Ora era in piedi e guardava lo schermo insieme a tutti i suoi seguaci, le cui facce erano ricoperte di sconcerto.


Conoscevano tutti Lin Cong, e per quello la scena che si stava svolgendo davanti ai loro occhi era completamente incredibile.


“Lui… ce l’ha fatta davvero!” sussultarono i seguaci.


Il coltivatore della Schiera dalla Prima Montagna guardò lo schermo e sorrise, anche se era un sorriso glaciale.


I suoi occhi brillarono di una forte luce quando disse: “Questo tizio è qualificato per battersi contro di me.”


Nella Seconda Nazione, sulla Montagna dell’Aura della Nazione, tutto era congelato. Innumerevoli fiocchi di neve vorticavano attorno all’uomo che stava seduto sul vertice della montagna. Indossava una veste blu ed era il coltivatore della Schiera dalla Seconda Montagna. I suoi tratti erano freddi ma i suoi occhi si spalancarono quando guardò lo schermo di ghiaccio di fronte a lui, con l’immagine di Meng Hao su di esso.


Sembrava calmo all’esterno, ma dentro era profondamente scosso.


Nella Terza Nazione si stava svolgendo una strana scena. Cento coltivatori sedevano a gambe incrociate sulla Montagna dell’Aura della Nazione. A capo di essi c’era un uomo di mezza età che indossava una veste imperiale: il suo volto era molto cupo e sinistro.


“Questo Meng Hao è una variabile inserita dal Signore Imperiale del Vortice di Vento…?”


Il coltivatore grassoccio della Schiera dalla Quinta Nazione, il giovane ragazzo nella Sesta Nazione e il terribile giovane della Settima Nazione guardarono la scena con cuori tremanti ed espressioni contorte.


Prima, non pensavano che Meng Hao avrebbe potuto uccidere Lin Cong con una manciata di passi, ma ora che avevano assistito personalmente alla battaglia avevano visto il potere arrogante di Meng Hao e il suo stile. Questo si trasformò in un pressante peso sui loro cuori.


Ora, non uno solo di loro osava sottovalutare Meng Hao. Anche se avevano bramato i suoi due Sigilli del Mondo, in quel momento erano obbligati a considerare il rischio associato al tentare di prenderli.


Si poteva dire che la battaglia di Meng Hao avesse intimidito completamente i coltivatori della Schiera della Sfera del Vortice di Vento.


Mentre i coltivatori della Schiera venivano scioccati da Meng Hao, il corpo di Lin Cong esplose nell’aria sopra l’Ottava Nazione. Proprio quando la sua testa sembrava sil punto di esplodere, per ucciderlo nel corpo e nello spirito, una luce dorata iniziò a brillare dal teschio dorato. Si trasformò in un vortice dorato che circondò la testa di Lin Cong, come per teletrasportarla altrove.


C’era ancora un po’ di forza vitale nella testa di Lin Cong, grazie al suo particolare modo di praticare la coltivazione. Fintanto che aveva la sua testa, poteva riprendersi, anche se tutto ciò aveva un caro prezzo che includeva la caduta della propria base di coltivazione.


Proprio quando stava per teletrasportarsi altrove, l’energia di Meng Hao si alzò improvvisamente più di prima e disse: “Pensi di potertene andare? Sterminio!”


Quelle parole erano state dette con calma, ma in quel momento apparve un’enorme piede che sembrava offuscare il cielo intero e quando apparve iniziò ad abbassarsi su Lin Cong, distruggendo la legge naturale e l’Essenza!


Quello era il potere finale dei Sette Passi di Dio!


I primi sette passi erano stati solo uno sviluppo dello slancio e dell’energia, che aveva portato a quell’esplosivo attacco.


Un’intensa sensazione di crisi mortale riempì Lin Cong. Aveva sperimentato sentimenti simili prima di allora, ma quella era la sensazione più intensa che avesse mai provato. Anche la sua battaglia contro il coltivatore della Schiera dalla Prima Montagna non era stata così incredibile e terrificante.


Non c’era stato modo per lui di immaginare che Meng Hao sarebbe stato così potente!


Quando vide il piede discendere su di lui, realizzò di non avere tempo per completare il teletrasporto.


Sapeva di stare per morire, per cui lanciò un potente ululato che riecheggiò in ogni direzione.


“Meng Hao, se muoio io, allora morirà anche Xu Qing!” Quelle parole entrarono nelle orecchie di Meng Hao con il fragore di mille rombi di tuono. [1]




“Cosa hai appena detto?” Il suo cuore iniziò a battere come non gli era mai successo, facendo diventare instabile la sua abilità divina. L’enorme piede nel cielo tremò e, a causa della sua instabilità mentale, il suo slancio vacillò e la sua energia iniziò a vanificarsi.


Prima di lasciare il Pianeta del Paradiso Meridionale aveva chiesto a suo padre di Xu Qing. Fang Xiufeng gli aveva detto di aver lasciato del volere divino a Xu Qing per proteggerla durante la reincarnazione. Scoprire la sua ultima destinazione quando era reincarnata era una questione di fortuna e tempismo, ma Fang Xiufeng gli aveva assicurato di non doversi preoccupare.


Ancora adesso, e dopo che erano passati così tanti anni, Meng Hao continuava comunque a preoccuparsene ogni tanto. Il suo piano originale era stato quello di aspettare finché non avesse lasciato il Mondo del Dio dei Nove Mari, per poi tornare sul Pianeta del Paradiso Meridionale per scoprire qualcosa di più sulla situazione. Dopotutto, lei era sua moglie, la sua amata compagna. Anche se non pensava molto spesso a quella situazione, sentirsi dire quelle parole da Lin Cong aveva riempito la mente di Meng Hao di ondate di shock.


NOTE:


1. Lin Cong parla con Xu Qing nel capitolo 1058.
                                


                                



