---
weight: 1106
title: Capitolo 1106 - Massacro nella Quarta Nazione!
pubDate: 2025-03-20T11:49:56.689Z
tags:
    - issth
---


Quando l’abilità divina di Meng Hao divenne instabile e bloccò la discesa del piede, la testa di Lin Cong trovò la sua occasione per scappare. Il vortice dorato ricoprì la sua testa e poi iniziò a girare velocemente. Alla fine, la testa di Lin Con scomparve.


Il vortice si trasformò poi in diversi granelli di polvere, che svanirono anch’essi.


L’espressione di Meng Hao si scurì quando guardò il punto dove era scomparsa la testa. La sua mente era ancora in preda ad ondate di sconcerto.
Non avrebbe permesso a nessuno di toccare il posto di Xu Qing nel suo cuore. Era il suo punto debole.


Xu Qing era sua moglie, e a lei si era votato davanti al Cielo e alla Terra. Aveva visto scomparire la sua bellezza mentre la teneva tra le braccia, l’aveva osservata quando la sua anima era entrata nel Fiume dell’Oltretomba. Si erano messi d’accordo per incontrarsi di nuovo una volta che si fosse reincarnata.


Meng Hao non avrebbe mai potuto predire che avrebbe sentito il nome di Xu Qing uscire dalla bocca di Lin Cong. Era qualcosa che aveva fatto brillare i suoi occhi di infinita freddezza.


Quello era stato il suo primo incontro con Lin Cong, e sapeva che era stata la prima volta anche per lui. Per questo… il fatto che Li Cong avesse pronunciato il nome di Xu Qing significava che doveva averla vista nella sua forma reincarnata.


Allora pensò al luogo da cui proveniva Lin Cong, e un brivido lo percorse.


“Questo significa che c’è un otto percento di possibilità che Xu Qing sia sulla Quarta Montagna! Ma come è possibile che Lin Cong sappia della mia relazione con Xu Qing?” allora pensò alla magia dell’Eccelso di Lin Cong, e all’aura familiare che aveva percepito, e capì ogni cosa.


Nella sua visione Lin Cong non aveva visto qualcosa che poteva usare per difendersi contro il Pugno dello Sterminio degli Dei, ma la connessione tra Meng Hao e Xu Qing!


Un momento dopo gli occhi di Meng Hao brillarono di intento omicida quando ricordò le parole di Lin Cong.


Se io muoio, morirà anche Xu Qing!


“Lin Cong, stai cercando la morte!” disse, guardando in alto. Allora fece un passo avanti. Non tornò alla Nona Nazione, ma piuttosto non esitò per un momento e si diresse alla Quarta Nazione.


In quel momento i Sigilli del Mondo non erano importanti e non lo era nemmeno il Monte del Sigillo Bianco. L’unica cosa importante erano gli indizi su Xu Qing, e quello che aveva appena detto Lin Cong.


Come sarebbe potuto tornare alla Nona Nazione senza chiarire quella faccenda? Anche se lo avesse fatto, il suo cuore sarebbe stato in confusione e non sarebbe stato capace di rimanere calmo.


I tuoni riempirono l’aria quando Meng Hao tagliò l’atmosfera sotto forma di raggio luminoso, volando come un fulmine. La polvere si alzò mentre aumentava la sua velocità, con intento omicida crescente.


Presto si ritrovò vicino al confine dell’Ottava Nazione. Non sarebbe entrato nella Settima Nazione, ma piuttosto si diresse verso la regione del tempio centrale. Dopo tutto, quello era il modo più veloce per raggiungere la Quarta Nazione.


Non aveva modo di sapere se Lin Cong avesse preso o meno quella strada, ma non aveva tempo di fermarsi a considerare le varie opzioni. Accelerò, lasciando presto l’Ottava Nazione ed entrando nella regione del tempio centrale.


Quando guardò in basso vide la feroce e sanguinosa battaglia e i numerosi soldati che la stavano combattendo. L’intera terra era coperta e impregnata di sangue.


Quando ci passò vicino a malapena ci gettò un occhio, perforando l’aria con uno slancio impressionante. Gli altri coltivatori della Sfera della Montagna e del Mare lo videro e ne rimasero immediatamente stupiti.


“Quello è Meng Hao!”


“Quello è il coltivatore della Schiera che viene dalla Nona Nazione, Meng Hao!”


“Perché è qui?”


Nonostante nessuna di quelle persone avesse visto la sua battaglia contro Lin Cong come avevano fatto gli altri coltivatori della Schiera, sapevano che aveva superato due dei tre record precedenti. Era qualcosa che li aveva riempiti di paura e stupore.


C’erano alcuni pazzi tra di loro la cui avarizia e ingordigia si era risvegliata non appena avevano messo gli occhi su Meng Hao. Da quello che avevano capito, se potevi uccidere qualcuno nella Schiera, allora potevi ottenere il marchio della Schiera.


Non molto tempo dopo che Meng Hao era entrato nella regione del tempio centrale, una spada sprintò nell’aria di fronte a lui. Il qi della spada era impressionante, colmo di un’aura micidiale, ed era apparentemente imbevuta di legge naturale, pronta a piantarsi nel collo di Meng Hao.


“Ti sei appena mostrato, perché stai scappando via?” disse qualcuno freddamente. L’attacco era stato fatto da un coltivatore di mezza età, ma non era l’unico aggressore. Due altri coltivatori si misero intorno a Meng Hao, da ogni lato.


In altre circostanze Meng Hao avrebbe desiderato dare loro la caccia e ucciderli, o anche solo ignorarli. Ma nel suo stato ansioso c’era solo un destino ad attendere quelli che gli mettevano i bastoni fra le ruote: morte immediata!


I suoi occhi erano rossi quando estese la mano per afferrare la spada volante che gli stava venendo incontro e per poi rilanciarla nella direzione da cui era venuta.


La velocità con cui si muoveva ora era di molto superiore a prima. Una forte energia spinse la spada in avanti. La spada stessa non poteva reggere la forza che la stava spingendo, e iniziò a frantumarsi, a partire dalla punta. Prima che potesse sgretolarsi fino a metà, però, si piantò così forte nella fronte del coltivatore che l’aveva lanciata che persino l’elsa gli passò attraverso.


La velocità era così indescrivibile che, nonostante la straordinaria base di coltivazione del coltivatore di mezza età, non era nemmeno riuscito a scansarla. Era morto sul colpo.


Quella scena fece sussultare gli altri due coltivatori, che fecero dei passi indietro.


Altri coltivatori stavano osservando da debita distanza e non cercarono minimamente di mettersi in mezzo al cammino di Meng Hao.


Siccome nessuno cercò di bloccarlo, Meng Hao si lanciò verso la regione del tempio centrale e raggiunse velocemente l’area che confinava con la Quarta Nazione.


Molti dei coltivatori dietro di lui lo guardarono con espressioni sconvolte.


“Ha davvero attraversato tutta la regione del tempio centrale?”


“Com’è possibile? La pressione lì è incredibile! La sventura cade su tutti quelli che ci entrano. Nemmeno gli altri coltivatori della Schiera oserebbero andarci, eppure… lui l’ha fatto!”


“Possibile… che sia accaduto grazie al venti percento di flusso di qi della Sfera del Vortice di Vento?” Tutti quanti erano rimasti senza parole nel vedere Meng Hao.


Nel frattempo la testa di Lin Cong apparve sulla Montagna dell’Aura della Nazione della Quarta Nazione. La testa appassì prontamente, facendo urlare Lin Cong. Delle vene bluastre comparvero su di essa e poi vene ed arterie si allungarono, uscendo dal suo collo.


Si allungarono sempre di più e costruirono la sagoma di un corpo. La sua faccia era molto pallida ma si morse nuovamente la lingua e ruggì. Dopo, le ossa iniziarono a formarsi dentro il suo corpo.


Un recupero come quello era incredibilmente doloroso e veniva ad un prezzo altissimo… un prezzo che a malapena poteva pagare. Inoltre avrebbe perso significativamente la sua base di coltivazione e sarebbe stato impossibile per lui recuperarla facilmente.


Comunque, tutto quello era meglio della morte.


“Meng Hao, non te la lascerò passare liscia!” ringhiò con espressione feroce. Quando il suo corpo si fu riformato, lanciò indietro la testa e ululò. Una rabbia velenosa apparve nei suoi occhi. Proprio come aveva sospettato Meng Hao, il suo Sacro Teschio del Requiem non gli aveva dato un indizio su come sopravvivere al pugno, ma gli aveva mostrato altro.


Aveva visto la Quarta Montagna, e Meng Hao, circondato da un mare di sangue e da montagne di cadaveri. Era come se Meng Hao fosse arrivato lì grazie ad un massacro senza fine.


Nella visione, aveva visto Xu Qing. Lei e Meng Hao si stavano guardando negli occhi e i loro sguardi erano dolci. La visione non lo aveva reso solo geloso, ma gli aveva dato anche l’opportunità che cercava.


“Più veloce, più veloce! Non so esattamente che tipo di relazione ci sia tra Xu Qing e Meng Hao, ma vedendo come è diventato nervoso, lei deve essere certamente il suo punto debole! Non appena ho detto il suo nome è come impazzito. Sta certamente venendo ad uccidermi!


Devo riprendermi in fretta per poter scappare!” strinse i denti mentre il suo corpo si rimetteva in sesto da solo. Il tempo passò. Trascorse più di un’ora, nella quale aveva continuato a pagare il suo caro prezzo per quel processo di recupero.


Quando il suo corpo riapparve completamente, tossì una grossa boccata di sangue: era incredibilmente debole, e aveva solo il sessanta percento della sua coltivazione di base.


Non era mai stato così debole da quando si era unito alla Schiera. Il suo volto era cinereo quando si allungò per afferrare il Sigillo del Mondo dalla statua. Successivamente, volò giù dalla Montagna dell’Aura della Nazione con occhi brillanti, quando improvvisamente venne circondato da quattro figure: erano i seguaci che aveva portato con sé nella Sfera del Vortice di Vento.


Dopo un momento di esitazione, nei suoi occhi comparve una scintilla di determinazione, e disse: “Attivate la Grande Magia dell’Alterazione Stellare!”
I suoi quattro seguaci non risposero. Comunque, il loro aspetto iniziò lentamente a cambiare finché non diventarono tutti come Lin Cong. Persino la loro aura sembrava la stessa.


Poi, si diressero ognuno in una direzione diversa.


Per quanto riguardava Lin Cong, scappò in un’altra direzione ancora.


Quasi nello stesso momento in cui i quattro seguaci di Lin Cong erano partiti, sulla Quarta Nazione gravò una fortissima pressione. Le terre tremarono e l’aria si distorse, e anche Lin Cong e i suoi quattro seguaci rabbrividirono.


“E’ qui! Come può essere stato così veloce!? E’ impossibile!” disse Lin Cong, a bocca aperta. Rilasciò immediatamente una magia segreta, disperdendo la propria aura e fuggendo alla massima velocità.


L’intento omicida di Meng Hao infuriò quando entrò nella Quarta Nazione. Mandò subito il suo senso divino a scandagliare la zona e, in un battito di ciglia, avvertì le cinque auree. Si accigliò e poi si diresse velocemente verso la più vicina.


Le esplosioni riecheggiarono per tutta la Quarta Nazione. Ci volle solo il tempo di una decina di respiri per raggiungere la fonte di una delle auree di Lin Cong, e quello che trovò fu un coltivatore che sembrava Lin Cong ma che non lo era.


Non appena il coltivatore lo vide, la sua espressione crollò e si fece indietro. Meng Hao mosse un dito per usare l’Ottava Maledizione del Sigillo del Demone, bloccando sul colpo l’uomo.


Poi, il suo intero mondo venne capovolto dal palmo della mano di Meng Hao, che si appoggiò sulla cima della sua testa.


“Ricerca dell’Anima!” la voce di Meng Hao era fredda come il vento d’inverno. Quando soffiò nelle orecchie del coltivatore, la testa dell’uomo si riempì di un dolore indescrivibile. Iniziò a tremare e poi urlò.
                                


                                



