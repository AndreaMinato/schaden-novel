---
weight: 11070
title: Capitolo 1107 - Obiettivo, Numero uno della Schiera!
pubDate: 2025-03-20T11:49:56.689Z
tags:
    - issth
---


Il volto del coltivatore si contorse, e risuonarono in tutte le direzioni delle urla di dolorew. Tutti coloro che le udirono ne rimasero profondamente scioccati, e potevano a mala pena immaginare come fosse possibile sperimentare un dolore tale. Era una sensazione quasi indescrivibile. [1]


Per rendere l’idea, era come ritrovarsi con una mano nel cervello che rovistava con violenza al suo interno. Il sangue spruzzò dalla bocca del coltivatore, e divenne improvvisamente rigido come una tavoletta di legno. Era morto.


Nonostante fosse morto, il suo cadavere rimase lì dov’era, a contatto con la mano di Meng Hao, e non cadde a terra.


Nel giro di qualche secondo, gli occhi di Meng Hao s’illuminarono.


“Lin Cong, huh…? Quindi hai trasformato i tuoi quattro seguaci in tuoi alter ego, per cercare di giocarmi un brutto tiro!” Abbassò la mano, e il cadavere del coltivatore cadde. Prima che potesse toccare terra, Meng Hao era già sfrecciato lontano.


Inviò il suo senso divino in per realizzare una vasta perlustrazione, in cerca della vera forma di Lin Cong. Tuttavia, la tecnica magica di Lin Cong era strana, e Meng Hao non vi trovò alcun punto debole. Le restanti quattro figure sfrecciarono rapidamente in direzioni diverse. Un altro strano fatto era che le loro aure si stavano lentamente dissolvendo. Non ci sarebbe voluto molto prima che divenissero totalmente impercettibile al senso divino di Meng Hao.


Il piano originale di Lin Cong era stato quello di assicurarsi che non vi fosse alcuna aura che Meng Hao potesse individuare. Se avesse impiegato il suo tempo a cercare, al peggio, avrebbe trovato i quattro coltivatori con i quali aveva scambiato il proprio corpo.


Tuttavia, Lin Cong non avrebbe mai potuto prevedere che Meng Hao sarebbe arrivato così rapidamente nella Quarta Nazione. Anziché attraversare tutte le altre nazioni, aveva infatti scelto di sorvolare direttamente il tempio centrale.


In questo modo si era formata una falla nel piano!


Ad ogni modo, fino quando avesse perso tempo, non sarebbe stato un problema. Meng Hao si schiarì la voce con freddezza. Dette un colpetto alla sua borsa da trasporto, dalla quale fuoriuscirono numerosi imp-baccello nero, che si dispersero ovunque strillando. Sembravano fulmini di luce nera, che irradiavano un’aura omicida.


Comandati dal senso divino di Meng Hao, si lanciarono all’inseguimento, mentre Meng Hao non fece nulla. Non inseguì nessuno. Si limitò a fluttuare semplicemente sopra alla Quarta Nazione, equidistante da tutte le versioni in fuga di Lin Cong.


Il suo metodo per determinare quale fosse il vero Lin Cong era semplice. Avrebbe semplicemente aspettato di vedere cosa sarebbe successo quando gli imp baccello nero avessero cercato d’impossessarsi delle quattro diverse figure. Che fallissero o avessero la meglio non aveva importanza, in ogni caso ne avrebbe ottenuto degli indizi.


Presto, alzò lo sguardo.


“Ci siamo!” disse, svanendo.


Nel frattempo, vicino al confine tra la Quarta e la Terza Nazione, si trovava Lin Cong, con un’espressione torva sul volto. Era circondato da oltre dieci imp-baccello nero urlanti, che cercavano di impossessarsi di lui.


“Cosa sono questi cosi!?” la base di coltivazione di Lin Cong era notevole, ma in quel momento, disponeva solo del sessanta per cento della sua forza. E la tecnica degli imp-baccello nera era bizzarra. In caso di fallimento, si trasformavano in un perforante attacco del senso divino, contro il quale in quel momento Lin Cong stava lottando disperatamente. Fu inondato da una profonda sensazione di pericolo, ed iniziò a tremare.


Via via che la sensazione di morte imminente si faceva più forte, tremava sempre più violentemente.


“NON morirò qua!!” Colmo di rimpianto, rilasciò un vento possente per spazzare via quegli imp-baccello nero, apparentemente immortali. Poi digrignò i denti e, nonostante non fosse nel pieno delle sue forze, rilasciò ancora una volta la sua magia dell’Eccelso!


Il Sacro Teschio del Requiem si materializzò di fronte a lui, non con lo scopo di attaccare gli imp-baccell nero, bensì per cercare di trovare un modo per uscire da quella situazione!


Lin Cong impallidì quando si rese conto che non vi era alcuna via di uscita.


“Impossibile! Il Cielo non blocca mai tutte le vie! C’è sempre una speranza in ogni situazione!” Con un’espressione malvagia che scintillava nei suoi occhi, si morse la punta della lingua, cosa che fece rapidamente rinsecchire il suo corpo. I capelli gli divennero addirittura bianchi.


Ce la mise tutte, sacrificando persino la sua giovinezza nel tentativo di utilizzare la sua magia dell’Eccelso per evadere da quel pericolo.


Si udirono dei boati e il corpo di Lin Cong continuò a rinsecchirsi fino a quando, finalmente, trovò ciò che stava cercando nel Sacro Teschio del Requiem. Quando lo vide, rimase senza fiato, poi scoppiò in una risata fragorosa e si dette un colpo sul petto. Ne fuoriuscì un’enorme grumo di sangue, che si spiaccicò poi a terra.


Sfrecciò attorno, ridendo sempre più forte e con un’espressione di determinazione dipinta sul volto. Spinse poi il dito dentro la sua fronte, facendo tremare tutto il suo corpo. Gli si annebbiò improvvisamente la vista, ma presto tornò a vedere chiaramente. Gettò uno sguardo al Sacro Teschio del Requiem e si rese conto di aver perso alcuni ricordi. Si fece serio, e si allontanò.


Non ci volle molto prima che gli imp-baccello nero tornassero a circondarlo. Allo stesso tempo, non troppo lontano, apparve un lungo raggio di luce che irradiava desiderio omicida.


“Lin Cong!” ruggì Meng Hao con voce tuonante, colma di forza celeste, facendo tremare Lin Cong. Il suo senso divino conteneva il venti per cento del flusso di qi della Sfera del Vortice del Vento, cosa che faceva sì che la sua voce fosse un tuono proveniente dai Cieli, e che il suo corpo fosse circondato da un lago di luce.


Lin Cong rimase quasi assordato dalla voce di Meng Hao. La testa iniziò a girargli e il sangue gli spruzzò dalla bocca. Da quando aveva recuperato il suo corpo, aveva posseduto solo il sessanta per cento della sua base di coltivazione originale, cosa che rendeva molto difficile utilizzare la magia dell’Eccelso. Sacrificare la sua giovinezza e la sua forza vitale come aveva appena fatto fece ulteriormente diminuire la sua base di coltivazione, fino ad arrivare al trenta per cento della sua forza originale.


Non aveva importanza quanto fosse stato forte in precedenza. Con una base di coltivazione come quella, era come una candela esposta al vento. La sola voce di Meng Hao era sufficiente a fargli tremare il cuore e fargli spruzzare il sangue dalla bocca. Non c’era nulla che potesse fare per contrattaccare.


Tutto ciò che poteva fare era urlare miseramente, ed alzare gli occhi ricolmi di un’espressione ostinata.


Odiava Han Qinglei, ed odiava il fatto che avesse avidamente cercato di appropriarsi del Sigillo del Mondo dell’Ottava Nazione, con un esito a dir poco disastroso.


Odiava anche il destino. La velocità dell’inseguimento da parte di Meng Hao aveva rovinato tutte le sue preparazione. Sarebbe bastata un’altra ora, e sarebbe scomparso senza lasciare traccia.


Ma adesso, era tutto diverso, e non poteva farci niente.


“I Cieli vogliono distruggermi? Beh, non ho intenzione di uccidere per mano tua, Meng Hao!” Lin Cong scoppiò a ridere, una fragorosa, stridula risata.


“Vuoi sapere tutto su Zu Qing, allora…fatti avanti!” urlò mentre fluttuava a mezz’aria. “Ricerca nella mia anima se vuoi, raschia via le informazioni dal mio cervello! Non mi interessa!


“Voglio solo che tu mi conceda una morte onorevole!” Faceva parte della Schiera, la sua forza era inferiore solo ad i coltivatori della Schiera della Prima Montagna.


Era un sole infuocato nella Quarta Montagna, ed era una persona orgogliosa. Anche se sarebbe morto, voleva lasciare questo mondo con onore!


Meng Hao sfrecciò verso di lui come un fulmine. Senza la minima esitazione, allungò la mano e la pose sulla testa di Lin Cong.


Meng Hao non avrebbe creduto a niente di ciò che Ling Cong potesse dirgli su Xu Qing; doveva vederlo lui stesso!


Liberò la sua magia della Ricerca dell’Anima, riversando il suo senso divino nel cervello di Lin Cong. Nella sua mente si susseguirono immagini della vita di Lin Cong, fino a quando vide finalmente XU Qing!


In realtà non era proprio come prima di reincarnarsi. Non era la donna più bella del mondo, ma il suo volto era inciso per sempre nel cuore di Meng Hao.


Lin Cong tremò per il dolore indescrivibile. Strinse i denti, e non emise alcun lamento. I suoi occhi iniziarono ad annebbiarsi, il corpo tremava. Tuttavia, il suo subconscio…voleva onore!


Poco dopo, Meng Hao spostò la mano, e il sangue spruzzò dalla bocca di Lin Cong. Il suo volto era inespressivo, il corpo ancora tremante. Della sua mente non restava più nulla, l’unica cosa che aveva conservato… era il suo onore.


Meng Hao non disse nulla. Adesso sapeva che quando Lin Cong aveva detto che Xu Qing sarebbe morta se lui fosse morto, era stata una menzogna. In realtà, Meng Hao era giù giunto a tale conclusione ben prima.


Gettò un altro sguardo a Lin Cong, poi allungò la mano e lo colpì sulla fronte. Una forza spaventosa lo attraversò, spazzando via ogni traccia di vita rimasta. Lin Cong tremò, e per un attimo, i suoi occhi divennero luminosi e lucidi. Poi li chiuse… e morì.


Il suo cadavere cadde a terra, ma Meng Hao si appropriò della sua borsa da trasporto. Al suo interno, vi era il Sigillo del Mondo della Quarta Nazione.


“Qing’er…” mormorò, “quindi, sei un discepolo di Ksitigarbha, della Quarta Montagna…


“Aspettami, Qing’er. Una volta che sarò uscito dalla Sfera del Vortice del Vento, verrò da te!” Poi si girò e scomparve in un lampo.


Abbandonò la Quarta Nazione, sorvolando ancora una volta la regione del tempio centrale ed entrando nella Nona Nazione. Improvvisamente, il suo corpo fu attraversato da un tremito, e si girò verso la Quarta Nazione.


“C’è qualcosa che non va! Ho ucciso il coltivatore della Schiera della Quarta Montagna. Stando alla legge naturale della Sfera del Vortice del Vento, non dovrei essere premiato per aver superato il record precedente…?” Lasciò un attimo da parte i suoi pensieri su XU Qing, e ripercorse tutto ciò che era successo con Lin Cong. Alla fine, spalancò gli occhi.


Poi colpì la sua borsa da trasporto ed estrasse una promessa di pagamento. Dopo averla osservata attentamente, confermò che si trattava della promessa di pagamento di Lin Cong, e sorrise improvvisamente.


“Queste persone meritano decisamente di far parte della Schiera. Han Qinglei aveva i suoi schemi, e Lin Cong i suoi piani. Sembra che ucciderli per davvero non sarà semplice.


“Quindi, non sei morto, Lin Cong. Tuttavia, non hai possibilità di raggiungere una posizione importante qui nella Sfera del Vortice del Vento. Sarai obbligato a nasconderti da me, non oserai nemmeno mettere la testa fuori!


“Potrò non essere in grado di stanarti ed ucciderti, ma ho trucidato il tuo cuore. Vi ho radicato un’ombra, assicurandomi di diventare il tuo Diavolo interiore!


“Non sei il primo, e non sarai nemmeno l’ultimo. La Sfera del Vortice del Vento… è il luogo in cui io, Meng Hao, raggiungerò una posizione di rilevo nella Nona Montagna e Nono Mare! Diventerò una persona importante all’interno della Schiera!


“Quando lascerò questo posto, lo farò in qualità di…numero uno nella Schiera!” Non tornò nella Quarta Nazione per proseguire la ricerca di Lin Cong. Che Lin Cong fosse ancora in vita o meno non gli interessava più. Considerando lo status attuale di XU Qing nella Quarta Montagna, non era certo qualcuno da prendere sottogamba.


Meng Hao sfrecciò nell’aria verso il Monte del Sigillo Bianco. Dopo tutti gli anni in cui aveva praticato la coltivazione, era stato solo durante quelle battaglie che era riuscito a crearsi poco a poco un proprio stile, predominante e unico nel suo genere.


NOTE:


1. Devo essere onesto a riguardo. Nella versione originale in cinese, si legge in realtà che la sensazione è indescrivibile. Tuttavia, la frase successiva ne fornisce una descrizione. Abbiamo quindi voluto inserire la parola “quasi” per assicurarci che avesse senso…
