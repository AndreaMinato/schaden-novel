---
weight: 11090
title: Capitolo 1109 - Che la Guerra della Schiera Inizi Sul Serio!
pubDate: 2025-03-20T11:49:56.689Z
tags:
    - issth
---


Mentre il Frutto del Nirvana veniva assorbito, lo scudo che proteggeva il Monte del Sigillo Bianco svanì, ma la luce irradiata da Meng Hao divenne invece più intensa. Fece un respiro profondo per poi staccarsi dal suolo della montagna e librarsi in aria.


Il vento imperversava su di lui, e nonostante gli agitasse capelli, la sua aura non ne era minimamente colpita. Era come se l’energia di Meng Hao non potesse essere neanche sfiorata dal vento, ed influenzasse invece l’intero mondo che lo circondava.


“Ho già completato l’illuminazione di tre Sigilli del Monto. Se voglio assorbire del tutto il Frutto del Nirvana… avrò bisogno di altri marchi del sigillo!” L’energia di Meng Hao salì alle stelle, il suo corpo traboccava di desiderio di battersi. I suoi occhi furono attraversati da un lampo di luce, poi sfrecciò lontano.


Una volta lasciata la Nona Nazione, il suo obbiettivo era quello di farsi strada nelle altre nazioni…per sconfiggere i rispettivi coltivatori della Schiera ed appropriarsi dei loro marchi del sigillo!


Avrebbe approfittato di quell’opportunità nella Sfera del Vortice del Vento per realizzare…la fortuna più grande che gli potesse capitare, ossia diventare…


Un Immortale Onniceleste!


Sarebbe diventato il numero uno della Schiera!


BOOM!


Si trasformò in un raggio di luce e sfrecciò qualche istante nel cielo. Prima che passasse il tempo necessario per far bruciare mezzo bastoncino di incenso, si fermò di colpo, e volse lo sguardo verso terra.


Si trovava ancora nella Nona Nazione quando notò in lontananza una nervatura di giada Immortale sepolta in profondità sotto terra. Il coltivatore umano della Sfera della Montagna e del Mare era ancora lì, e anche se non poteva vedere Meng Hao, Meng Hao sì che lo vedeva.


L’uomo appariva sopraffatto nella follia, completamente perso. Quando Meng Hao vide la giada Immortale, un sentimento di desiderio nacque nel suo cuore, ma la soffocò immediatamente.


“Amo il denaro, ma sono io il padrone di me stesso. Non lascerò mai che una cosa materiale abbia il controllo su di me!” disse con freddezza. Proseguì, e un suono di rottura sembrò rimbombare nella sua testa. Si girò e non prestò più attenzione a ciò che accadeva sotto di lui, sfrecciando lontano.


Negli ultimi sette giorni serviti a Meng Hao per ottenere l’illuminazione dei Sigilli del Mondo, i coltivatori della Schiera in altre parti della Sfera del Vortice del Vento erano piombati tutti in uno stato di caos a causa di alcuni avvenimenti scioccanti.


Il coltivatore della Schiera della Prima Nazione attaccò la Seconda Nazione, sconfiggendo il rispettivo coltivatore della Schiera. Riuscì a fuggire solo a costo di sacrificare una delle sue vite. Ovviamente, il Sigillo del Mondo della Seconda Nazione rimase totalmente indifeso, e venne sottratto dal coltivatore della Schiera della Prima Nazione, che abbatté completamente l’intera Montagna dell’Aura della Nazione per appropriarsene.


Dopo ciò, i coltivatori della Schiera della Quinta e Sesta Nazione combatterono l’uno contro l’altro. Fu una lotta così intensa da far tremare il Cielo e la Terra, entrambi rimasero feriti. In un momento cruciale, apparve il coltivatore della Schiera della Prima Nazione. Questi ignorò la montagna della Terza Nazione, per andare dritto dai due coltivatori della Schiera che stavano combattendo, e li affrontò.


Fu una battaglia sorprendente, e alla fine, l’intera Quinta Nazione venne distrutta. La Montagna dell’Aura della Nazione crollò, e alla fine, entrambi i coltivatori della Schiera della Quinta e Sesta Nazione vennero sconfitti, e il Sigillo del Mondo della Quinta Nazione venne rubato.


Nessuno sapeva se il coltivatore della Quinta Nazione fosse stato ucciso, ma in ogni caso, nessuno riuscì a rintracciarlo a seguito della battaglia. Il coltivatore della Schiera della Sesta Nazione tornò alla sua Montagna dell’Aura della Nazione, gravemente ferito.


A seguito di questi avvenimenti, il coltivatore della Schiera della Prima Nazione sembrava essere invincibile, in grado di devastare il Cielo e la Terra, lasciando tutti senza parole.


Dei nove Sigilli del Mondo della Sfera del Vortice del Vento, il coltivatore della Schiera della Prima Montagna e Meng Hao ne possedevano tre per uno. Gli altri erano rispettivamente nelle mani della Terza, Sesta e Settima Nazione.


La guerra si era originata nella regione centrale, per poi diffondersi tra i membri della Schiera stessi. Fu più o meno a quel punto che Meng Hao raggiunse l’Ottava Nazione.


Non si fermò neanche un istante, sfrecciando in aria come un meteorite, sorvolando l’Ottava Nazione mentre faceva rotta verso la Settima. La sua aura era in costante, poderosa crescita.


Non ci volle molto affinché raggiungesse la Settima Nazione, e quando vi entrò, dalla Montagna dell’Aura della Nazione si sprigionò una forte pressione.


Essa non proveniva da altri se non dal coltivatore della Schiera della Settima Nazione, Yuwen Jian, il giovane che emanava un’incredibilmente aura omicida. In quel momento, era in piedi sulla cima della montagna, con le mani strette attorno all’impugnatura di una lunga lancia, con gli occhi rivolti al cielo, attraversati da un bagliore di presagio. [1]


“Non è da me starmene fermo ad aspettare che qualcuno venga a sfidarmi,” disse con freddezza. Fece un passo avanti, lasciando la Montagna dell’Aura della Nazione per andare verso Meng Hao.


Meng Hao e Yuwen Jian sfrecciarono nel cielo l’uno verso l’altro, facendo tremare l’intera Settima Nazione!


Quando Meng Hao intravide Yuwen Jian, non rallentò minimamente. Anzi, accelerò e si preparò ad attaccare.


Quando Yuwen Jian vide Meng Hao, sbuffò con freddezza. La sua aura omicida esplose nel cielo, e proprio come Meng Hao, non si fermò, ma aumentò la velocità.


In un battito di ciglia, i due si scontrarono sopra alla Settima Nazione.


Si udì un forte boato, e tutto tremò. Nel cielo si aprì un’enorme crepa e si manifestò una possente onda d’urto.


“Meng Hao!” urlò Yuwen Jian, indietreggiando. Il sangue gli spruzzava dalla bocca, portò la testa indietro e rise. Traboccava dal desiderio di battersi. Sollevò la lunga lancia, e apparvero all’improvviso innumerevoli anime omicide, dall’aspetto incredibilmente feroce.


“Ascoltami, folle, io solo Yuwen Jial, il coltivatore della Schiera della Settima Montagna! Meng Hao, hai il coraggio di fare una scommessa con me? Se vinci, non solo cederò il mio Sigillo del Mondo della Settima Nazione, ma lo farò uno scambio con te! Il presupposto è che tu ti qualifichi per lottare contro di me! Se perdi, allora dovrai darmi uno dei tuoi tre Sigilli del Mondo!” la voce di Yuwen Jian riecheggiò, e fece un passo avanti, con un’aura dominante che vorticava attorno a lui.


Anche Meng Hao iniziò a farsi avanti a grandi passi, con gli occhi che brillavano. Basandosi sullo scontro avvenuto poco prima tra i due, Meng Hao poteva dire che il corpo fisico di Yuwen Hian fosse più o meno allo stesso livello del suo.


“Un coltivatore fisico!” pensò, con gli occhi che scintillavano. Aveva un corpo fisico del Reame Antico, ma non era comunque vicino ad un vero coltivatore fisico. In realtà, l’unico vero coltivatore fisico che aveva mai incontrato era il corpulento coltivatore Demoniaco. Tuttavia, quell’uomo era un dilettante, e non poteva essere considerato davvero potente in termini di coltivazione fisica.


Ma adesso… Meng Hao percepiva che Yuwen Jian era un vero coltivatore fisico!


Osservandolo, poteva vedere una debole luce rossa attorno al suo corpo. “Deve essersi immerso nel sangue di un Dio!” pensò.


“Allora, te la senti?” chiese Yuwen Jian con voce profonda. Agitò la sua lancia di fronte a lui, emanando un boato fragoroso. L’aria vibrò, e sembrò sul punto di andare in pezzi, quando un’energia poderosa esplose da Yuwen Jian.


Era lì, in piedi, come un guerriero celeste, colmo di un follo desiderio di battersi.


“Potrei formulare una proposta ben più interessante di questa tua scommessa con una scoreggia,” disse Meng Hao freddamente. “Ma per quanto riguarda la tua sfida a duello…come potrei rifiutare!?” Serrò la mano destra e sferrò un pugno.


Il suo pugno e la lancia di Yuwen Jian si scontrarono all’istante, provocando un boato assordante. La lancia assorbì il contraccolpo e venne scaraventata via. Yuwen Jian cadde indietro. Il sangue gli sgorgava dalla bocca, e quando alzò lo sguardo, sul suo volto era disegnata un’espressione ancora più folle. Scaraventò la lancia da un lato, si leccò il sangue dalle labbra, e fissò Meng Hao con gli occhi iniettati di sangue.


“Quella mezza calzetta di Han Qinglei non era un degno avversario per te, ed hai sconfitto anche quella femminuccia di Lin Cong. Sei forte, Meng Hao. Ma…io lo sono ancora di più!


“Pensavi davvero che Lin Cong fosse il più potente dopo il coltivatore della Schiera della Prima Montagna, Dao-Celeste?” [2]


“Quella lista risale a trent’anni fa, e oltre tutto, per essere nella Schiera è necessario trovare il cammino che ti corrisponde. La differenza di potere tra noi membri era un tempo vasta. Al tempo, magari non ero al pari di Lin Cong. Ma adesso… potrei sconfiggerlo ad occhi chiusi!


“Persino il titolo di coltivatore della Schiera numero uno più potente del Dao-Celeste… non è niente più che un titolo! Non significa che sia il più forte!” Yuwen Jian rise, e il desiderio di battersi crebbe. Nella confusione, si lanciò poi verso Meng Hao, sferrando un malvagio colpo con il palmo della mano.


Quando il palmo attraversò l’aria, risuonarono dei boati. L’aria attorno a Meng Hao si deformò, come se il palmo di Yuwen Jian stesse risucchiando qualsiasi altra forza nei dintorni.


Meng Hao non si tirò indietro. Avanzò, ricorrendo ai Sette Passi del Dio. Tuttavia, in quel momento, Yuwen Jian sorrise con ferocia, portò indietro la testa e ruggì.


“Magia del Sigillo!” urlò, facendo tremare il cielo. Attorno a Meng Hao, anziché su di lui, discese il potere di un marchio del sigillo.


Questo prese poi la forma di una gabbia, con Meng Hao e Yuwen Jian racchiusi al suo interno. Tuttavia, a causa della gabbia, Meng Hao non poté utilizzare i Sette Passi del Dio per risucchiare energia da ciò che lo circondava.


“Ero pronto per quella magia Daoista!” rise Yuwen Jian, avanzando ancora una volta verso di lui.


Urlò, e il suo corpo iniziò di colpo a crescere. In un battito di ciglia, era il doppio di prima, e a vederlo sembrava che metà del potere del suo corpo fisico fosse confluita nel suo braccio destro. Era evidentemente ben diverso da prima, e quando oscillò il braccio destro, rilasciò un potere spaventoso.


Il suo qi e il suo sangue si agitarono, e tutti coloro che erano in grado di percepire le auree, per quanto potessero essere distanti, sarebbero stati in grado di percepire il violento, sanguinario bagliore che si propagò dalla sua figura. Era come un lampo luminoso nel pieno della notte!


“MUORI!” ruggì quando il suo pugno esplose con una forza tale da scuotere il Cielo e la Terra!


Il volto di Meng Hao era calmo. Liberarsi dalla gabbia non sarebbe stato difficile. Tuttavia, adesso che aveva incontrato un vero coltivatore fisico come Yuwen Jian, ribolliva dal desiderio di lottare come mai prima.


Mentre Yuwen Jian si avvicinava, Meng Hao serrò la mano e fece un balzo avanti. All’istante, rilasciò un’aura tale da poter distruggere i Cieli e sterminare ogni forma di vita.


Il potere dello sterminio confluì nel pugno di Meng Hao, creando un vero…potere dello Sterimio della Vita!


Il Pugno dello Sterminio della Vita!


L’aria attorno a loro andò in pezzi quando due raggi di luce sfrecciarono in aria l’uno verso l’altro. Poi, il pugno di Meng Hao si scontrò con la forza del corpo fisico di Yuwen Jian, ed esplose un fragoroso boato.


BOOOOOOMMMMM!!!


Il cielo si squarciò e la Terra si frantumò. Tutto tremava con violenza. Meng Hao indietreggiò di diverse decine di passi, tremante. L’incredibile forza del coltivatore fisico Yuwen Jian lo aveva lasciato scosso e visibilmente turbato. Tuttavia, dentro di sé continuava a provare un crescente desiderio di combattere.


Yuwen Jian fu scaraventato indietro diverse centinaia di metri, con il sangue che gli spruzzava dalla bocca. Quando alzò lo sguardo, un’invincibile voglia di combattere risplendeva nei suoi occhi. Portò la testa indietro ed esplose in una risata fragorosa.


“Esilarante! Okay Meng Hao, vediamo se riesci a resistere ad un altro pugno. Se sopravvivi, sarò felice di prestarti il mio Sigillo del Mondo!”


NOTE:


1. Il nome di Yuwen Jian in cinese è 宇文坚 yǔwén jiān. Yuwen è un cognome composto da due caratteri e non è molto diffuso. Jian significa “forte” o “ostinato”.


2. Sfortunatamente, in questo caso, a causa della natura del cinese, è necessario fare un piccolo spoiler. In pratica, “Dao-Celeste” è un nome Daoista, non il nome di questo ragazzo. Tuttavia, in cinese, non risulterebbe chiaro. I due caratteri sono 道天, ossia rispettivamente “Dao” e “Cielo”. Tuttavia, “Dao” potrebbe anche essere un cognome, quindi non è palese che si tratti di un nome Daoista.
                                


                                



