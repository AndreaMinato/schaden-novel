---
weight: 11110
title: Capitolo 1111 - Incidente mortale!
pubDate: 2025-03-20T11:49:56.689Z
tags:
    - issth
---


“Chiudi quella dannata bocca!” ruggì Hai Dongqing, con aria estremamente irritata. In qualità di coltivatore della Schiera, l'essere diventato un seguace del Dao Celeste era una questione piuttosto dolorosa per lui. Poche persone avrebbero osato tirare fuori l'argomento in sua presenza, a meno che non ci fosse astio tra loro. Nemmeno altri coltivatori della Schiera lo provocherebbero in questa maniera.


Solo Yuwen Jian osava farlo. Entrambi avevano iniziato nella Settima Montagna e Mare, e avevano avuto molti contrasti negli anni passati. Era già da molto che avevano raggiunto il punto in cui nessuno dei due tollerava che l'altro fosse ancora vivo. Le parole velenose appena pronunciate da Yuwen Jian provocarono un ringhio di disapprovazione in Hai Dongqing, che fece un passo avanti. Un cenno della sua mano fece immediatamente sfrecciare avanti una spada illusoria.


Era una spada azzurra che emanava accecanti riflessi. Nello stesso momento in cui apparve, si divise in 100.000 piccole spade, che planarono verso Yuwen Jian sulla Montagna dell'Aura della Nazione.


“Perché diavolo dovrei tacere, sciocco?” imprecò Yuwen Jian. “Sei un lacchè del Dao Celeste! Cos'è, hai paura che le persone lo dicano apertamente? Non solo non starò zitto, ma lo ripeterò di nuovo. Sei un lacchè, un cane! Dai, prova a mordermi!” Alzò in alto il mento come per sfidarlo, per chiedergli cosa avesse intenzione di fare a riguardo.


L'aria si riempì di boati mentre le 100.000 spade fendevano l'aria verso la montagna, scontrandosi contro lo scudo protettivo e causandone la distorsione. Nel frattempo, i due coltivatori in disparte ridevano freddamente, mentre facevano ondeggiare le mani per farne emergere due vorticanti flussi di qi, uno bianco e uno nero, che si fusero insieme a mezz'aria a formare una punta gigantesca che puntò in basso verso la montagna.


Le esplosioni risuonarono tutto intorno mentre lo scudo si piegava. Nonostante questo, le imprecazioni di Yuwen Jian continuarono ad echeggiare nell'aria.


“Dai, mordimi, sciocco!” continuò, infuriato. “Dannato Hai Dongqing, sgualdrinella che non sei altro! Vieni e mordimi, se ne sei capace! Se osi solo avvicinarti a me, ti distruggo!”


Meng Hao rimase in disparte, osservando la scena con una strana espressione. Improvvisamente realizzò che durante il loro scontro, Yuwen Jian si era rivolto a lui in maniera piuttosto rispettosa. Non avevano combattuto fino ad uccidersi, ma se l'avessero fatto, Meng Hao aveva la sensazione che il livello di asprezza delle imprecazioni di Yuwen Jian sarebbe stato paragonabile solo a quelle del pappagallo.


Fuori dallo scudo, Hai Dongqing sembrava più furioso che mai. Guardò freddamente Yuwen Jian, e con un gesto della mano fece incrementare sino a 500.000 il numero di spade illusorie che gli vorticavano intorno: queste, emanando una luce brillante, andarono a schiantarsi contro lo scudo.


Lo scudo si stava indebolendo, e ovviamente i tre coltivatori erano pronti a combattere, anche nelle battaglie vicino al tempio centrale.


“Sgualdrinella! Ciarlatano!" ruggì Yuwen Jian. "Non ne hai le palle, svitato! Perché non usi le stesse abilità di quando servi nel Dao celeste!? Forza!


“Hai Dongqing, visto che veniamo entrambi dalla Settima Montagna, puoi dirmi la verità, giusto? Tra te e il Dao Celeste, chi lo dà e chi lo prende? Sono davvero curioso!” Nel mezzo del suo flusso costante di insulti, Yuwen Jian ogni tanto si prendeva qualche momento per rivolgersi a voce bassa a Meng Hao.


“Ogni volta che vedo questa puttanella non riesco a fare a meno di insultarlo. Mi dispiace di averti coinvolto, fratello. Se riesci ad arrivare all'illuminazione in fretta, vattene da qui prima di restare ucciso. Dimenticati di me. Dopotutto, se resti in zona e io resto ucciso, anche la tua morte giungerebbe poco dopo.


“Però… potremmo avere più possibilità se restiamo insieme. E più che altro, probabilmente moriremmo se ci separassimo!


“Inoltre, se te ne andassi, non saresti in grado di portare con te questo Sigillo del Mondo. Senza qualcuno che li distragga, non potresti andartene.


“Come se non bastasse, visto che hai il Sigillo del Mondo della Settima Nazione, se cercassi di andartene ti darebbero sicuramente la caccia.”


“C'è qualcos'altro che vuoi aggiungere?” chiese Meng Hao, freddamente.


Yuwen Jian si schiarì la gola e si girò per lanciare un'altra sfilza di insulti a Hai Dongqing, poi si voltò di nuovo verso Meng Hao, sorridendogli beffardamente.


“Certo che c'è altro, ma non c'è abbastanza tempo per spiegarlo chiaramente. Comunque, prendi e vattene, fratello! Io li tratterò più a lungo che posso!”


Già mentre parlava, un'enorme fessura si apriva nello scudo. Si riconosceva il rumore di una lacerazione mentre la crepa si allargava, facendo increspare l'intero scudo. Era evidente che non sarebbe stato in grado di resistere ancora a lungo. L'odio così profondamente radicato in Hai Dongqing gli permetteva di attaccare con furia crescente.


Sia il coltivatore che la coltivatrice avevano intense basi di coltivazione. Nonostante non fossero nella Schiera, e la sensazione che emanavano non fosse esattamente la stessa, erano simili ad essa. Attaccarono di nuovo, facendo collidere con lo scudo due enormi punte.


Nei loro occhi brillavano scintille assassine. Non erano lì per intervenire nelle questioni personali tra Yuwen Jian e Hai Dongqing. Erano lì per Meng Hao, ed avrebbero sicuramente ricevuto una ricompensa incredibile se fossero riusciti ad ucciderlo.


Sia l'uomo che la donna lo stavano fissando con chiaro intento omicida, ed anche con un barlume di cupidigia. Era evidente che volevano avvantaggiarsi della sua impossibilità di attaccare per... abbatterlo.


Fu a questo punto che Meng Hao si alzò improvvisamente in piedi. Strinse la mano destra in un pugno, facendo così fondere il Sigillo del Mondo della Settima Nazione con la sua mano.


Subito dopo, invocò un incanto, e poi fece ondeggiare il dito verso lo scudo. Immediatamente, apparvero numerose catene montuose che andarono a infrangersi contro Hai Dongqing e gli altri due coltivatori.


“Hai completato la tua illuminazione?” chiese Yuwen Jian, con gli occhi che brillavano luminosi.


Meng Hao sbuffò freddamente. Ignorando completamente Yuwen Jian, sfrecciò in alto verso lo scudo. Quando apparve all'esterno, evocò con un gesto della mano il Ponte dell'Eccelso.


Mentre il Ponte dell'Eccelso scendeva, l'espressione di Hai Dongqing ebbe un tremito. Velocemente si mise ad evocare un incantesimo, facendo apparire una spada che emanava un'aura antica.


Era una spada spezzata, di cui era rimasto intero solo un segmento sulla punta, della lunghezza di un dito, ma tuttavia irradiava un'aura glaciale che provocò la comparsa improvvisa di un vento fortissimo. Contemporaneamente, si sprigionò l'aura di un Eccelso.


Si trattava dell'incantesimo dell'Eccelso di Hai Dongqing. Con un ruggito, spinse in avanti entrambe le mani, facendo volare la punta della spada rotta verso il Ponte dell'Eccelso.


Come comparvero questi due grandiosi incantesimi Eccelsi, Meng Hao allungò la mano destra, all'interno della quale comparve il Calderone dei Fulmini. L'elettricità gli danzava intorno, mentre i suoi occhi luccicavano. Improvvisamente, scambiò il suo posto con quello della coltivatrice.


In un battito di ciglia, e prima che chiunque potesse fare qualsiasi cosa, Meng Hao evocò un incantesimo con la mano sinistra e poi fece ondeggiare la mano verso l'altro coltivatore. L'Essenza della Fiamma Divina esplose, e l'uomo sbiancò. Provò ad indietreggiare, ma prima che potesse andare lontano, Meng Hao si trasformò in un roc dorato, attaccando contemporaneamente alle fiamme per squarciare il petto dell'uomo.


Le fiamme avvolsero l'uomo, che urlava miserabilmente. Nello stesso istante, una luce brillante gli baluginò intorno, ed egli evocò un incantesimo, che fece comparire un'armatura a copertura del suo corpo. Nonostante questa riuscisse parzialmente a proteggerlo, la Fiamma Divina riusciva comunque ad oltrepassarla, provocandogli un intenso dolore. Strinse i denti, cercando di imporsi una chiarezza di mente, poi iniziò a cadere indietro. Ma come era possibile che Meng Hao lo lasciasse scappare? Il roc dorato tremolò mentre riprendeva la forma umana, poi strinse a pugno la mano destra e rilasciò il Pugno del Supplizio.


Risuonò un'esplosione quando colpì il petto dell'uomo. L'armatura esplose e il sangue schizzò ovunque. Sulla sua faccia grigia si dipinse un'espressione di sorpresa; velocemente morse una perla, e mentre Meng Hao si avvicinava con il secondo pugno, il suo corpo divenne illusorio, ed il pugno si scontrò solo con l'aria.


L'uomo cadde indietro ansiosamente, urlando.


“Salvami!”


La perla era un oggetto magico salvavita, qualcosa che non aveva utilizzato per lungo tempo, e che generalmente teneva nascosto sotto la lingua. Tuttavia, bastarono solo pochi momenti di battaglia con Meng Hao prima che si trovasse costretto a rilasciarne il potere.


Descrivere tutto quello che stava succedendo richiede del tempo, ma in realtà, dal momento in cui Meng Hao aveva rilasciato il Ponte dell'Eccelso fino a quello in cui aveva attaccato l'uomo, era passato soltanto il tempo necessario a far scoccare una scintilla da una pietra focaia. Era stato così veloce che nessuno aveva avuto tempo di reagire.


Hai Dongqing rilasciò l'incantesimo dell'Eccelso un po' troppo lentamente, rendendo difficile andare in aiuto dell'uomo. Per quanto riguardava la donna, era piuttosto distante in questo momento. Stava per utilizzare un leggero teletrasporto, ma sembrava che Meng Hao l'avesse previsto. Evocò un incantesimo con la sua mano destra e poi fece ondeggiare il dito verso la donna.


L'Ottava Maledizione del Sigillo del Demone si trasformò in increspature invisibili che fecero correre dei brividi lungo tutto il corpo della donna; ora sarebbe stata incapace di teletrasportarsi, o di fare qualsiasi altra cosa per interferire.


Negli occhi di Meng Hao lampeggiò un intento omicida. Senza dire una parola, sfrecciò come un fulmine verso l'uomo. Al semplice gesto della sua mano, 123 meridiani Immortali esplosero di potere, e discesero 33 Cieli. Si trasformarono nella zampa di una bestia, che squarciò il coltivatore indietreggiante.


Si sentì un'esplosione, e l'uomo emise un miserabile gemito. Il suo petto esplose in una nuvola di sangue, e sul suo viso si dipinse il panico più assoluto, come se sentisse la morte farsi sempre più vicina. Come avrebbe mai potuto immaginare che sarebbe crollato come un ramo secco sotto gli attacchi del suo avversario, senza avere nemmeno la possibilità di contrattaccare?


Non poté fare a meno di pensare allo scontro passato tra Meng Hao e Lin Cong, e ora sapeva esattamente come si era sentito Lin Cong. Gli era stata tolta la possibilità di fare qualsiasi cosa, e solo poteva inoltrarsi sempre di più nel pericolo.


Hai Dongqing era livido di collera. Il suo corpo mandava bagliori mentre evocava un incantesimo che fece apparire 1.000.000 flussi di qi della spada, che schizzarono verso Meng Hao, al fine di bloccare la sua avanzata verso il coltivatore.


Il viso della donna aveva un'espressione omicida, e sembrava estremamente in ansia. Quell'uomo era il suo amato compagno, quindi in quel momento il suo cuore stava andando in pezzi. Arrivò a bruciare la sua forza vitale per liberarsi dall'Ottava Maledizione. Sputò sangue mentre caricava verso Meng Hao.


“Ferma la tua mano!” gridò con veemenza.


L'uomo, che era appena stato il destinatario di una serie di attacchi ben riusciti da parte di Meng Hao, digrignò i denti, e cadde nuovamente indietro. Se fosse riuscito a resistere per il lasso di tempo sufficiente alla sua compagna per arrivare, si sarebbe salvato. Sarebbero bastati solo pochi respiri.


Tuttavia, fu in quel momento che Meng Hao improvvisamente entrò in azione. Fece pochi passi, e la sua energia si incrementò drasticamente. L'aria intorno a lui si distorse, facendo vacillare le menti di Hai Dongqing e della coltivatrice.


Immediatamente vennero inflitte pesanti ferite al coltivatore. Emise un urlo raccapricciante quando Meng Hao si avvicinò e rilasciò un altro pugno verso il suo petto.


Il corpo dell'uomo subito esplose in mille pezzi. Tuttavia, non era ancora morto. La sua anima immortale ne emerse intatta, e cercò di scappare velocemente. Meng Hao emise un verso di disapprovazione.


Il suono conteneva il potere delle Sacre Scritture della Divinità del Dao, un intenso attacco di senso divino fece tremare l'anima Immortale dell'uomo. Nello stesso momento, la mano destra di Meng Hao fece il gesto di afferrare qualcosa, e subito apparve una lancia con la punta d'osso, che scagliò verso l'anima Immortale. Ancor prima di vederne il risultato, Meng hao si voltò lanciando un pugno verso la coltivatrice tremante.


Riecheggiarono delle esplosioni mentre il colpo veniva incassato. La donna sputò sangue, e cadde indietro rotolando. L'onda d'urto provocata dall'impatto si diffuse e andò a scontrarsi contro i flussi del qi della spada provenienti da Hai Dongqing, facendoli arrestare a mezz'aria.


Fu in quel momento che la lancia a punta d'osso affondò nella fronte dell'anima Immortale. Questa tremò, ed un'espressione di sorpresa si diffuse sul suo viso mentre l'anima si infrangeva in mille pezzi, completamente distrutta!


“NO!!” urlò la donna, con gli occhi che le si riempivano di incredulità e follia.
                                


                                



