---
weight: 11120
title: Capitolo 1112 - Benevolenza!
pubDate: 2025-03-20T11:49:56.689Z
tags:
    - issth
---


Il tempo reale necessario allo svolgimento di quanto era appena accaduto fu di dieci respiri soltanto!


Dieci respiri prima Meng Hao era emerso dallo scudo, e dieci respiri dopo un nemico era già morto!


Era stato un vero incidente mortale! Sfidare contemporaneamente tre persone ed ucciderne una quasi istantaneamente!


Meng Hao era stato veloce ed efficiente, senza la minima traccia di trasandatezza; era riuscito ad anticipare ogni singola mossa, sino al colpo mortale, con precisione ed accuratezza. Non soltanto questo mostrava chiaramente quanto Meng Hao fosse un opponente spietato e con che rapidità fosse in grado di prendere il controllo della situazione, ma il fatto che fosse riuscito ad usare così tante abilità divine in contemporanea... lasciava tutti gli spettatori sbalorditi dalla sua abilità in battaglia.


Yuwen Jian sgranò gli occhi e prese un respiro profondo. Era a conoscenza del fatto che Meng Hao fosse potente, ma non avrebbe mai immaginato che potesse essere... così tanto potente. Si chiese se lui sarebbe stato in grado di uccidere il coltivatore in così poco tempo, e si rese conto che sarebbe stato molto difficile. E senza contare che altre due persone avevano cercato di intervenire.


Tuttavia, Meng Hao era riuscito a farlo tranquillamente, in modo fluido come l'acqua che scorre. Poi, si girò ad attaccare la coltivatrice, utilizzando il suo stesso potere per scansare il qi della spada ed utilizzandolo anche per aumentare la propria velocità.


“Non riesco a crederci... Non si sta ritirando, sta attaccando!” Quando Yuwen Jian vide quello che stava succedendo, la sua mente iniziò a vorticare. Improvvisamente si rese conto che la cosa più terrificante di Meng Hao non era il suo potere, ma piuttosto il suo stile di combattimento e la sua aria autoritaria.


Virtualmente qualsiasi altra persona nella sua posizione avrebbe approfittato del momento per fuggire, per prendere un po' di distanza dall'avversario prima di riprendere lo scontro, ma non Meng Hao: lui approfittò della situazione per attaccare. Si mosse a velocità incredibile e, in un battito di ciglia, aveva quasi raggiunto la coltivatrice.


Il fatto che avesse fatto una scelta del genere fece inalare bruscamente Yuwen Jian. Aveva scelto di attaccarla in un momento in cui era emotivamente instabile per trarne vantaggio.


“Però, è anche la scelta più pericolosa. Al suo posto, io avrei scelto Hai Dongqing!”


“MUOORIIIIIII!” gemette follemente la donna mentre Meng Hao si avvicinava. Sembrava quasi che fosse uscita di senno, come se l'unica cosa a cui riuscisse a pensare fosse uccidere Meng Hao, a qualsiasi costo.


Ruggì mentre il suo corpo si ricopriva di fiamme, poi sacrificò la propria longevità, scambiandola per un ritorno momentaneo del vigore giovanile. Invocò un incantesimo, e innumerevoli petali iniziarono a vorticarle intorno per poi trasformarsi in tempesta: un mare di fiori che si espandevano ovunque per sopraffare Meng Hao.


Un istante prima di esserne sommerso, improvvisamente agitò la mano, provocando l'uscita di un'armata di baccelli neri nell'aria. Si sentirono ovunque suoni di schioppi mentre i baccelli si trasformavano in minuscoli folletti che sfrecciarono con grida mute verso la coltivatrice.


Era evidente che speravano di trarre vantaggio dalla sua instabilità mentale per impossessarsi di lei.


La donna iniziò a tremare, e la sua espressione vacillò. Echeggiò un urlo miserabile, e la sua abilità divina perse stabilità. Alla fine, Meng Hao non evitò nemmeno la tempesta di petali, ma semplicemente vi camminò attraverso.


Subito dopo, si trasformò in un roc dorato. Lampeggiò di luce dorata mentre avanzava verso la donna, poi ritornò alla sua forma umana e fece partire un primo colpo.


Si sentì un'esplosione, e la donna si mise a sputare sangue. Volò indietro, l'espressione distorta. I folletti neri stavano fallendo nel loro tentativo di prendere possesso di lei, ma nonostante tutto schizzavano ovunque rilasciano attacchi di senso divino, facendo piombare la donna ancora più a fondo nella follia.


Tutto questo avvenne nel lasso di tempo che impiega una scintilla a scoccare da una pietra focaia. Hai Dongqing sbiancò; semplicemente non poteva permettere a Meng Hao di uccidere un'altra persona. Se fosse successo, sarebbe stato lui stesso ad essere in grande pericolo. Ruggendo, invocò un incantesimo facendo materializzare nove spade illusorie intorno a sé.


“Dominazione dei Cieli! Nove Spade Soffocanti!” Contemporaneamente a questo ruggito, le nove spade iniziarono ad emettere un ronzio. Inaspettatamente, proprio al centro delle nove spade, comparve l'immagine illusoria di un vecchio uomo. Il suo volto non era chiaramente visibile, ma emanò una straordinaria volontà di spada che esplose facendo sfrecciare tutte le nove spade verso Meng Hao.


Meng Hao si accigliò lievemente. Inizialmente, le nove spade non gli erano sembrate molto minacciose. Però appena il vecchio era comparso tra loro, qualcosa era cambiato, come se improvvisamente avessero acquistato intelligenza. Ed infatti la loro aura era raddoppiata.


Probabilmente sarebbe stato in grado di schivarle, ma se non ci fosse riuscito, avrebbe perso la possibilità di uccidere la coltivatrice, dandole il tempo di recuperare le forze e di sbarazzarsi dei folletti neri. Se lei e Hai Dongqing avessero unito le forze, la faccenda sarebbe potuta diventare parecchio seccante.


Questi erano i pensieri che attraversavano la mente di Meng Hao quando nei suoi occhi si accese un lampo di determinazione. Evitò le spade senza la minima esitazione, si trasformò in un roc dorato, e sfrecciò verso la donna, colpendola con i propri artigli.


La donna urlò miserabilmente mentre dalla sua pelle scorticata si riversavano ovunque fiotti di sangue. Improvvisamente, i suoi occhi si fecero limpidi, e riuscì ad espellere da sé altri folletti. Tuttavia questo provocò altri attacchi di senso divino ai suoi danni, facendola tremare e tossire altro sangue.


Mentre resisteva all'assalto di senso divino, la donna aprì la bocca, facendone uscire un flusso di luce del colore del sangue. Questo subito si trasformò in un parasole di sangue, che si allargò per deviare gli attacchi in arrivo.


Meng Hao non si fermò nemmeno per un istante. Agitò la mano destra, sprigionando un vento di burrasca. Apparve la testa di un Demone di Sangue, che si scontrò ruggendo contro il parasole. Meng Hao in forma di roc dorato sfrecciò attraverso la testa del Demone di Sangue, chiudendo a pugno la mano destra e scattando verso la fronte della donna. Fu in questo istante che la prima delle nove spade, la più veloce, perforò il vuoto sino a giungere alla schiena di Meng Hao. Dopo averlo pugnalato, scomparve, trasformandosi in una volontà di spada che stava squarciando tutto dentro di lui.


Emise un grugnito soffocato, e la sua mano destra tremò, dando la possibilità alla donna di provare a schivarlo. Meng Hao sbuffò, freddo, e continuò ad affondare il colpo: mancò la fronte ma riuscì a colpire il petto.


La donna sputò sangue, mentre il suo petto si riduceva ad un ammasso di carne e sangue. Sfrecciò indietro, approfittando dello slancio per scacciare qualche altro folletto. I suoi occhi ora erano ancora più limpidi, e, fissando Meng Hao, agitò la mano, provocando la comparsa di una nebbia rossa che le ricoprì tutto il corpo. Dietro Meng Hao, si avventarono altre tre spade.


Pop! Pop! Pop!


Le tre spade lo accoltellarono, trasformandosi in volontà distruttive. Dagli angoli della bocca di Meng Hao  sgorgò sangue, e poi improvvisamente, il suo occhio sinistro brillò. La pietra di stella che vi era all'interno si allargò intensamente, facendolo trasformare in un pianeta che sfrecciò verso la nebbia rossa. Un momento dopo, si infranse su questa, trovandosi direttamente di fronte alla donna.


La coltivatrice sgranò gli occhi, spingendo in fuori le mani, facendo così apparire numerosi oggetti magici, e trovandosi inoltre improvvisamente ricoperta da un'armatura. Tuttavia, quasi nello stesso istante in cui questi oggetti magici erano apparsi, le abilità divine di Meng Hao li distrussero.


I suoi scudi caddero a pezzi, e la sua armatura si infranse. Sembrava in procinto di soccombere, quando improvvisamente il ciondolo che portava al collo iniziò ad emanare una luce lieve.


Venne ricoperta da una luce luminosa che subito dopo assunse gli sfocati contorni di un uomo, che la strinse tra le braccia e volò indietro.


Quell'uomo altri non era se non il coltivatore che Meng Hao aveva assassinato pochi momenti prima!


Non era un clone, ma piuttosto un frammento di anima, contenuto nel ciondolo che era diventato il suo oggetto magico salvavita. Era l'ultima memoria dell'uomo che le era rimasta in tutto il mondo. Una volta usata, sarebbe scomparsa per sempre.


“NO!” Le lacrime le solcarono il viso. Nonostante si stesse ritirando, il suo cuore era già a pezzi.


Riecheggiarono suoni rombanti, mentre il pianeta era bloccato, incapace di uccidere la donna. Meng Hao apparve nella sua forma abituale, il sangue che ancora sgorgava dagli angoli della bocca. Sospirò piano.


“Non stavo cercando di uccidere nessuno, ma siete stati voi ad iniziare lo scontro. Se non vi avessi uccisi io, voi avreste ucciso me. Forse voi due vi amavate, ma... perché dovevate venire qui a provocarmi?” Scosse la testa e avanzò, chiudendo a pugno la mano destra. Quando il pugno colpì, l'uomo illusorio che stava proteggendo la donna iniziò a svanire.


“Beh, non importa. Anche se siamo nemici, se non ti uccidessi, tu proveresti ad uccidere me. Ma considerando quello che provavate l'uno per l'altra, io... cercherò di darvi una mano.” Detto questo, smise di colpire, ed agitò la mano per causare l'esplosione della Fiamma Divina. Questa si trasformò in un mare di fuoco, che andò ad inghiottire la donna ed il frammento di anima dell'uomo.


La donna, già indebolita, iniziò subito ad essere divorata dalle fiamme. Il suo corpo rapidamente si ridusse in cenere, ma la sua anima Immortale non scomparve. Al contrario, sia la sua anima che quella dell'uomo vennero avvolte dalla Fiamma Divina, che poi iniziò a trasportarli verso i Cieli.


“Questa Fiamma Divina aprirà il fiume fino alle Fonti Gialle. Le leggi naturali del Reame del Vortice del Vento potranno anche essere incomplete, ma sicuramente ha un Oltretomba. Diresse poi il pugno verso i Cieli, facendo tremare la volta celeste. La Fiamma Divina squarciò il cielo a rivelare un enorme fiume illusorio, nero come la pece, dentro cui galleggiavano numerose anime addormentate.


Le anime dell'uomo e della donna entrarono nel fiume nero nello stesso istante. Mentre andavano sempre più a fondo, il frammento dell'anima dell'uomo si voltò per guardare Meng Hao. Non c'era più alcuna traccia di odio nei suoi occhi, ma al suo posto c'era uno sguardo complesso che alla fine si tradusse in gratitudine.


Poi scomparvero.


Meng Hao si voltò a guardare dietro di lui. Alzò le mani e le cinque spade rimanenti si fermarono a mezz'aria. Irradiavano intenti omicidi, ma decisero di non avanzare oltre.


Meng Hao era bianco in volto, mentre la sua base di coltivazione si impennava. L'espressione di Hai Dongqing si oscurò quando vide Meng Hao bloccare le sue spade. Cercando di reprimere lo stupore, lanciò un urlo rabbioso prima di lanciarsi in avanti.


Invocando un incantesimo, fece unire 1.000.000 spade illusorie creando un'unica imponente e straordinaria spada. Non squarciò o colpì, ma invece... pugnalò l'aria verso Meng Hao.


Mentre la grande spada affondava verso Meng Hao, questi alzò la sua mano sinistra, la chiuse e rilasciò il suo Pugno dello Sterminio degli Dei, che andò a scontrarsi con la punta della spada.


BUUMMMMMM!


A partire dalla punta, l'intera spada si frantumò. In un battito di ciglia, si distrusse in milioni di immagini di spade. Hai Dongqing sputò sangue, mentre sul suo viso si allargava un'espressione sorpresa.


“Troppo forte!” pensò, il cuore che gli martellava a causa dell'enorme potere di Meng Hao. Dall'inizio dello scontro a questo momento, la pressione nella sua mente aveva continuato ad accumularsi, ed ora stava tremando. La paura che si era impossessata di lui era la stessa che aveva provato quando aveva fronteggiato il Dao celeste!


Per quanto riguardava Meng Hao, invece, dopo aver rilasciato il suo Pugno dello Sterminio degli Dei, buttò indietro la testa e ruggì. Il suo corpo iniziò a crescere, e si sentirono degli scricchiolii mentre le cinque spade si distorcevano per poi esplodere. Contemporaneamente, le altre quattro spade che lo avevano pugnalato vennero espulse dal suo corpo.


Era un potente guerriero celeste!




                                

