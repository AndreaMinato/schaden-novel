---
weight: 11150
title: Capitolo 1115 - Ribellione del Vortice del Vento!
pubDate: 2025-03-20T11:49:56.690Z
tags:
    - issth
---


Non appena la voce riecheggiò, ogni cosa iniziò a tremare. Delle espressioni di shock apparvero sulle facce di chiunque avesse ascoltato quelle parole. Era da tenere presente che nella Sfera del Vortice del Vento, le ricompense che venivano date erano sempre relazionate al flusso di qi. Mai prima d’ora era stato conferito un oggetto magico come premio.


Specialmente non un oggetto magico al livello di un tesoro Antico!!


I tesori Antichi erano oggetti magici utilizzabili nel Reame Antico. Anche se tali oggetti erano più comuni dei tesori al Reame Dao, erano lo stesso considerati abbastanza rari. Per esempio, come Principe ereditario del Clan Fang, Meng Hao aveva un tesoro Antico sotto forma di ciondolo, il quale poteva usare per confermare la sua identità.


Tuttavia, era sicuramente un evento raro riuscire a mettere le mani su un tesoro Antico.


Quindi, quando le parole che parlavano di un tesoro Antico come ricompensa echeggiarono nella Sfera del Vortice di Vento, tutti quelli che le udirono ne rimasero sorpresi. Questo era specialmente vero per i coltivatori della Schiera, i cui occhi erano spalancati per l’incredulità.


Dopo tutto, quest’intera prova del fuoco era incentrata sulla Schiera, non con lo scopo di farli morire, ma con il fine di migliorare e svilupparsi tramite la lotta ed il conflitto.


Ovviamente, non era impossibile che uno di loro morisse accidentalmente. Tuttavia, il fatto che i coltivatori della Schiera avessero delle vite multiple andava a rivelare la verità sulla questione.


L’Eccelso del Sogno Marino non voleva che i membri della Schiera morissero in modo permanente!


La lotta era difficile da evitare, ovviamente, sarebbero sorte delle situazioni di pericolo mortale. Tuttavia, la ragione per cui gli aveva donato delle vite multiple era per il preciso scopo di assicurarsi che non venissero massacrati in successione nel corpo e nell’anima.


Il coltivatore della Schiera della Prima Montagna, Dao Celeste, era conscio di questo e quindi, quando combatteva gli altri, non sfociava con un intento mortale. Al contrario, cercava di distruggere il suo avversario nello spirito.


Era pienamente cosciente che l’Eccelso del Sogno Marino non approvava l’omicidio di altri coltivatori della Schiera. Quindi, non ci avrebbe mai provato a meno che la cosa non gli avrebbe portato un beneficio diretto, o se avesse davvero detestato quella persona.


“La Sfera del Vortice del Vento sembra diversa rispetto alle descrizioni delle precedenti incursioni descritte nei registri della setta…” mormorò Dao Celeste. Al momento si trovava nella Quarta Nazione, mentre guardava nel cielo.


“Quindi è stato Donqing a morire, huh. Ucciso da Meng Hao… Quest volta, ci sono dei premi per l’uccisione di altri coltivatori della Schiera!”


“Uccidine uno e sarai ricompensato con un tesoro Antico. Mi chiedo quale sia il premio per ucciderne due o tre, o addirittura… tutti quanti? Un tesoro Dao?” Quando quell’ultima frase venne fuori dalla sua bocca, iniziò ad ansimare e i suoi occhi si riempirono di un luccichio di avidità. Intento omicida vorticava intorno a lui, poi piegò la testa all’indietro e iniziò a ridere sonoramente.


“La questione è diversa questa volta e… l’adoro!” Improvvisamente eruppe un’aura omicida da dentro di lui, apparentemente era stata repressa da molto tempo. Ora che poteva rilasciarla, si voltò e si diresse nella distanza, ribollendo di intento omicida.


Gli altri coltivatori della Schiera osservavano la scena con espressioni vacillanti. Ambizione iniziò a nascere nei loro cuori, ma allo stesso tempo, nacquero anche sensazioni di crisi mortale. Tutti loro iniziarono ad ansimare.


L’unica eccezione era l’uomo di mezza età che sedeva sulla Montagna dell’Aura Nazionale della Terza Nazione. Lui sorrideva leggermente.


“E’ giunto il tempo che tutto inizi. Sorprendentemente, Meng Hao ha ottenuto un leggero vantaggio. Tuttavia, non sarà in grado di sfuggire alla calamità in arrivo.”


Mentre gli altri coltivatori della Schiera ed il resto dei coltivatori provenienti dalla Sfera della Montagna e del Mare rimasero fermi sotto shock, qualcosa accadeva all’esterno, nella Sfera della Montagna e del Mare. Nelle Rovine dell’Immortalità c’era una caverna Immortale, dove una donna vestita di bianco sedeva a gambe incrociate in meditazione. Vicino a lei c’era Li Ling’er, la quale stava allo stesso modo meditando a gambe incrociate.


All’improvviso, la donna vestita di bianco aprì gli occhi, che iniziarono ad illuminarsi di una luce omicida.


“Signore Imperiale della Sfera del Vortice del Vento, come osi!!”


Non appena queste parole uscirono dalla sua bocca, la sua espressione vacillò.


Nei Mondi del Dio dei Nove Mari dei diversi Nove Mari, si poterono sentire dei massicci suoni rimbombanti come delle esplosioni. Sembrava come se una massiccia struttura stesse crollando e il suono causato da questo stesse emanando delle massicce onde attraverso i vari Mari.


Il suono che echeggiava all’esterno dai Mondi del Dio provocò l’istantanea reazione di tutti gli esperti al Reame Dao, i quali stavano aspettando la riapertura della Sfera del Vortice del Vento.


“Che sta succedendo? Questo… questo…”


“improvvisamente non riesco più a percepire la Sfera del Vortice del Vento!!”


“Male!”


Numerose urla d’allarme si innalzarono dai vari Mondi del Dio. Il Mondo del Dio dei Nove Mari nel Nono Mare non faceva eccezione. Nonna Nove e gli altri esperti al Reame Dao, inclusi il Maestro Divino e i due Patriarchi dell’Orda di Coltivatori Demoniaci, iniziarono tutti a tremare. Alla fine, non riuscirono più a resistere e sputarono del sangue dalle loro bocche.


Mentre i loro occhi si spalancavano, i pilastri di luce che si innalzavano nel cielo si distrussero e la loro connessione alla Sfera del Vortice del Vento venne recisa.


“Impossibile!!” la faccia del Maestro Divino impallidì. Si alzò di scatto e iniziò a guardare nel cielo. “La Sfera del Vortice di Vento… è stata colpita da qualche enorme scompiglio!! Dannazione! La nostra connessione con essa è stata effettivamente recisa!!”


Nel frattempo, all’esterno, nella vasta oscurità del vuoto che circondava la Sfera della Montagna e del Mare, le vaste terre della Sfera del Vortice del Vento iniziarono a tremare leggermente. Echeggiò un suono crepitante o meglio scoppiettante e la precedente orbita dell’intera Sfera all’improvviso cambiò, iniziando ad ascendere verso i 33 Cieli in alto. Ovviamente, nessuno nella Sfera stessa era in grado di percepirlo!


L’Eccelso Sogno Marino saltò in piedi, un’aura omicida vorticava intorno a lei. “Signore Imperiale della Sfera del Vortice del Vento, vuoi forse morire!?”


Scosse la sua mano destra e improvvisamente la sua caverna Immortale scomparve. Quando riapparve, sorprendentemente, si trovava nel vuoto all’esterno della Sfera della Montagna e del Mare. Poi, si videro solo delle immagini riflesse mentre si lanciava all’esterno della Sfera della Montagna e del Mare dirigendosi verso le terre della Sfera del Vortice del Vento.


I coltivatori della Schiera nella Sfera del Vortice del Vento erano tutti scossi. La faccia di Meng Hao vacillò mentre all’improvviso vide aprirsi una voragine in alto nel cielo. Ne venne fuori un raggio nero, all’interno di cui c’era una scioccante ascia da battaglia!


L’ascia da battaglia emanava una sconfinata aura omicida, era circondata da immagini vorticanti di spiriti vendicativi, i quali emettevano delle urla silenziose. Apparentemente, erano bloccate dall’ascia da battaglia, incapaci di lasciarla per entrare nel circolo della reincarnazione.


Una scioccante pressione eruppe dall’ascia da battaglia e mentre discendeva la terra iniziò a tremare e il cielo si illuminò di vari colori.


Questo era il tesoro Antico, un oggetto che veniva considerato di estrema qualità persino tra altri tesori Antichi!


L’Ascia Immortale del Campione Celeste!


Lentamente iniziò a fluttuare in basso di fronte Meng Hao, emanando un leggero ronzio. Gli occhi di Meng Hao si spalancarono e la sua gola si asciugò mentre fissava l’ascia nera come la pece. Alla fine, prese un profondo respiro, si allungò e la afferrò.


Nell’istante in cui la sua mano afferrò il manico, un potere incredibile venne emanato dentro di lui. Tremò e i suoi capelli volarono per aria. Poi lui stesso volò in aria e la sua base di coltivazione iniziò ad innalzarsi.


Scosse l’ascia e un raggio di luce nero che venne sparato fuori da essa, andò ad infrangersi sul terreno creando una voragine lunga 9,000 metri. La Montagna dell’Aura Nazionale della Settima Nazione si trovava esattamente nel mezzo della voragine, di conseguenza ora era stata tagliata in due anch’essa.


Il suo scudo già indebolito non poté fare nulla contro tale potere, cosa che andava chiaramente a dimostrare… il potere terrificante contenuto nell’ascia!


Il cuore di Meng Hao tremò dopo aver percepito l’energia incredibile che risiedeva all’interno dell’ascia da battaglia.


Yuwen Jian sedeva ancora sulla cima della Montagna del Destino Nazionale, la quale era appena stata tagliata in due. Il suo scalpo iniziò ad intorpidirsi mentre osservava le due rupi formate dal colpo. Sentiva come se la sua testa stesse per esplodere e una potente sensazione di crisi mortale nacque in lui.


Passarono diversi momenti prima che la tempesta di vento creata dal colpo si acquietasse. Meng Hao scosse la mano e l’ascia scomparve. Una strana luce apparve nei suoi occhi mentre iniziava a ripensare alle circostanze in cui era stato ricompensato con l’ascia.


“C’erano due voci un momento fa, non una!” pensò. “La prima era la stessa voce di prima. Era fredda e priva di emozioni, presumibilmente perché seguiva degli ordini. Quello deve essere il risultato arrecato dall’imposizione delle leggi naturali imposto sulla Sfera del Vortice del Vento dalla Sfera della Montagna e del Mare!”


“Ho ucciso un coltivatore della Schiera e secondo la prima voce, si è trattato di un qualche tipo di atto criminale. Tuttavia… un momento dopo ha parlato una seconda voce, la quale mi ha addirittura ricompensato con un tesoro!”


“Che qualcuno stia incoraggiando i coltivatori della Schiera ad uccidersi l’un l’altro?” Il cuore di Meng Hao tremò. Se le sue speculazioni erano corrette, allora questi eventi avevano sicuramente a che fare con il modo in cui Jian Daozi e gli altri li guardavano appena erano arrivati nella Sfera del Vortice del Vento, come anche il piccolo inganno che aveva cercato di perpetrare Jian Daozi. Per di più, Meng Hao aveva sentito gli altri mentre dicevano che la Sfera del Vortice del Vento era diversa rispetto a come era apparsa in precedenza. Improvvisamente spalancò la bocca.


“Possibile che una grande catastrofe si sta per abbattere sulla Sfera del Vortice del Vento?” pensò.


La sua faccia si oscurò. Allo stesso tempo, Yuwen Jian finalmente ottenne l’illuminazione riguardo la 300esima Essenza del Sigillo del Mondo. Poi saltò in piedi e urlò verso Meng Hao.


“Meng Hao, t-t-tu… stavi per tagliarmi in due con quell’ascia!”


La sua voce echeggiò come un tuono, interrompendo il treno di pensieri di Meng Hao.


Meng Hao guardò in basso verso Yuwen Jian, la sua voce tranquilla, “Mi è scivolata la mano, nient’altro. Tra l’altro, congratulazioni per il raggiungimento dell’illuminazione. Oh, un’altra cosa. Non avevi detto qualcosa riguardo l’aver già ucciso una volta Hai Dongqing?”


“Ho detto così?” rispose Yuwen Jian, con un tono alquanto colpevole. Tuttavia, immediatamente ritornò ad avere un tono arrabbiato. “Guarda, quello non è minimamente importante. Mi hai quasi tagliato in due un momento fa! Mi hai sentito? Ci eri COSI’ vicino!! Non ho fatto nulla per provocarti! Ti è scivolata la mano? Io ho quasi perso la vita! Ho intimidito l’intera Settima Montagna, sciocco! Ho attraversato montagne di pugnali e mari di fiamme senza farmi uccidere e poi vengo quasi ucciso perché a te scivola la mano? Me ne dovrai una per questo…”


Meng Hao non gli stava davvero dando retta. “Mare di fiamme,” pensò. “Mare di fiamme… Ricordo! Dao Fang! Sotto gli Antichi Laghi Dao nelle terre di Paradiso Meridionale, il livello finale della prova del fuoco supervisionata da quelle strane bestie, era il mondo dell’Essenza della Fiamma Divina…”


“C’era un occhio di fiamme li, che urlava qualcosa che includeva il nome Dao Fang!!” La mente di Meng Hao tremò quando finalmente ricordò le informazioni che stava cercando.


Istantaneamente, i suoi occhi si spalancarono e un luminoso e intimidente bagliore apparve in essi.


Ovviamente, dalla prospettiva di Yuwen Jian, lui aveva appena detto delle parole e poi Meng Hao si era ammutolito e lo aveva iniziato a guardare in modo minaccioso. Iniziò a tremare e si ricordò di quanto spaventosamente forte era stato Meng Hao quando aveva ucciso i due coltivatori un momento fa. Poi aveva spietatamente distrutto Hai Dongqing.


Pensò inoltre a quanto era terrificante quell’ascia e poi la faccia di Yuwen Jian tremò realizzando quanto fosse stata impulsiva la decisione di sgridare Meng Hao. Meng Hao era chiaramente uno iettatore che non andava provocato. Una perla di sudore freddo scese dalle tempie di Yuwen Jian e un largo sorriso apparve sulla sua faccia. Velocemente giunse le mani e si inchinò svariate volte.


“Hahahaha! Fratello Meng Hao, lasciamoci il passato alle spalle,” disse amorevolmente. “Stavo solo scherzando, fratello. Anche se affetti, er, mi affetti in due, ebbene… nessun problema. Mi rimangono ancora delle vite, quindi se mi uccidi, semplicemente ritornerò.” Poi rise di cuore.
                                


                                



