---
weight: 1116
title: Capitolo 1116 - Un Incontro nella Sesta Nazione!
pubDate: 2025-03-20T11:49:56.690Z
tags:
    - issth
---


“Dao Fang…” pensò. “Dopo che avrò abbandonato la Sfera del Vortice del Vento e sarò tornato a casa, tornerò sicuramente negli Antichi Laghi Dao!” Gli occhi di Meng Hao brillarono pensierosi e poi il bagliore intimidente scomparve dai suoi occhi. In seguito guardò in basso verso Yuwen Jian e sorrise in modo enigmatico.


Come avrebbe potuto non notare che Yuwen Jain poteva ottenere l’illuminazione molto prima e che invece aveva intenzionalmente trascinato la cosa più a lungo? Chiaramente, stava pianificando qualcosa. Anche se l’utilizzo dell’ascia da parte di Meng Hao era sembrato totalmente spontaneo, era invece un chiaro avvertimento per Yuwen Jian.


Vedendo il sorriso di Meng Hao, Yuwen Jian si sentì ancora più in colpa. Schiarendosi la gola, si colpì eroicamente il petto e disse, “Fratello Meng Hao, sei davvero coraggioso e straordinario. Hahaha. I tre scagnozzi assoldati da Dao Celeste erano incredibilmente potenti. Ma di fronte a te, erano come dei pagliacci assoldati. Li hai schiacciati come erbacce! Sei chiaramente destinato ad essere il numero uno nella Schiera della Sfera della Montagna e del Mare!” Anche se le parole di Yuwen Jian erano chiaramente ingrazianti, la sua espressione era molto sincera, come se ogni parola provenisse dal profondo del suo cuore [1].


“Dici bene, dici bene,” rispose Meng Hao, ridacchiando. Poi diede un’occhiata generale a Yuwen Jian. “Tuttavia, Compagno Daoista Yuwen Jian, devi ancora ridarmi il Sigillo del mondo che ti ho prestato.”


Il sorriso di Yuwen Jian si irrigidì e la sua mente vorticò con centinaia di idee. Tuttavia, quando vide lo sguardo negli occhi di Meng Hao, il suo cuore iniziò a martellargli nel petto e ancora una volta ripensò alla questione di Meng Hao che era stato ricompensato per aver ucciso un coltivatore della Schiera.


“Dannazione!” pensò. “Le ricompense della Sfera del Vortice del Vento questa voltaci incoraggiano ad ucciderci l’un l’altro… Non posso provocare questo iettatore, altrimenti mi troverò in una crisi mortale!” Avendo raggiunto questo punto con il suo treno di pensieri, Yuwen Jian tirò fuori senza esitazione il Sigillo del Mondo e lo mandò verso Meng Hao.


Meng Hao lo afferrò e lo conservò. Sorridendo largamente come sempre, non proferì parola riguardo il Sigillo del Mondo della Settima Nazione. Yuwen Jian si era intenzionalmente alienato dalla lotta, rimanendo a complottare per tutto il tempo. Se invece si fosse unito alla battaglia contro Hai Qingdong e gli altri, allora Meng Hao si sarebbe astenuto dal trattenere con avarizia il Sigillo del Mondo.


Tuttavia, dato che Yuwen Jian stava chiaramente tramando qualcosa, Meng Hao non si sentì per nulla in colpa.


Yuwen Jian sorrise ironicamente. Anche se era un coltivatore del corpo, il fatto che non solo fosse un membro della Schiera, ma che fosse inoltre riuscito a conservarlo per tutto questo tempo e allo stesso tempo fosse riuscito a raggiungere un tale livello nella coltivazione del corpo, stava a dimostrare che non era un idiota. Poteva non essere considerato un genio, ma era comunque abile nel complottare.


Era ovvio anche per lui che Meng Hao era riuscito a vedere attraverso il suo piano e avesse usato l’ascia come avvertimento. Il fatto di non riconsegnargli il Sigillo del Mondo della Settima Nazione era un’ulteriore punizione.


“Va bene così,” pensò. “Dato che la Sfera del Vortice del Vento sembra che stia incoraggiando noi coltivatori della Schiera ad ucciderci l’un l’altro, allora quei Sigilli del Mondo sono come fuochi segnalatori. Più ne hai, più è possibile venire uccisi e farseli rubare. Dato che io non ho Sigilli del Mondo, sarò molto più al sicuro.”


Yuwen Jian si sentiva ora molto più fiducioso, quindi giunse le mani e si inchinò a Meng Hao. Indietreggiando di alcuni passi, sorrise e disse, “Fratello Meng Hao, si sta facendo tardi. Casa mia è un disastro al momento, quindi non ti tratterrò ulteriormente. Abbi cura di te durante il ritorno, fratello, e quando ne avrai l’occasione vienimi a trovare di nuovo.”


Meng Hao lo guardò e immediatamente Yuwen Jian si rassegnò all’idea che stava per accadere qualcosa di brutto. Dopo un momento, però, Meng Hao iniziò a sorridere serenamente, scuotendo le maniche e voltandosi intento ad andare via.


Fu in questo momento, però, che un raggio di luce improvvisamente si innalzò dal tempio centrale. Si stava espandendo rapidamente, diffondendosi e riempiendo tutta la Sfera del Vortice del Vento.


Sorprendentemente, la luce era la stessa di alcuni momenti fa… era larga 30.000 metri!


Il massiccio pilastro di luce venne sparato nei Cieli, facendo echeggiare suoni rimbombanti senza sosta. Il cielo tremò e innumerevoli increspature si espansero, riempiendo l’intero cielo. Gli occhi di Meng Hao si spalancarono e la faccia di Yuwen Jian sbiancò.


Mentre il raggio di luce penetrava il mondo delle montagne e delle statue, la più alta delle montagne, quella su cui c’era ora una statua di Meng Hao, improvvisamente divenne sfocata mentre un’immagine fantasma appariva di fianco ad essa. L’immagine poi si solidificò in quella di una seconda statua!


La seconda statua raffigurava un giovane uomo con un vorticoso intento omicida. Emanava un’incredibile pressione che fece boccheggiare Meng Hao. Sorprendentemente, quella statua aveva una testa nella sua mano!


Quella testa irradiava una freddezza glaciale, nonostante fosse morta.


“Dao Celeste!!” esclamò Yuwen Jian. “Quello è il coltivatore della Schiera della Prima Montagna! La testa nella sua mano… è la testa del coltivatore della Schiera della Seconda Montagna!” La sua faccia impallidì. Sapeva che Dao Celeste aveva ottenuto da tempo il Sigillo del Mondo della Seconda Nazione da quel coltivatore, il quale era poi riuscito a scappare.


Era precedentemente giunto alla conclusione che la mancanza di un Sigillo del Mondo lo avrebbe posto in una posizione molto meno pericolosa. Non avrebbe mai immaginato che dopo che fossero passati solo alcuni attimi di respiro, la sua intera linea di ragionamento sarebbe stata stravolta. Il coltivatore della Schiera della Seconda Montagna era ora morto, annunciando l’inizio di quello che senza dubbio sarebbe stata una serie di sanguinarie e caotiche battaglie!


Non importava che avesse o meno un Sigillo del Mondo, era lo stesso in un incredibile pericolo!


In seguito quella fredda e spietata voce echeggiò attraverso la Sfera del Vortice del Vento.


“La ricompensa… è un tesoro Antico! Il Flagello Immortale dell’Alta Montagna!”


Tutti i coltivatori della Schiera rimasero immediatamente scossi. Gli eventi si stavano susseguendo troppo in fretta. Prima era stato ucciso Hai Qingdong e poi, dopo alcuni momenti, Dao Celeste diede la caccia e uccise qualcun altro!


Per di più, la ricompensa era un altro tesoro Antico!


Meng Hao guardava nel mondo in alto la statua di Dao Celeste. I suoi occhi poi iniziarono a brillare di una luce intimidatoria. Anche se non era sicuro di quanto fosse forte questo Dao Celeste rispetto a Hai Qingdong, da quello che poteva percepire, era incredibilmente potente.


“Dao Celeste…” pensò, i suoi occhi brillavano.


Mentre era sul punto di andarsene, Yuwen Jian improvvisamente si alzò per aria e urlò, “Fratello Meng Hao! Hahaha! Guarda, si sta facendo abbastanza tardi, non c’è bisogno di affrettarsi. Perché non ti trattieni per alcuni giorni!?”


Yuwen Jian era spaventato, quindi come poteva permettere che Meng Hao se ne andasse così facilmente? Se Meng Hao fosse rimasto, allora sarebbero stati in due a combattere se si fosse presentato Dao Celeste.


Meng Hao lo ignorò ed era sul punto di affrettarsi nella distanza quando Yuwen Jian, con la mente vorticosa di pensieri, strinse i denti e poi disse, “Meng Hao, conosco un modo in cui puoi procurarti il Sigillo del Mondo della Sesta Nazione senza nemmeno alzare il tuo mignolino!”


Meng Hao si fermò e si voltò a guardare Yuwen Jian.


Vedendo che Meng Hao si era fermato, Yuwen Jian spiegò in fretta, “Ascolta, Meng Hao. Dei Nove Sigilli del Mondo, Dao Celeste ne ha ora tre e tu ne hai quattro. I due rimanenti sono quelli che appartengono alla Terza e Sesta Nazione. Il coltivatore della Schiera della Sesta Nazione è quel ragazzo Hong Bin [2]. Abbiamo affrontato delle situazioni pericolose insieme e siamo diventati amici. Che ne dici se ti porto alla Sesta Nazione e lo persuado a consegnarti il Sigillo del Mondo!” dichiarò, schiaffeggiandosi il petto.


“In questo modo, avrai cinque Sigilli del Mondo, ottenendo così il vantaggio!”


“A patto che tu non sia spaventato da Dao Celeste il Sigillo della Sesta Nazione è tuo!”


Meng Hao lo guardò con freddezza. Non si fidava molto di Yuwen Jian; anche se non si conoscevano da molto, aveva la sensazione che Yuwen Jian era inaffidabile come Patriarca Affidabilità.


“Non mi fido di te.” Disse lentamente Meng Hao.


Sembrando risentito e leggermente arrabbiato, Yuwen Jian disse, “Fratello Meng Hao, mi ferisce davvero sentirti dire questo. Sai che tipo di persona sono? Sono esattamente come il carattere ‘jian  坚’ nel mio nome. Sono risoluto nella condotta, nelle parole, nelle azioni, sono risoluto in tutto!”


Per niente colpito, Meng Hao ripose chiaramente, “Mi hai detto di aver ucciso una volta Hai Qingdong.”


Yuwen Jian non sembrava minimamente imbarazzato riguardo la questione. Ridendo di cuore, disse, “Fratello Meng Hao, volevo lasciarmi alle spalle alcune delle mie cattiva abitudini da tempo ormai. Sono davvero riuscito a rendermi ridicolo ai tuoi occhi, fratello. Farò sicuramente dei cambiamenti!”


“La tua illuminazione prima, è stata decisamente troppo lenta.” Disse Meng Hao.


“Hahaha! Fratello Meng Hao, non c’è bisogno di cambiare i tuoi modi per mantenere integro il mio onore. Non sono stato lento, ero semplicemente distratto. Per questo, ti devo le mie scuse. D’ora in poi, smetterò sicuramente di sognare ad occhi aperti!”


Meng Hao non sapeva se piangere o ridere. Guardò da vicino Yuwen Jian per un momento e si rese conto che non solo le sue parole erano inaffidabili, lui stesso era decisamente privo di vergogna. In termini di sfacciataggine, nessuno poteva pareggiarlo.


L’espressione di Yuwen Jian era estremamente sincera. Colpendosi il petto, dichiarò, “Fratello Meng Hao, questa volta, devi solo fidarti di me. Sono davvero amico di Hong Bin. Gli ho salvato la vita una volta!”


Dopo un momento di silenzio, Meng Hao guardò Yuwen Jian e disse lentamente, “Se non mi farai ottenere quel Sigillo del Mondo, allora vedrai cosa succede davvero quando perdo le staffe.”


Non era una minaccia. Le sue parole quiete fecero agitare Yuwen Jian all’istante, il quale in seguito annuì.


Non vennero scambiate altre parole. Yuwen Jian indicò la strada e i due diventarono dei luminosi raggi di luce che si lanciarono verso la Sesta Nazione. Si muovevano con una velocità incredibile, quindi non ci volle molto prima che arrivarono.


Non appena entrarono nella Sesta Nazione, un’intensa pressione si abbatté su di loro, una sorta di avvertimento. Il ragazzo Hong Bin al momento sedeva a gambe incrociate sulla Montagna dell’Aura Nazionale della Sesta Nazione e non appena percepì la pressione, la sua faccia vacillò. Lo scudo della Montagna dell’Aura Nazionale si innalzò ed Hong Bin venne immediatamente circondato da diversi seguaci, i quali formarono una formazione di incantesimo protettiva.


“Dannazione,” disse ad alta voce. “E’ Dao Celeste? O è semplicemente qualcuno di passaggio? In ogni caso, tenete pronta la formazione di incantesimo. Se è Dao Celeste, ci possiamo teletrasportare via di qui!” Hong Bin era estremamente nervoso. Al momento, le due persone di cui aveva più paura erano Dao Celeste e Meng Hao.


Entrambi avevano ucciso dei coltivatori della Schiera, venendo poi premiati con dei tesori Antichi. Come poteva non essere spaventato? Non voleva che la sua vita fosse il prezzo che i due dovessero pagare per mettere le mani su di un altro tesoro Antico.


Mentre sedeva li vigile, due raggi di luce perforarono l’aria fuori dalla Montagna dell’Aura Nazionale. Yuwen Jian era nella posizione più avanzata e non appena si fu avvicinato abbastanza, urlò con urgenza, “Hong Bin, vecchio amico, sono Yuwen Jian, vieni a portare i tuoi omaggi!”


Quasi nello stesso istante in cui le parole uscirono dalla sua bocca, Hong Bin vide Yuwen Jian. Immediatamente i suoi occhi si accesero di furia e saltò in piedi.


“Dannazione, Yuwen Jian, bastardo doppiogiochista! Mi hai imbrogliato quella volta e io non ti ho mai braccato per quello, ma ora hai il coraggio di venire a cercarmi!?”


“Hey, chi è quello dietro di te? Quello è… dannazione! Non ci posso credere che tu lo abbia portato qui! Non avrò pace fino a che non sarai morto, Yuwen Jian!!”


Non appena la voce acuta di Hong Bin echeggiò, Yuwen Jian guardò imbarazzato Meng Hao. Quello che vide fu Meng Hao che lo guardava con un sorriso glaciale.


“Fratello Meng Hao,” disse in fretta, “dammi solo il tempo che mezzo bastoncino di incenso impiega a bruciare. Non ti preoccupare, ci riuscirò senza ombra di dubbio!” Come un fulmine, si affrettò verso la Montagna dell’Aura Nazionale!


NOTE:


1. (nota del traduttore inglese) C’è un gioco di parole in questo passaggio che non è possibile tradurre bene. Letteralmente dice “quei tre gambe di cane (scagnozzi) di Dao Celeste erano potenti, ma di fronte a te erano come sporchi cani (cani randagi)”.


2. (nota del traduttore inglese) Il nome di Hong Bin in cinese è 洪斌 hóng bīn. Hong è un cognome che significa “grande” o “grosso”. Bin significa “raffinato”.
                                


                                




                                



