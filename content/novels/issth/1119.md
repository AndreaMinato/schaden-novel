---
weight: 11190
title: Capitolo 1119 - Hong Bin Muore in Battaglia!
pubDate: 2025-03-20T11:49:56.691Z
tags:
    - issth
---


Dao Celeste affrontò superbamente le magie dell’Eccelso di Meng Hao e degli altri. Improvvisamente, fece un profondo respiro e la sua energia insorse quando allungò verso l’alto la sua mano destra e la ondeggiò.


“Per quanto riguarda la mia magia dell’Eccelso, ho deciso di chiamarla… Dipinto dell’Eccelso!” Proprio quando quelle parole uscirono dalla sua bocca, l’aria intorno a Dao Celeste si distorse e si spalancò per lasciare uscire un dipinto arrotolato.


Il papiro era nero come la pece ed emanava un’aria antica. Sembrava che esistesse da innumerevoli anni e, ancora prima di aprirsi, emanava un’incredibile e micidiale aura.


La forza di quell’aura lanciò immediatamente strani lampi di luce nell’aria e fece stormire il vento.


Era impossibile anche solo descriverne il livello di potere; quel tipo di aura era qualcosa che Meng Hao non aveva mai visto in vita sua.


Sembrava l’aura di qualcuno che aveva posto fine a tantissime vite, che aveva sterminato interi mondi e che aveva provato il suo status di Eccelso attraverso infiniti massacri.


L’aria vorticò e si distorse sotto il potere di quell’aura di omicidio. Il cielo si fece scuro come se fosse stato interamente ricoperto, come se l’intero mondo stesse diventando nero.


Il suolo tremò e l’aura omicida fece salire una strana nebbia che si espanse in ogni direzione.


In poco tempo l’intero mondo cambiò.


Il cuore di Meng Hao stava battendo all’impazzata e lo stesso valeva per Yuwen Jian e Hong Bin, le cui bocche erano spalancate.


Era come se dentro quel dipinto si nascondesse una bestia malvagia la cui sola aura era capace di risucchiare la luce del mondo.


“Dipinto dell’Eccelso, apriti!” disse Dao Celeste con orgoglio, eseguendo un incantesimo e indicando il papiro. Senza fare alcun rumore, il dipinto iniziò a srotolarsi, non interamente, solo del trenta percento. Ad ogni modo, il trenta percento che si era scoperto rivelò una parte della scena rappresentata: era un mondo bizzarro, un mondo completamente nero, e guardando attentamente si poteva vedere… una terra che sembrava personificare la morte.


Nient’altro era visibile a parte quella terra, e non lo sarebbe stato a meno che il dipinto non si fosse srotolato ulteriormente.


Comunque, quella piccola porzione fece insorgere un incredibile potere che si diffuse in ogni direzione insieme all’aura omicida.


Cielo e Terra sembravano sul punto di crollare. Il mondo sembrava stesse per cadere in pezzi. Un forte potere continuò a crescere, vorticando verso Yuwen Jian e distruggendo completamente la sua magia dell’Eccelso. Quando le immagini rosso sangue della magia dell’Eccelso di Yuwen Jian crollarono, questo venne lanciato all’indietro e il sangue spruzzò dalla sua bocca.


A Meng Hao sembrò che una montagna gli fosse crollata addosso. Il suo corpo tremava e il sangue colava dalla sua bocca. Barcollò all’indietro di circa trenta metri e quando guardò la terrificante magia dell’Eccelso di Dao Celeste realizzò che era impossibile combatterla.


“Cosa diavolo è dipinto in quella pergamena?”pensò con il cuore tremante.


Il peggiore del gruppo era il giovane Hong Bin. Urlava e tossiva sangue mentre indietreggiava. Prima che potesse andare troppo lontano, un lampo attraversò l’aria: non era altri che Dao Celeste. Il suo volto era pallido: a quanto pareva, le magie dell’Eccelso rilasciate da Meng Hao e dagli altri non erano cose che poteva semplicemente ignorare, come aveva fatto con i loro precedenti attacchi.


Lo avevano costretto ad utilizzare la magia dell’Eccelso per difendersi. Se i suoi seguaci fossero stati presenti ne sarebbero certamente rimasti stupiti.
L’orgoglio di Dao Celeste era così forte che non aveva mai liberato la sua magia dell’Eccelso in una battaglia contro i membri della sua generazione.
Infatti, l’avrebbe usata solo per sopprimere esperti potentissimi della generazione Anziana. Ora, però, Meng Hao e gli altri lo avevano costretto ad usarla. Affrontare i loro attacchi combinati aveva riempito il cuore di Dao Celeste di un senso di crisi mortale.


Comunque, quel senso di crisi lo aveva indotto a rilasciare la magia dell’Eccelso, che aveva portato immediatamente la battaglia a suo favore.
Improvvisamente apparve di fronte ad Hong Bin, con occhi che brillavano di intento omicida mentre muoveva la mano, pronto all’attacco.


Quel semplice movimento della mano rilasciò un potere esplosivo che si trasformò in una volontà di massacro che colpì Hong Bin.


Vedendo che stava per essere schiacciato, negli occhi di Hong Bin apparve un lampo di pazzia.


Lanciò indietro la testa e ruggì, scegliendo di farsi esplodere proprio quando Dao Celeste si fosse avventato su di lui per ucciderlo.


I suoi occhi brillarono quando la sua base di coltivazione scoppiò di potere. Quando il corpo di Hong Bin detonò, le pupille di Dao Celeste si restrinsero. Si rimboccò la manica, usando la sua veste per difendersi: Hong Bin esplose e il suo corpo si trasformò in una tempesta che vorticò in tutte le direzioni.


L’enorme esplosione distrusse il cielo e la terra. La volontà omicida di Dao Celeste venne spazzata via dalla forza dell’esplosione e il volto di Dao Celeste divenne pallido. Era rimasto leggermente ferito dall’impatto, eppure non tossì nemmeno una goccia di sangue.


Hong Bin approfittò di quel momento per riformarsi dalla nuvola di sangue. Quando riapparve, si lanciò indietro alla massima velocità.


“Salvatemi!” urlò. Era morto già una volta durante la sua permanenza sulla Sesta Montagna e, se si aggiungeva alla lista anche l’auto esplosione di poco prima, significava che non avrebbe più potuto fare affidamento sulla sua abilità di rigenerazione.


La prossima volta sarebbe morto seriamente.


Mentre Hong Bin stava chiedendo aiuto, Meng Hao e Yuwen Jian erano partiti all’offensiva. Meng Hao rilasciò l’Essenza della Fiamma Divina, e Yuwen Jian ruggì mentre una luce rossa gli vorticava attorno. Il suo pugno partì in avanti, facendo apparire una sagoma di sangue, un torreggiante gigante che si lanciò verso Dao Celeste.


Dao Celeste grugnì sommessamente mentre osservava il gigante di sangue di Yuwen Jian avvicinarsi. Eseguì un incantesimo con la sua mano sinistra e lo indicò. Improvvisamente, il Flagello Immortale sul suo braccio scomparve ed uscì dal suo dito, scontrandosi contro il gigante di sangue. Un forte boato riecheggiò accompagnando l’esplosione del gigante. Per quanto riguardava il Flagello Immortale , non si fermò ma piuttosto continuò verso Yuwen Jian.


La persona di cui Dao Celeste si stava preoccupando maggiormente era Meng Hao, la cui Fiamma Divina si stava spingendo verso di lui proprio in quel momento.


“Essenza… ho anche quella!” disse improvvisamente. Sputò qualcosa dalla sua bocca e un lampo di luce divenne visibile. Era un lampo rosso che sembrava evocare i fulmini dal Cielo e dalla Terra. Una serie di saette iniziarono a cadere, trasformandosi presto in un mare di fulmini che si lanciarono contro l’Essenza della Fiamma Divina di Meng Hao.


Quando quelle due forze si scontrarono tra loro, la fiamma dell’Essenza e il lampo dell’Essenza, enrambi crollarono con un gigantesco boato.


Tutto questo necessita di molto tempo per essere descritto ma la verità è che, quando Dao Celeste aveva bloccato Meng Hao e Yuwen Jian, non si era fermato nemmeno un momento prima di inseguire Hong Bin.


“MUORI!” disse con voce gelida. La sua mano destra si strinse a pugno e colpì. Quel colpo conteneva un vento selvaggio e indescrivibile, una tempesta esplosiva che si lanciò su Hong Bin.


La luce della disperazione brillò negli occhi di Hong Bin, che eseguì un incantesimo a due mani, facendo apparire diverse formazioni di incantesimo di fronte a lui. Mosse anche la mano, tirando fuori molti oggetti magici dalla sua borsa da trasporto. Usò anche degli oggetti magici salva vita.


Non risparmiò nulla che potesse difenderlo, ma tutte le formazioni di incantesimo e gli oggetti magici di cui disponeva vennero schiacciati facilmente da Dao Celeste, come fossero erbacce. Tutto venne distrutto e proprio quando la tempesta stava per scontrarsi con Hong Bin, Dao Celeste trasformò il suo pugno in un artiglio, che affondò nella fronte di Hong Bin.


Dao celeste pronunciò glacialmente tre parole: “Divoramento del Demone Celeste!”


Hong Bin si lasciò sfuggire immediatamente un grido raccapricciante. Il suo corpo fisico appassì rapidamente mentre la sua forza vitale veniva assorbita da Dao Celeste, le cui ferite si rimarginarono completamente.


Il sangue spruzzò dalla bocca di Hong Bin, e mentre la morte si avvicinava, sulla sua fronte apparve una formazione di incantesimo. La formazione di incantesimo esplose, spingendo via la mano di Dao Celeste.


Hong Bin si trasformò in nient’altro che cenere, e solo la sua anima Immortale rimase intatta. Lasciò uscire un pianto angosciante e sul suo volto si vide un lampo di pazzia.


“Yuwen Jian, Meng Hao, preferisco che otteniate la ricompensa per avermi ucciso piuttosto che morire per mano di Dao Celeste! Giuratemi che mi vendicherete facendolo fuori!” Hong Bin aveva paura della morte ma era comunque un membro della Schiera. I coltivatori della Schiera erano orgogliosi e quando si trovavano di fronte alla morte non si comportavano quasi mai in modo indeciso. Senza la minima esitazione, si lanciò verso Yuwen Jian.


Il cuore di Yuwen Jian palpitò, e così anche quello di Meng Hao. Avevano fatto male i calcoli. Dao Celeste era così potente che persino tre di loro messi insieme non erano abbastanza forti da distruggerlo.


“L’unica persona che ti ucciderà sarò io!” disse Dao Celeste con una fredda risata. La sua mano destra fece come per artigliare Meng Hao e Yuwen Jian, trasformandosi in una distorsione che li separò completamente.


Poi, Dao Celeste si lanciò come un fulmine verso Hong Bin, con occhi che brillavano di anticipazione.


“Mi chiedo quale ricompensa otterrò per averti ucciso, Hong Bin!? Preparati a morire!” Dao Celeste sollevò la mano e afferrò Hong Bin, sulla cui faccia comparve un’aria di disperazione.


Hong Bin non poteva fuggire e non poteva farsi auto esplodere. Era come se il suo corpo fosse completamente sigillato.


Proprio quando stava per essere ucciso, Meng Hao tirò fuori il Calderone dei Fulmini. L’elettricità danzò intorno a lui, ma allo stesso tempo Dao Celeste ruggì. Improvvisamente, un baluginio rosso ricoprì sia lui che Hong Bin. Inaspettatamente, il Calderone dei Fulmini di Meng Hao non stava funzionando!


Quello, comunque, non fermò Meng Hao neanche per un momento. Sollevò la sua mano sinistra e mosse il dito verso Dao Celeste.


L’Ottava Maledizione di Sigillo del Demone era stata rilasciata.


Dao Celeste poteva essere in guardia rispetto al Calderone dei Fulmini di Meng Hao, ma non poteva fare nulla per fermare l’Ottava Maledizione del Sigillo del Demone.


Non appena la Maledizione venne rilasciata, Dao Celeste si bloccò di colpo. Per la seconda volta, la sua bocca si spalancò e dentro di lui crebbe un sentimento di sconcerto.


Rimase bloccato giusto per il tempo di qualche respiro, ma per Hong Bin quel breve tempo era più che sufficiente per sfuggire ai ceppi del sigillo.


Comunque, non colse l’opportunità di scappare: sapeva che non sarebbe mai riuscito a sfuggirgli. Ridendo amaramente e con occhi colmi di determinazione, volò direttamente verso Dao Celeste, attaccandolo.


“Vendicatemi!”disse lanciando indietro la testa e ruggendo.


Yuwen Jian urlò: “Hong Bin!”


Il cuore di Meng Hao palpitò.


Fu a questo punto che l’anima Immortale di Hong Bin si avvicinò a Dao Celeste. Nello stesso istante, Dao Celeste stava iniziando a riprendersi dall’Ottava Maledizione di Sigillo del Demone. Un sorriso malefico apparve sul volto dell’anima Immortale di Hong Bin quando… si fece auto esplodere!


BOOOOOOOOOOOMM!!!


L’esplosione di un’anima Immortale da sola non sarebbe mai stata potente come l’esplosione di un’anima accompagnata dal corpo fisico, comunque Hong Bin era nella Schiera e, per questo, l’esplosione della sua anima Immortale ebbe una potenza fuori dall’ordinario. Cosa ancora più importante, il danno aumentò a causa della vicinanza di Dao Celeste, che fu incapace di mettere una solida difesa tra sé e Hong Bin siccome non si era completamente ripreso dalla tecnica magica di Meng Hao.


Un enorme boato riecheggiò insieme all’esplosione dell’anima Immortale di Hong Bin: Dao Celeste venne scosso e cadde all’indietro, tossendo sangue. Era la prima volta che tossiva sangue in battaglia e il liquido formò una pozza cremisi ai suoi piedi.


“Meng Hao!” tuonò Dao Celeste, fermandosi a mezz’aria. Il suo volto era pallido quando si voltò per guardare Meng Hao con uno sguardo micidiale.


I due momenti di pericolo che aveva vissuto fino a quel momento, li aveva sperimentati a causa di Meng Hao! Questa volta, siccome Hong Bin era morto facendosi auto esplodere, Dao Celeste non avrebbe ottenuto alcuna ricompensa per la sua uccisione.

