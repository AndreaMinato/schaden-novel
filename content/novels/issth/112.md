---
weight: 112
title: Capitolo 112 - Le Cose Cambiano
pubDate: 2025-03-17T11:17:34.778Z
tags:
    - issth
---


“Quello… quello è un roc!” strillò Chu Yuyan. “Nelle terre del Paradiso Meridionale, i roc possono emergere solo dal Mare della Via Lattea. Lasciami andare, Meng Hao. Quell'uccello sta morendo, lo capisco dalla sua aura mortale. Sta andando verso la Grotta della Rinascita. Il vento che lo mantiene in aria spazzerà via tutto!”


“Tu lasciami andare,” disse lui freddo. Riusciva a sentire il suo Nucleo Demoniaco tremare nel suo Pilastro del Dao.


“Tu!” gridò Chu Yuyan digrignando i denti. Stava per dire qualcos'altro, quand'ecco che la furia del vento aumentò drammaticamente. In un battito di ciglia, un ruggito colmò la terra. I picchi di innumerevoli montagne furono frantumati e collassarono nel vento, spedendo frammenti di roccia in ogni direzione. Improvvisamente il Roc cambiò direzione. Appena sentì il potere del Nucleo Demoniaco dentro Meng Hao, una luce misteriosa iniziò a brillare nei suoi occhi. Urlò attraverso l’aria nella direzione di Chu Yuyan e Meng Hao.


Il cielo si fece cupo mentre il fortissimo vento spazzava la terra e sembrava sul punto di trascinare via qualunque cosa. Era come se ogni cosa in quella parte del mondo appartenesse solo ed esclusivamente al roc!


Un turbine ruggente accompagnò l’arrivo dell’animale. Le montagne caddero a pezzi e gli alberi furono sradicati!


Il vento travolse Meng Hao e Chu Yuyan. La lampada ad olio accanto alla donna si scosse violentemente, spegnendosi. Le luci che lo legavano svanirono.


Il potere del Nucleo Demoniaco eruttò, di nuovo, dentro di lui, come il giorno in cui l’Eredità era apparsa la prima volta. Immagini dei tempi antichi apparvero nella mente di Meng Hao.


In quelle immagini, un Dragone Volante delle Tempeste e un roc si scontravano in battaglia!


Boom!


Meng Hao sentì un’onda colossale che si abbatteva sulla sua mente. Roteò nell'aria, sentendosi come sul punto di essere schiacciato. Il sangue schizzò dalla sua bocca. Come un aquilone le cui corde erano state tagliate, il suo corpo svolazzò via risucchiato dall'aria.


Nell'istante prima di perdere conoscenza inviò il suo ultimo rimasuglio di energia spirituale a recuperare le spade volanti e lo Stendardo del Fulmine. Poi svenne.


Chu Yuyan era in una situazione peggiore. Mentre cominciava ad essere risucchiata tossì una boccata di sangue. Il suo corpo era ancora avvolto dalla rete nera. Rotolò in avanti, assieme alla lampada ad olio. Il suo volto era pallido e disperato. Un altro soffio di vento del roc la sollevò, e tossì altro sangue, poi perse i sensi.


Meng Hao e Chu Yuyan erano entrambi alla Stabilità della Consistenza, ma quando il vento ululante del roc li sollevò nessuno dei due fu in grado di resistergli. Per fortuna non erano come le montagne, legate al terreno, e la cui resistenza al potere le fece frantumare.


Erano come rami di salice, incapaci di opporre resistenza. Feriti dal vento persero i sensi, ma non furono fatti a pezzi. Il vento li tenne stretti e li trascinò lontano.


Il vento continuò a spazzare lo Stato della Comparsa Orientale per molti giorni dopo il passaggio del roc, prima di placarsi.


Meng Hao aprì gli occhi.


Tutto il suo corpo doleva, facendo tremare gli occhi mentre si aprivano. Un dolore totale lo colmava, facendolo tremare tanto da credere di andare a pezzi.


Lentamente la calma riempì i suoi occhi. Il dolore era allarmante, ma paragonato al veleno non era nulla. Era abituato, ormai.


Si mise a sedere, ansimando. Guardò in basso il proprio corpo; i suoi abiti erano in pezzi; lividi ed ematomi coprivano la sua pelle. Le ferite erano tante da non riuscire a tenerne il conto, alcune più profonde di altre; in alcune aree la pelle era completamente rimossa. Se fosse caduto sulle rocce vicine, il dolore avrebbe raggiunto le ossa.


Ansimò, esaminandosi. Spalancò gli occhi. Il suo corpo era debole, come sei o sette anni prima sul Monte Daqing.


“La mia base di Coltivazione…” Meng Hao cercò immediatamente di farla circolare. Sospirò sollevato quando si accorse che c’era ancora. Ma cambiò subito espressione: era incapace di raggiungerla, come se una qualche forza lo bloccasse.


Fu allora, mentre guardava ancora i suoi abiti distrutti, che si accorse di non avere addosso nessuna delle sue borse. Sembrava che il vento le avesse tutte spazzate via.


Si accigliò. Sollevò la mano, cercando nella tunica. Quando la estrasse reggeva la borsa del Cosmo. Era diversa dalle altre, per cui la teneva sempre nella tunica. Il vento non l’aveva toccata.


“È un bene che la maggior parte della mia roba sia qui dentro,” mugugnò Meng Hao, “incluse le mie spade e lo Stendardo del Fulmine. Sarebbe stata una perdita terribile.” Provò ad aprirla, ma non vi riuscì. Si guardò intorno sospirando.


Nell'oscurità, una nebbia nera ondeggiava avanti e indietro. Delle strane rocce coprivano il terreno, assieme alle ossa di uccelli e bestie. Chissà quanto tempo era passato dall'inizio della decomposizione, prima di assumere la loro corrente colorazione bianco mortifero. Meng Hao era ancora più sorpreso di prima.


Le cose andavano già male, poi si accorse che alcune delle ossa erano umane…


Guardò verso il cielo, ma non vedeva che la nebbia.


“Che posto è questo…?” Uno sguardo cupo apparve sul suo volto mentre sedeva. Un senso di pericolo imminente strisciò dentro di lui.


“Mi chiedo se sia stato il vento a far cambiare la mia base di Coltivazione, oppure questo posto.” Passò molto tempo prima che raccogliesse abbastanza energia da alzarsi con fatica, serrando i denti. Appoggiandosi a una roccia vicina cominciò ad avanzare. Si fermò dopo poco: un muro di roccia nera si stagliava di fronte a lui. Il muro scompariva nella nebbia, rendendo impossibile vederne il picco.


Meng Hao si guardò le spalle. Si era reso conto di trovarsi, con ogni probabilità, in fondo a qualche abisso.


“Così il vento del roc mi ha trascinato quaggiù. Chissà in che parte dello Stato della Comparsa Orientale sono. Devo recuperare la mia base di Coltivazione, allora potrò andarmene.” Si appoggiò alla parete e puntò i piedi per ottenere altra energia.


Passò del tempo. Non potendo vedere il cielo, gli era difficile quantificarlo. Lentamente il suo corpo riprese forza. Cercò di nuovo di aprire la borsa del Cosmo, ma non vi riuscì. Dovette arrendersi. Alzò lo sguardo, e i suoi occhi si posarono su un ramo spesso quanto un suo braccio. Riprese a camminare, appoggiandosi ad esso.


“Se questo è un promontorio, a un certo punto dovrà finire per forza,” disse guardandosi intorno. Ogni cosa attorno a lui era immersa nel silenzio. L’unico rumore che il giovane udiva era il battito del proprio cuore. Prese un profondo respiro e decise di esplorare tutta l’area fino a trovare una via d’uscita.


Camminò lentamente, cauto. Ogni cosa in quel luogo appariva spettrale, e nascondeva chissà quali pericoli. Ma doveva scoprirlo. Se anche ci fosse stato un pericolo sarebbe stato pronto ad affrontarlo.


Passarono quattro ore, durante le quali Meng Hao si riprese lentamente. Aveva raggiunto la Stabilità della Consistenza dopo il grande circolo della Condensazione del Qi, per cui il suo corpo era molto più forte di prima. Ma il cuore cominciò a sprofondare, quando dopo tutto quel tempo non riusciva a trovare un modo per andarsene. Le rocce sembravano farsi sempre più dense.


Un’ora dopo smise, improvvisamente, di camminare. I suoi occhi si accesero di una strana luce mentre guardava avanti, e un freddo sorriso piegò gli angoli della bocca.


Una persona giaceva su una delle strane rocce di fronte a lui. L’abito bianco lacero e stropicciato rivelava una pelle liscia e chiara. I capelli giacevano scompigliati attorno a Chu Yuyan.


Giaceva priva di sensi, e al suo fianco era adagiata una piccola rete nera.


Gli occhi di Meng Hao brillarono mentre si avvicinava. Mise il dito sotto il suo naso, poi toccò un pezzo di carne nuda sul suo addome. La pelle era soffice, gradevole al tatto. Spinse in profondità. Poi si mise al suo fianco, mettendo via la rete nera.


“Non è morta. Sento che la sua base di Coltivazione è ancora qui, solo soppressa. Non può accedere all'energia spirituale.” Serrò gli occhi, guardando Chu Yuyan per un lungo momento. Rise. “So che sei sveglia. Non c’è bisogno di fingerti svenuta.”


Chu Yuyan non si mosse. Meng Hao grugnì, e la punzecchiò col ramo che teneva in mano.


I suoi occhi si sbarrarono, e gli dedicò un freddo sguardo.


Meng Hao sorrise in modo altrettanto vacuo. Si era reso conto che nell'abisso si stava annoiando. Guardò il corpo di Chu Yuyan, le sue curve delicate, la pelle messa in mostra dagli abiti strappati, e gli angoli della sottoveste rossa. Era bellissima.


Arrossì d’improvviso, e la rabbia riempì i suoi occhi. Si coprì a fatica, sobbalzando. C’era qualcosa di strano nel verso udibile nel silenzio dell’abisso.


Meng Hao rise.


“Cosa c’è di divertente, tu, cosa crudele e sudicia!”


Meng Hao sollevò la mano e la schiaffeggiò in pieno volto, gli occhi freddi. “Taci.”


“Tu!” La sua espressione era livida mentre l’impronta di un palmo appariva sul volto. Meng Hao l’aveva colpita tanto forte da farla tremare. Nessuno, in tutta la sua vita, aveva mai osato schiaffeggiarla. Anche Wang Tengfei l’aveva sempre trattata come un’ospite d’onore.


Un altro schiaffo risuonò nel silenzio mentre Meng Hao la colpiva nuovamente nello stesso punto.


“Ti ho detto di stare zitta,” disse calmo. “Wang Tengfei ti tratta come un gioiello prezioso, ma per me sei insignificante.”


Lei serrò i denti e lo guardò fissa negli occhi. Con la base di Coltivazione soppressa era come una mortale. Un senso di pericolo si fece largo in Chu Yuyan. Un tempo era stata una somma, potente Prescelta, ma era caduta molto in basso. Non era che un’umana debole, alla mercé di Meng Hao.
                                


                                



