---
weight: 1121
title: Capitolo 1121 - Lo Stato più Potente!
pubDate: 2025-03-20T11:49:56.691Z
tags:
    - issth
---


Il Dao Celeste ebbe l’improvvisa e forte premonizione che se non avesse fatto nulla per fermare l’aura di Meng Hao, che nel frattempo stava crescendo a livelli esponenziali, allora sarebbe probabilmente finito nel mezzo di una catastrofe.


“Dannazione, come può essere così forte, questo Meng Hao?!” era estremamente raro per il Dao Celeste incontrare qualcuno che gli facesse fare certi pensieri.


“Fottiti!” il Dao Celeste riuscì a spingere indietro Yuwen Jian e poi fece un passo avanti, in mezzo ai boati. Yuwen Jian non era alla sua altezza; persino con l’ascia da battaglia era costretto a ritirarsi costantemente. Comunque, non si ritirò dal combattimento. Urlando, rilasciò il massimo della potenza della sua coltivazione del corpo, combattendo con ferocia contro il Dao Celeste per far guadagnare tempo a Meng Hao.


Meng Hao si scosse quando raggiunse l’altezza di 72 metri: tutti i suoi meridiani Immortali erano ora fusi in uno solo, ed era circondato da una brillante luce azzurra.


Sfortunatamente, era distintamente consapevole di non poter combattere mentre stava accumulando potere. Voleva farlo, ma non poteva. Era la prima volta che assorbiva un Frutto del Nirvana e raggiungeva lo stadio di Immortale Onniceleste in battaglia. Le due volte precedenti erano stati semplici test in meditazione isolata.


“Dannazione!” pensò, diventando sempre più ansioso. Comunque, nessuna esitazione era visibile sul suo volto. Il suo potere continuava a crescere e per chiunque stesse guardando sembrava ovvio che ci fosse molto altro in serbo per il futuro.


La sua aura superò il Reame dell’Imperatore Immortale ed entrò di un mezzo passo nel Reame dell’Immortale Onnicelete. Delle terrificanti aperture si spalancarono su di lui.


I colori brillarono in cielo e il vento stormì, come se un paio di grandi occhi fossero apparsi nei Cieli e stessero guardando Meng Hao.


I tuoni rombarono e il cielo sopra la Sfera del Vortice di Vento si contorse e si distorse. Le terre tremarono e le montagne franarono. L’intero mondo sembrava in via di cambiamento.


Gli occhi del Dao Celeste si spalancarono quando vide il potere di Meng Hao crescere senza fermarsi. Persino lui doveva ammettere che quello che stava vedendo era a dir poco terrificante. Lanciò indietro la testa e gridò, eseguendo un incantesimo a due mani che fece eruttare di potere la sua base di coltivazione. Apparve una nebbia nera di fronte a lui, che si mescolò e si trasformò in una bestia gigante con un corno solo, che caricò con un ruggito Yuwen Jian.


La bocca di Yuwen Jian si spalancò e la sua ansia crebbe. Non era sicuro di cosa stesse accadendo a Meng Hao. Anche se non aveva fatto piani specifici, in base a come si era sviluppata la situazione, in quel momento Meng Hao avrebbe dovuto fare la sua mossa.


“Dannazione, perché ci sta mettendo così tanto tempo?” gridò Yuwen Jian interiormente. Una parte della sua mente gli diceva di scappare, ma invece strinse i denti e affrontò la besta che gli stava correndo contro.


Risuonò un fortissimo boato e il sangue spruzzò dalla bocca di Yuwen Jian. Gli scricchiolii di ossa rotte si potevano avvertire ovunque. Il sangue continuava ad uscire e tossì pezzi di organi interni distrutti, venendo lanciato all’indietro. La sua aura si stava indebolendo, eppure strinse i denti, ruggì, e decise di dare il tutto e per tutto. Afferrò l’ascia da battaglia e la lanciò con cattiveria e ferocia contro il Dao Celeste, che stava cercando di oltrepassarlo.


Con un freddo sbuffo il Dao Celeste fece un passo avanti senza cercare di schivare il colpo, sollevando la mano destra per usare il Flagello Immortale per bloccare l’ascia.


Si sentì un boato e il Dao Celeste si girò come per lanciarsi contro Meng Hao. Yuwen Jian lasciò uscire un ruggito e saltò, cercando di aggrapparsi al Dao Celeste e tenerlo fermo. L’espressione del Dao Celeste si fece severa.


“Stai cercando la morte?” la sua mano destra si strinse a pugno e colpì Yuwen Jian nello stomaco. Gli occhi di Yuwen Jian si spalancarono mentre cadeva all’indietro in mezzo ad una pozza di sangue e interiora.


“Meng Hao,” Yuwen Jian urlò con una risata amara, “mi devi una vita!” Proprio mentre quelle parole gli uscirono di bocca, i suoi occhi brillarono di determinazione e caricò nuovamente, preparandosi ad utilizzare una delle sue vite nel tentativo di bloccare ancora un po’ il Dao Celeste.


“MUORI!” ruggì il Dao Celeste, muovendo la mano. La gigantesca bestia di nebbia nera ululò e si lanciò su Yuwen Jian. Proprio quando stava per essere colpito, improvvisamente, l’aria di fronte a lui si distorse e apparve una figura torreggiante.


Non era altri che Meng Hao, alto più di 70 metri!


Allungò immediatamente la mano e la spinse verso la bestia saltellante.


Quel movimento fece gridare la bestia come un gatto malato. Si fermò di botto a mezz’aria, incapace di muovere un muscolo, e la sua espressione era un’espressione di paura e sconcerto mentre Meng Hao la raggiungeva e le schiacciava la testa.


Si sentì un boato quando la bestia esplose, mandando pezzi di nebbia nera in ogni direzione.


“M-Meng Hao!” Yuwen Jian era in affanno, scioccato dalla vista della figura di fronte a lui. Meng Hao brillava di luce azzurra e un’aura arcaica gli vorticava intorno. Era quasi come se… in quel momento, Meng Hao non fosse un coltivatore della Sfera della Montagna e del Mare, ma piuttosto qualcuno che aveva viaggiato nel tempo dalla primordiale Sfera dell’Eccelso Immortale.


Era alto e irradiava luce azzurra. Vaghi simboli magici luminosi si intravedevano sul suo corpo mentre stava in piedi come una montagna. L’aria vibrò e le terre tremarono.


Le nuvole sopra di lui sembravano abbassarsi, obbedienti.


Nel mondo intero, in tutte le terre, era come se Meng Hao fosse l’unica esistenza.


Quella era… un’aura di arroganza che diceva, VENERATEMI!


Meng Hao guardò verso il Dao Celeste.


L’espressione del Dao Celeste si contrasse e si fece seria, mentre guardava dietro di sé. Dentro, stava iniziando ad innervosirsi.


“Yuwen Jian, vai via di qui!” disse Meng Hao lentamente. Yuwen Jian non gli sarebbe stato di alcun aiuto nella battaglia imminente e, se fosse rimasto, il Dao Celeste avrebbe potuto utilizzare qualcosa di analogo alla Grande Magia del Demone di Sangue, o qualcosa di ancora più sinistro come il Divoramento del Demone Celeste.


Quello avrebbe potuto mettere Meng Hao in una brutta posizione.


Per questo, la cosa migliore per Meng Hao era vederlo andare via!


Yuwen Jian fissò Meng Hao intensamente per un momento, come per fissarlo bene in memoria. Yuwen Jian non aveva molti amici, e anche Hong Bin contava solo come mezzo amico. Comunque, nel poco tempo che aveva passato con Meng Hao, aveva già iniziato a considerarlo come un amico.


“Non ti ridarò questa ascia da battaglia se morirai,” disse. “Quindi… non farti ammazzare!”


Poi fece un profondo respiro e si lanciò nella distanza con tutta la velocità che riuscì a raccogliere.


Il Dao Celeste non gli riservò nemmeno uno sguardo mentre se ne andava: la minaccia posta da Meng Hao era ben più allettante.


“Meng Hao!” gridò mentre il suo corpo emanava scricchiolii. In un battito di ciglia iniziò a crescere. La sua espressione si distorse e quando raggiunse un’altezza di 60 metri lanciò indietro la testa e ruggì. Il suono del suo battito cardiaco riecheggiava in ogni dove, e al nono battito la sua energia raggiunse il picco, e si lanciò su Meng Hao.


L’espressione di Meng Hao era calma. Poteva percepire il potere del suo unico meridiano Immortale, così come la terrificante forza del suo corpo fisico. Iniziò a camminare in avanti, poi strinse a pugno la sua mano destra e colpì il Dao Celeste.


Quel pugno illuminò il cielo e fece urlare il vento. L’espressione del Dao Celeste si contrasse, eppure scoppiò a ridere malignamente. Quando il pugno di Meng Hao si avvicinò, il Dao Celeste scomparve per poi riapparire dietro di lui. Allo stesso tempo, due ali di pelle nera si allungarono dalla sua schiena.


Dopo, la sua mano si mise a forma di artiglio e ricadde sulla schiena di Meng Hao.


L’espressione di Meng Hao era la stessa di sempre, e non si girò nemmeno per guardarlo. Piuttosto, si spinse con i piedi e volò verso il Dao Celeste.
La mano del Dao Celeste colpì la schiena di Meng Hao, facendo riecheggiare un forte boato.


Meng Hao non reagì, ma la mano del Dao Celeste si torse sul posto, completamente incapace di ferire Meng Hao. Poi, i due si scontrarono.


Un boato assordante riecheggiò in ogni direzione e il sangue iniziò a spruzzare dalla bocca del Dao Celeste. Volò all’indietro come un aquilone a cui avevano spezzato il filo e la sua espressione era carica di sconcerto mentre sentiva più della metà delle ossa nel suo corpo spezzarsi. “Impossibile! Come può essere così forte?!” Nel suo stupore, riecheggiarono dei potentissimi rumori a causa dell’incredibile velocità con cui era stato gettato in aria dall’attacco di Meng Hao.


In un battito di ciglia aveva superato di un bel pezzo il confine della Quinta Nazione e si trovava vicino al confine della Quarta. Subito dopo, Meng Hao scomparve e riapparve direttamente sul cammino del Dao Celeste. Allungò la mano destra e una luce azzurra si innalzò intorno a lui quando usò il potere dell’Immortale Onniceleste per muovere il dito.


“Sono il numero uno della Schiera!” ruggì il Dao Celeste. “Non puoi battermi! Questo tuo stato non durerà ancora a lungo!!” il sangue colava dalla sua bocca e avvolse le sue ali intorno al corpo per proteggersi. Allo stesso tempo, eseguì un incantesimo a due mani per far apparire uno scudo, così come un vasto numero di oggetti magici.


Si sentì un boato quando il Dito Onniceleste di Meng Hao fece pressione sullo scudo. Gli scricchiolii si propagarono in ogni direzione, e poi il dito di Meng Hao arrivò a toccare le ali del Dao Celeste.


Un boato vibrò nell’aria quando le ali caddero in pezzi, trasformandosi in cenere. Il Dao Celeste urlò mentre il dito di Meng Hao continuava ad affondare, poi sollevò il braccio destro per usare, apparentemente, l’Antico Tesoro, il Flagello Immortale, per bloccarlo.


Degli scoppiettii riempirono l’aria e venivano dal Flagello Immortale: quando entrò in contatto con il Dito Onniceleste di Meng Hao, l’Antico Tesoro fu incapace di fargli qualunque cosa. Gli occhi del Dao Celeste si spalancarono dallo sconcerto.


Improvvisamente, il suo braccio destro esplose in una pioggia di sangue per colpa del colpo fulmineo del dito di Meng Hao.


“Magia del Dio Eterno!” il Dao Celeste pianse dal terrore. Una luce cremisi si sollevò dal suo corpo, trasformandosi in un simbolo magico che si schiantò contro il dito di Meng Hao. Il simbolo magico tremò ma non si spezzò e la forza imponente dell’attacco del dito di Meng Hao spinse il Dao Celeste all’indietro.


In un battito di ciglia era volato oltre il confine tra la Quinta e la Quarta Nazione. Una volta nella Quarta Nazione, il simbolo magico del Dao Celeste si spezzò, finalmente. Il sangue spruzzò dalla sua bocca e la sua espressione divenne smunta. Comunque, il suo desiderio di combattere non si era affatto allentato. Lanciò indietro la testa e ululò quando Meng Hao lo caricò attraverso la barriera nazionale e volò verso di lui.


“Meng Hao, non puoi uccidermi! Quanto puoi resistere ancora? Una volta che avrai lasciato questo stato, morirai!” il Dao Celeste tossì grumi di sangue e quando Meng Hao gli si avvicinò, eseguì un incantesimo con la mano destra e poi mosse la mano di fronte a sé.


Immediatamente l’aria di fronte a lui ribollì e si divise per lasciare uscire un lampo nero.


Non era altro che un dipinto su pergamena, la magia dell’Eccelso del Dao Celeste!


“Dipinto dell’Eccelso, apriti!”


Dei rumori si diffusero in ogni direzione quando il rotolo di pergamena iniziò ad aprirsi di fronte a Meng Hao. Questa volta, non si aprì del trenta percento ma del settanta percento!


Non appena Meng Hao mise gli occhi sul dipinto, questo rivelò una terra piena di intento omicida. Nel mezzo della terra c’era la statua di un giovane uomo in una veste nera, seduta a gambe incrociate. Aveva i capelli lunghi che ricadevano sulle sue spalle fino a circondare la terra su cui sedeva.


Da lui, si innalzava un’indescrivibile aura di morte.
                                


                                



