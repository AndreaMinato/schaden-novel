---
weight: 1123
title: Capitolo 1123 - Dao Celeste in ritirata!
pubDate: 2025-03-20T11:49:56.692Z
tags:
    - issth
---


Pochi istanti dopo che quei pensieri sanguinari affiorarono nella mente di Dao Celeste, si lanciò in avanti. Meng Hao si schiarì la gola con freddezza ed indietreggiò. Allo stesso tempo, spinse con decisione il Frutto del Nirvana nella sua fronte. Nei suoi occhi si accese un lampo di desiderio omicida.


I suoi occhi, freddi come il ghiaccio, fissavano Dao Celeste come se fosse stato un cadavere.


Il Frutto del Nirvana affondò nella sua fronte. La sua energia salì immediatamente alle stelle. Questa volta, l’effetto sarebbe stato diverso da prima. Non era stato immobilizzato quando il suo copro iniziò a crescere. Una luce azzurra tremolava attorno a lui, ed eseguì un gesto incantato con la mano destra. Poi fece un gesto con la mano verso Dao Celeste, al che l’Essenza della Fiamma Divina esplose, colmando il cielo.


Il cuore di Dao Celeste tremò, il suo corpo si fermò, barcollando, prima di sfrecciare indietro. In realtà, non aveva intenzione di uccidere Meng Hao. Non voleva propria battersi. Il contraccolpo del Dipinto dell’Eccelso lo aveva indebolito tantissimo. E, cosa più importante… non aveva credeva di poter vincere su Meng Hao, in quel momento.


Vedere Meng Hao ancora una volta raggiungere un livello così terrificante era la conferma…che Meng Hao era in grado di ucciderlo.


“Quella magia ha un limite di durata, o forse il limite sta nel numero di volte che può ricorrervi. Beh, qualunque sia il limite, dovrà comunque pagare un prezzo per utilizzarla… su questo stava mentendo!


“Anche se mi uccidesse, non ucciderebbe la mia anima; mi rimangono altre vite. E in realtà, la prova del fuoco della Sfera del Vortice del Vento non è ancora finita. Se entrambi ne usciamo gravemente feriti… non solo altri coltivatori della Schiera cercherebbero di approfittare della situazione, ma potremmo anche perdere la possibilità di beneficiare ulteriormente della Sfera del Vortice del Vento!


“In più, non si può dire se potrebbe davvero uccidermi nella battaglia finale. Ed anche se io riuscissi ad ucciderlo, ne uscirei distrutto, e non sarei in grado di riprendermi rapidamente e facilmente.” Dao Celeste aveva un’espressione particolarmente torva. Se Meng Hao non avesse fatto insinuare la paura nel suo cuore, non avrebbe tremato in quel modo. Ma adesso, erano allo scoperto, e non aveva scelta se non quella di considerare le conseguenze del ferirsi a vicenda.


Quando iniziò a ritirarsi, Meng Hao rimase fermo, in piedi. Anziché inseguirlo, posò il gelido sguardo su di lui.


“A meno che tu non voglia una lotta all’ultimo sangue, non venire a cercarmi. La mia pazienza… ha un limite!” Poi fece un passò avanti, schiacciando il piede sul terreno. Dal suo corpo esplose una forza indescrivibile, che fece tremare la terra e vibrare l’aria. Un’onda d’urto si propagò in tutte le direzioni.


Dao Celeste continuò a fuggire. Rimaneva sospettoso, non aveva modo di appurare se Meng Hao volesse solamente dare spettacolo o meno. Era difficile da capire, non poteva fare altro che provare a indovinare.


Il suo volto era attraversato da continui fremiti mentre vagliava dentro di sé tutte le possibilità, ed i suoi occhi scintillavano. Alla fine, scoppiò in una risata fragorosa.


“Sei così ansioso di portare a termine la nostra piccola lotta, Meng Hao? Le possibilità sono numeroso. Se questa è la tua decisione, chi sono io per fermarti?”


Meng Hao scosse il capo. Con l’energia alle stelle, sfrecciò in avanti, lasciando una scia dietro di sé. Fece un gesto con la mano, al quale la Fiamma Divina di propagò sopra a Dao Celeste.


Dao Celeste abbassò di scatto il volto, ed eseguì immediatamente un gesto incantato con la mano destra, poi mosse il dito verso il basso. Si levò una nebbia nera, per poi trasformarsi in un vortice rimbombante, dal quale uscì un’enorme mano, che si lanciò sulla Fiamma divina.


In quel momento, il volto di Meng Hao era coperto da fiamme, impedendo a Dao Celeste di vederlo chiaramente. Ne intravedeva solo gli occhi, gelidi, luccicanti di desiderio omicida.


Meng Hao non si fermò neanche un secondo. Quando la Fiamma Divina e la tecnica magica del Dao Celeste si scontrarono, si fece avanti a grandi passi e disse, “Sterminio degli Dei!”


Serrò la mano destra in un pugno, che sembrava racchiudere la volontà e la potenza del Cielo. VI confluì anche il flusso di qi della Sfera del Vortice del Vento, e la sua base di coltivazione di Immortale Onniceleste scatenò fulmini di colore ed un vento ululante.


Dao Celeste continuò ad indietreggiare, tenendo il volto basso ed eseguendo gesti incantati a due mani. All’improvviso, apparve un portale, che si spalancò rivelando nove Ossa di Drago. Con un ruggito, varcarono la soglia del portale per dirigersi verso Meng Hao, con un’energia spaventosa.


ROOOOOAAAARRRRRRRRRRRR!


Il pugno di Meng Hao fece a pezzi il mondo. Le nove Ossa di Drago emisero urla lamentose prima di essere fatte a pezzi. Dao Celeste fece un respiro profondo, poi sfrecciò in aria, scendendo in un baleno di 3 000 metri. Poi rise.


“Meng Hao, combattere così non ha senso. Dato che non vuoi veramente continuare, io, Chen, me ne andrò, semplicemente…” Ovviamente, Dao Celeste era il suo nome Daoista, mentre il suo vero cognome era Chen. Detto ciò, Dao Celeste fuggì, mantenendo un’espressione tranquilla, ma con il cuore estremamente vigile.


“Considerando la sua personalità,” pensò, “se cessa davvero di combattere a causa di ciò che ho detto, allora saprò che sta cercando di ingannarmi!” Mentre si allontanava, l’espressione sul volto di Dao Celeste e la sua compostezza facevano sembrare che volesse veramente uscirne.


Il volto di Meng Hao era coperto dalla Fiamma Divina, pertanto, Dao Celeste non poteva vederne altro che gli occhi. Quegli occhi non cambiarono affatto, anzi, si fecero più gelidi che mai. Persino mentre Dao Celeste cercava di fuggire, Meng Hao fece sì che la pietra di stella nel suo occhio si sciogliesse, ricoprendo il suo corpo e trasformandolo in un pianeta!


Era un pianeta avvolto nella Fiamma Divina, che gli conferiva l’aspetto di una stella cadente mentre si scagliava su Dao Celeste.


A giudicare dalla sua velocità e dalla traiettoria, sembrava davvero che volesse afferrarlo.


Dao Celeste se ne rese conto, e si fece scuro in volto.


“Quindi dispone davvero di forza a sufficienza per rimanere in quel Reame!!” Mentre Meng Hao si avvicinava, Dao Celeste aumentò improvvisamente la velocità. In un lampo, arrivò molto lontano.


“Meng Hao,” urlò dietro di sé, “hai già incontrato una ragazza di nome Xue’er?


“Se la risposta è no, dovrei davvero lasciarti in vita, così che tu abbia la possibilità di incontrarla!


“La prossima volta che ci incontreremo, tuttavia, sarà il giorno della tua morte!” Ridendo, si allontanò ad una velocità incredibile.


“Sta zitto!” disse Meng Hao da dentro al pianeta, con la voce che riecheggiava con una pressione incredibile. Continuò ad inseguirlo per diverse migliaia di metri. Tuttavia, considerando la velocità pazzesca di Dao Celeste, ne perse rapidamente le tracce. Meng Hao si fermò, lentamente. Il pianeta scomparve, per tornare ad assumere sembianze umane.


Non aveva un aspetto diverso dal solito. Il Frutto del Nirvana riemerse dalla sua fronte e si posò sulla sua mano. Fluttuava in aria, con espressione glaciale, con lo sguardo puntato sulla direzione verso la quale Dao Celeste era fuggito. Alla fine, si schiarì la gola con freddezza, si girò, e si diresse in un’altra direzione.


Si allontanò senza fretta, dirigendosi proprio verso la Terza Nazione.


Poco dopo essere scomparso dietro all’orizzonte, il campo di battaglia si cosparse di un fumo nero. Si riunì in un vortice rivelando l’immagine illusoria di Dao Celeste, accigliato. Quando Meng Hao scomparve, tirò un sospiro di sollievo.


“Quindi non stava cercando di ingannarmi. Dopo essersi battuto con me, ha davvero scelto di andare nella Terza Nazione. Questo Meng Hao… è un avversario formidabile.” La figura illusoria scosse la testa, per poi svanire.


Nel frattempo, Meng Hao si stava in tutta tranquillità dirigendo verso il confine della Quarta Nazione, per raggiungere la Terza Nazione.


Non appena entrò nella Terza Nazione, si fermò, vacillando, e sputò otto boccate di sangue una dietro l’altra. Ad ogni boccata di sangue, il suo corpo s’indeboliva del 10 per cento. Nel tempo di un respiro, era diventato così magro da non sembrare altro che un mucchietto d’ossa. I suoi capelli erano addirittura diventati completamente grigi.


Aveva un’espressione smorta, per poco non cadde a terra. Lì, in piedi, sorrise amaramente.


In realtà, aveva ingannato Dao Celeste. La decisione finale di entrare nel Reame Onniceleste Immortale gli era costata molto; aveva dovuto portare la sua forza vitale allo stremo. Infatti, non avrebbe potuto andare molto più lontano neanche se lo avesse voluto.


Fu solo a quel punto, oltrepassato il confine tra le nazioni, giunto in un luogo in cui Dao Celeste non avrebbe potuto osservarlo, che permise al suo corpo di indebolirsi. Via via che il sangue gli spruzzava dalla bocca, si faceva sempre più debole.


“Questo Dao Celeste è incredibilmente potente!” mormorò. La ragione per la quale si era coperto il viso con l’Essenza della Fiamma Divina era che non voleva che Dao Celeste si rendesse conto che stava consumando la sua forza vitale. Fu per la stessa ragione che scelse di ricorrere alla Trasformazione Stellare con Un pensiero per prendere le sembianze di un pianeta, nell’ultimo inseguimento.


Inoltre, la ragione per la quale aveva scelto di andare nella terza Nazione era che, secondo come aveva analizzato la situazione, il fatto che Dao Celeste avesse evitato la Terza Nazione in svariate occasioni aveva reso ovvio che ci fosse qualcosa di sospetto. Scegliere la Terza Nazione lo aveva fatto sembrare più forte di quanto in realtà non fosse.


Ingannare Dao Celeste non era cosa facile. Era incredibilmente subdolo e sospettoso, ed aveva fatto di tutto per cercare di scoprire se Meng Hao stesse provando ad ingannarlo. Per Meng Hao, era come camminare sul ciglio di una scogliera. Il più insignificante passo sbagliato avrebbe potuto metterlo in grave pericolo.


“Che peccato… Se potessi assorbire completamente il secondo Frutto del Nirvana, ed Entrare davvero nel Reame Onniceleste Immortale, allora potrei davvero uccidere Dao Celeste. In questo momento, però… non sono alla sua altezza.” Meng Hao si accigliò, aveva dovuto ammettere che, in tutti quegli anni in cui aveva praticato la coltivazione, e tra gli innumerevoli Prescelti che aveva incontrato, grazie alla buona sorte della quale aveva goduto, non vi era stato nessuno in alcuna generazione che fosse alla sua altezza. Era persino in grado di spazzare via la Schiera.


Ad eccezione del coltivatore dell Schiera della Prima Montagna, Dao Celeste. Lui era davvero un avversario formidabile!


Dopotutto, nonostante Meng Hao praticasse la coltivazione da molto meno tempo che Dao Celeste, che disponeva di profonde risorse, Meng Hao godeva anche di una buona sorte non indifferente, tutto meno che ordinaria. Chiunque entrasse nella Schiera era automaticamente una persona straordinaria.


Inoltre, chiunque avesse la possibilità di essere illuminato da Xue’er, il successore dell’Antico Immortale, non poteva in alcun caso essere uno smidollato.


Gli occhi di Meng Hao ebbero un tremito, e produsse alcuni elisir medici da ingerire. Poco dopo, spalancò gli occhi, rendendosi improvvisamente conto di qualcosa.


“Come è possibile che non abbia avvertito alcuna pressione una volta entrato nella terza Nazione?” Prima, ogni volta che attraversava un confine da una nazione ad un’altra, c’era sempre stata una pressione a gravare su di lui. L’unica volta che non era accaduto, era nella terza Nazione.


“Dao Celeste sembra voler sempre evitare la Terza Nazione…


“Questo posto deve celare qualche misterioso segreto.


“In ogni caso, è una cosa positiva per me, poiché potrò concentrarmi completamente sul rimettermi in sesto. Tuttavia, non voglio trattenermi qui a lungo. Una volta essermi ripreso un po’, tornerò nella Nona Nazione.” Proseguì, volando, e in poco tempo raggiunse una catena montuosa, dove trovò una grotta nascosta. Dopo essersi sistemato per meditarsi, sigillò l’entrata della grotta.


Tuttavia, quasi nello stesso istante in cui iniziò a meditare, spalancò gli occhi. Dalla maschera color sangue nella sua borsa da trasporto si era propagata una brillante luce rossa. Neanche la borsa da trasporto era in grado di celarla.


In contemporanea, Meng Hao poté avvertire l’aura del Mastino di Sangue. Erano passati molti anni da quando il Mastino di Sangue si era dissolto in una nebbia per proteggerlo. Anche se aveva percepito dei segni di risveglio in molteplici occasioni, quello era il più deciso fino a quel momento.


Meng Hao ne era ben contento, estrasse immediatamente la maschera color sangue dalla borsa da trasporto e vi inviò del senso divino. Non appena percepì il Mastino di Sangue, si rese conto che tra i due si era formata una connessione.


Attorno a lui vi era un’aura di sangue, che risultava incredibilmente allettante per il Mastino di Sangue. Risvegliò in lui un intenso desiderio e fu la principale ragione per la quale si stava svegliando in quel momento.


Il sangue proveniva dalla terra! Dalle viscere della terra!
                                


                                



