---
weight: 11240
title: Capitolo 1124 - Per il Vero Dao!
pubDate: 2025-03-20T11:49:56.692Z
tags:
    - issth
---


Quasi nello stesso istante in Meng Hao entrò nella Terza Nazione, l’uomo di mezza età che indossava la veste Imperiale, seduto a gambe incrociate sulla Montagna dell’Aura della Nazione della Terza Nazione stava guardando dentro ad una sfera di cristallo che fluttuava dinnanzi a lui.


All’interno della palla/sfera di cristallo vorticavano delle scintille, e sembrava che al suo interno vi fosse un intero mondo completamente isolato. Guardando da vicino, si poteva vedere che quel mondo isolato era abitato da tre persone, stavano urlando, come se volessero scappare da quel posto, ma non gli era possibile.


Se Meng Hao fosse stato lì e avesse potuto vederle, ne sarebbe rimasto estremamente scioccato, forse si sarebbe anche sentito intorpidire lo scalpo, perché… conosceva due di loro!


Uno era il giovane e defunto Hong Bin, e l’altro…era il decimo coltivatore della Schiera, Hai Dongqing!


Per quanto riguarda la terza persona, non era difficile capire di chi si trattasse. Come ci si poteva aspettare, era il coltivatore della schiera della Seconda Nazione, morto per mano di Dao Celeste.


Nonostante quelle tre persone fossero già morte, le loro anime sembravano essere state sigillate all’interno di quella sfera di cristallo. Una situazione davvero insolita!


Improvvisamente, l’uomo con la veste Imperiale aprì gli occhi, nei quali balenò una luce misteriosa. Si girò lentamente per guardare verso il confine tra la Terza e la Quarta Nazione. In quello stesso istante, Meng Hao varcò la soglia della Terza Nazione.


La base di coltivazione di quell’uomo non era particolarmente alta, e non era nemmeno nel Reame Immortale. Tuttavia, emanava un’aura bizzarra che gli conferiva un enigmatico alone di mistero.


Quando aprì gli occhi, si materializzarono attorno a lui numerose figure, alcune in piedi sulla cima della montagna, altri sospesi a mezz’aria. Indossavano tutti delle vesti nere, con dei cappucci che ne celavano i volti, ed emanavano increspature del Reame Antico.


Ovviamente, i coltivatori della Sfera del Vortice del Vento non erano in grado di entrare nemmeno nel Reame Immortale, tanto meno nel Reame Antico. Ma ecco numerosi, potenti esperti del Reame Antico. Inoltre, tra gli esperti vestiti di nere ve ne erano due o tre che emanavano increspature della base di coltivazione più potenti delle altre, cosa che indicava che fossero comparabili ad Anziani di varie sette e clan della Sfera della Montagna e del mare, con dieci o più Lampade dell’Anima estinte.


Fluttuavano in aria in silenzio, in attesa di ricevere ordini dall’uomo che indossava la veste Imperiale.


Per quanto riguarda quell’uomo, con espressione impassibile fece un gesto con la mano destra, al quale apparvero numerose immagini tremolanti proprio di fronte a lui. Tra queste, una mostrava l’ingresso di Meng Hao nella Terza Nazione.


Osservò pensieroso Meng Hao mentre tossiva sangue, ed il suo corpo si indeboliva a vista d’occhio. I suoi occhi furono attraversati da un fremito.


“La ragazza è stata sistemata?” chiese di colpo.


“Abbiamo inviato qualcuno ad ucciderla,” disse uno dei coltivatori vestiti di nero con voce fioca, come quella di un vecchio. “Sfortunatamente, è molto astuta, ed è riuscita a sfuggirgli fino ad ora. È ancora viva.”


“E' una variabile pericolosa,” disse l’uomo con la veste Imperiale. “Occupatene tu stesso, giusto per stare tranquilli. Il tempo scorre, quindi fai in fretta!”


“Per il vero Dao!” disse serio l’uomo vestito di nero, giungendo le mani per poi inchinarsi.


“Per il vero Dao!” dispose l’uomo nella veste Imperiale.


“Per il vero Dao!” ripeté in coro il resto del gruppo, abbassando il capo.


“Per quanto riguarda Meng Hao…non conta niente, proprio come Dao Celeste. Sono come formiche in un labirinto, nulla più. Ignorali. Se si azzarda a venire sulla Montagna dell’Aura della Nazione, poi, proprio come Dao Celeste, fuggirà dalla paura e non oserà più mettere piedi nella Terza Nazione. Dovremmo azzuffarsi con la Schiera solo se necessario, quindi lasciali fare. Ci saranno utili più in là. Presto, quando lasceremo questa montagna… porteremo a compimento il nostro grande piano!” L’uomo sorriso, gettò uno sguardo alla sfera di cristallo, poi chiuse gli occhi.


Gli uomini vestiti di nero rimasero in silenzio. Dopo aver giunto le mani ed essersi inchinati, si sparpagliarono lentamente, dirigendosi in direzioni differenti.


Nella sua grotta dell’Immortale nella Terza Nazione, Meng Hao abbassò lo sguardo verso la maschera color sangue ed il suo cuore tremò. Poi guardò a terra. Con un tremolio negli occhi, inviò sulla terra un po’ del suo senso divino. Qualche istante più tardi, si accigliò. Il suo senso divino non era in grado di individuare niente di inusuale.


Tuttavia, considerando gli sforzi fatti dal mastino per svegliarsi, poteva concludere che si stava facendo più assetato. Meng Hao non aveva mai avuto questa sensazione da parte del mastino.


Era come se, per saziare la sua sete, il mastino non solo si sarebbe svegliato, ma avrebbe anche assunto un aspetto totalmente diverso. Sarebbe stato diverso da prima, a causa di quella drastica trasformazione.


“Cosa si nasconde là sotto di preciso…?” pensò. Anziché fare qualcosa di avventato, mise da parte la maschera color sangue, chiuse gli occhi, e riprese a meditare per curarsi le ferite.


Grazie agli elisir medici ed il suo Strato eterno, si riprese rapidamente. Dopo soli tre giorni, aprì gli occhi, illuminati da una luce brillante.


“Mi sono ripreso del sessanta per cento…” mormorò. “Da adesso in poi, guarirò più lentamente.” Nei tre giorni appena trascorsi, la sete del mastino non aveva fatto altro che aumentare.


Dette un colpo alla sua borsa da trasporto, dalla quale fuoriuscirono il pappagallo e la gelatina di carne. Si guardarono attorno preoccupati per un attimo, poi, data l’assenza di pericoli, fecero un respiro di sollievo.


“Tranquilli, Dao Celeste non ci sta inseguendo,” disse Meng Hao schiarendosi la gola con freddezza. In alcune occasioni, il pappagallo e la gelatina di carne affrontavano situazioni estremamente pericolose senza alcuna paura. Altre volte, sembravano incredibilmente codardi. Era una gran seccatura per Meng Hao. Non riusciva proprio a credere che non sapessero nulla della battaglia contro Dao Celeste. Aveva persino pensato di coinvolgerli direttamente.


Tuttavia, nel bel mezzo della battaglia, avevano entrambi fatto finta di niente.


“Hey, non puoi dare la colpa al Quinto Signore per questo,” disse il pappagallo con una risatina colpevole. “Date le abilità del Quinto Signore, gli sarebbe bastato uno sguardo e qualche secondo per spazzare via Dao Celeste migliaia di volte! Il problema è che per l’appunto stavo facendo un riposino in quel momento. Hahaha.”


“Il Terzo Signore non è d’accordo,” disse solennemente la gelatina di carne. “Il Terzo Signore pensa che tu abbia bisogno di allenamento! Per diventare davvero forte, hai bisogno di accumulare sempre più esperienza! Il Terzo Signore non accorrerà mai in tuo aiuto a meno che non sia assolutamente, sicuramente necessario!”


Le parole della gelatina di carne lasciarono Meng Hao senza parole. Da sempre, la gelatina aveva sempre ripetuto le parole del pappagallo. Non ne rimase sorpreso solo Meng Hao; anche il pappagallo era sbalordito.


“Avete litigato, voi due?” chiese Meng Hao curioso.


Il pappagallo si schiarì la gola, poi lanciò uno sguardo minaccioso alla gelatina di carne.


“Il Terzo Signore ha ragione in realtà,” disse, con aria di superiorità. “A quanto pare non è necessario che il Quinto Signore ti nasconda la verità. È vero. A meno che tu non ti trovi in estremo pericolo, non faremmo niente per aiutarti.”


“è vero!” gridò la gelatina di carne. “Il Terzo Signore e questo malvagio volatile hanno litigato. Maledetto piccione. D’ora in poi, le nostre differenze sono irreconciliabili!”


Il pappagallo rizzò le penne. “Cosa hai detto! Ti SFIDO a ripeterlo!” strillò il pappagallo.


“Lo dirò un’altra volta,” ringhiò la gelatina di carne, con gli occhi puntati sul pappagallo. “Anche tre!”


Meng Hao avvertì un forte mal di testa. Vedendo che i due erano sul punto di iniziare a litigare, troncò la cosa, “Basta! Se volete discutere, tornatevene nella borsa da trasporto. Pappagallo, guardati attorno e dimmi se vedi qualcosa di strano. Gelatina di carne, anche te. C’è qualcosa di losco qui, ci sono uh… dei prepotenti!”


All’inizio la gelatina apparve sprezzante, ma non appena sentì la parola “prepotenti”, le si illuminarono gli occhi. Guardò attentamente il terreno, per poi restare a bocca aperta.


“Ci sono davvero dei prepotenti! Un sacco di prepotenti!!”


Il pappagallo guardò in giro, e sul suo volto si disegnò un’espressione incredula.


“Formazione sanguinaria della partizione celeste desolata!!”


“Si tratta di un’antica e malefica formazione dell’incanto, possibile che le persone siano ancora in grado di usarla!? Funziona a seguito di un sacrificio, ma offrire sacrifici qui… è impossibile!!”


Gli occhi di Meng Hao s’illuminarono, inviò il suo senso divino nel pappagallo e nella gelatina di carne. In quell’istante, la sua mente tremò, e gli apparvero di colpo numerose immagini. Nelle viscere della terra, in profondità, vi era una disordinata necropoli!


La necropoli era enorme, vi erano novantanove giganteschi pozzi di sangue ribollente, dal quale si levava una foschia color sangue che vorticava in aria.


Seduti a gambe incrociate accanto a ciascuno dei novantanove pozzi di sangue, vi erano innumerevoli coltivatori. Le loro basi di coltivazione non erano particolarmente avanzate, ed erano così magri da sembrare mucchietti d’ossa. Si misero in piedi accanto ai pozzi e, con un’espressione fanatica sul volto, si tagliarono le braccia con dei coltelli e versarono il proprio sangue nei pozzi.


Poco a poco, si iniziò a sentire un canto, che riempiva la necropoli.


Più in profondità, nella necropoli, vi erano dozzine di figure vestite di nero, sedute a gambe incrociate in meditazione. Sembravano guardie. Dato che erano protette da quella che sembrava essere una formazione dell’incanto, Meng Hao non ne poteva percepire il livello della base di coltivazione


La cosa più scioccante in assoluto era che in fondo a ciascuno dei novantanove pozzi di sangue vi era un coltivatore, seduto a gambe incrociate. Ve ne erano novantanove, uno per ogni pozzo, e considerato che erano immersi nel sangue, se non fosse stato per il fatto che Meng Hao stava utilizzando una speciale tecnica visiva, non avrebbe potuto vederli.


Meng Hao ne riconobbe uno. Non era altri che… l’anziano della Nona Nazione, Jian Daozi!


Il respiro di Meng Hao si fece affannato. Con l’aiuto del pappagallo e della gelatina di carne, la sua vista riuscì a penetrare nei pozzi di sangue. Ciò che vide fu che quei pozzi erano a forma di imbuto, e guardando attentamente, sul fondo vi erano degli occhielli.


Al di sotto di essi, e al di sotto dei novantanove pozzi di sangue, vi era un tunnel che conduceva ad un’altra parte della necropoli.


Era molto più piccola, quasi come una camera segreta connessa alla struttura principale soprastante. Le due strutture, guardate insieme, avevano l’aspetto di una zucca da pergola al contrario!


All’interno della camera segreta vi erano varie statue somiglianti a creature dello spirito, tra le quali una tartaruga, una gru e persino un pipistrello.


Le statue erano collegate l’una all’altra da un raggio di luce, formando quindi un cerchio. Al centro di quell’ampio cerchio, proprio in mezzo alla camera segreta, vi era un blocco di ghiaccio color sangue!


All’interno del blocco di ghiaccio color sangue vi era sigillato qualcosa… un pipistrello color sangue!


Quel pipistrello era esattamente uguale alla statua del pipistrello compresa nel gruppo di statue tutte attorno!


In quel momento, il blocco di ghiaccio si stava sciogliendo, e così facendo, un qi di sangue si levò nel tunnel soprastante, andando a nutrire i novanta nove occhielli!


“Cos’è tutto questo?!” pensò Meng Hao, con il volto tremante. Quando posò lo sguardo sul blocco di ghiaccio color sangue, si sentì immediatamente colpito da un’aura infinitamente malefica. Anche se stava osservando solo mediante il suo senso divino, e ne era separato dal pappagallo e la gelatina di carne, poteva comunque avvertirla. Era malefica, colma di follia e una potenza terrificante.


Era sicuramente… qualcosa che i coltivatori non potevano controllare. Eccedeva le leggi naturali del Cielo e della Terra, e persino dell’Essenza!


“Quello è… uno spirito rinnegato…” mormorò il pappagallo.
                                


                                



