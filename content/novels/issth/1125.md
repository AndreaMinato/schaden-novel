---
weight: 11250
title: Capitolo 1125 - Prendi il suo posto!
pubDate: 2025-03-20T11:49:56.692Z
tags:
    - issth
---


“Spirito rinnegato…” era un termine sconosciuto per Meng Hao. Ma a giudicare dal modo in cui il pappagallo lo aveva pronunciato, doveva avere una lunga, complessa storia.


La gelatina di carne sembrava inizialmente confusa, ma dopo poco sembrò aver richiamato alla mente qualcosa, ed iniziò a tremare.


Allo stesso tempo, il Mastino di Sangue, che era ancora all’interno della borsa da trasporto, dentro alla maschera color sangue, fu preso da una sete ancor maggiore come se… volesse nutrirsi di quel pipistrello color sangue!!


Il volto di Meng Hao ebbe un fremito quando ritrasse il suo senso divino dalla necropoli. Rimase seduto nella grotta dell’Immortale, pensieroso ed esitante. Tuttavia, dentro alla maschera color sangue, il Mastino di Sangue lasciava percepire una sete sconfinata.


“Quindi vuoi mangiare, eh…?” mormorò Meng Hao. Serrò di colpo i denti. Se voleva che la sua base di coltivazione tornasse al massimo della sua forma, ci sarebbe voluto un mese, nonostante l’effetto degli elisir medici e del suo strato Eterno.


Tuttavia, in un mese potevano succedere troppe cose. Si stavano verificando situazioni strane nella Terza Nazione, e non aveva alcuna voglia di rimanervi più del necessario.


“Bhè, ti aiuterò! Il mastino occupava un posto speciale nel suo cuore. Non avrebbe mai dimenticato la prima volta in cui aveva posato i suoi occhi su di lui, come era piccolo, e quanto tenesse a lui. Meng Hao si era preso cura di lui da quando era solo un cucciolo, e il mastino lo ave,va protetto durante il torneo dell’Eredità dell’Immortale di Sangue, sacrificandosi per lui senza alcuna esitazione. Pochi istanti prima di morire, aveva cercato di girarsi per leccargli il viso, come se farlo un’ultima volta lo avrebbe reso felice.


Nella sua mente si susseguirono ricordi del passato. Come avrebbe mai potuto dimenticare il suo fedele mastino!?


Non appena prese tale decisione, il pappagallo lo guardò incredulo.


“Sei pazzo!?!?” strillò. “Questo è uno spirito rinnegato, un’entità misteriosa del Cielo e della Terra. Sembra che sia morto, ma tu e il mastino non ne siete senza dubbio all’altezza!


“Queste persone della Sfera del Vortice del Vento possono usare questo spirito rinnegato,” rispose Meng Hao. “Bhé, perché io no?” Senza esitare oltre, sbatté il piede a terra ed iniziò a sprofondare nella terra.


Il pappagallo strillò ancora e, abbandonando ogni precauzione, seguì Meng Hao. La gelatina di carne rimase sbalordita, poi si unì a loro.


“Dannazione, impadronirsi di uno spirito rinnegato?” brontolò il pappagallo. “Mangiarlo? Prenderne il posto…? Folle! Meng Hao, sei un pazzo! Quel mastino lo è allo stesso modo! Bhè, al diavolo! Anche il Quinto Signore è pazzo!


Quando la gelatina di carne li seguì, urlò, “anche il Terzo Signore è pazzo!”


Meng Hao sprofondò nel terreno, seguendo la strada disegnata poco prima con il suo senso divino.


Nel frattempo, nella Terza Nazione, l’uomo con la veste Imperiale sedeva a gambe incrociate sulla Montagna dell’Aura della Nazione. All’improvviso, sbarrò gli occhi. Si alzò in piedi di scatto, la sua espressione passò dallo sconcerto, all’incredulità alla rabbia.


“Dannazione! Il luogo di sepoltura di sangue dello spirito rinnegato è protetto da una formazione dell’incanto che oscura il senso divino. L’entrata segreta non dovrebbe essere visibile nemmeno a qualcuno del Reame del Dao. Questo Meng Hao… come ha potuto scoprirla!!?”


Il volto dell’uomo ebbe un fremito, e senza neanche rendersene conto, iniziò ad avanzare. Tuttavia, si fermò quasi immediatamente, con gli occhi puntati sulla sfera di cristallo. S’incupì.


“Uccidilo e portami la sua testa,” ordinò gelido. “Scopri come ha fatto esattamente a vedere all’interno del luogo di sepoltura di sangue!”


In risposta ai suoi ordini, circa diciassette uomini vestiti di nero si riunirono attorno a lui, giunsero le mani e dissero, “Per il vero Dao!”


Detto ciò, si voltarono e scomparvero.


Al di sotto delle terre della Terza Nazione, Meng Hao proseguiva per la sua strada, con un’espressione crudele e gli occhi risplendenti di desiderio omicida. Non si era totalmente ripreso dai danni subiti, ma poteva ricorrere al sessanta o settanta per cento della sua base di coltivazione. Con una velocità esplosiva, si addentrò sempre più in profondità.


Tutto era nero come la pece, non vi erano cammini visibili. Persino mandando avanti il suo senso divino, non riusciva a vedere nulla. Presto, raggiunse il luogo che aveva visto con l’aiuto del pappagallo e della gelatina di carne. Si fermò.


“Dovrebbe essere da queste parti…” pensò, con un fremito negli occhi. Volse lo sguardo verso il pappagallo, che borbottò tra sé per un attimo prima di illuminarsi di un bagliore multicolore, che si diffondeva dappertutto. Poco più avanti, il senso divino di Meng Hao riuscì finalmente a vedere la necropoli.


Posò lo sguardo su di essa e digrignò i denti. Sapeva che stava succedendo qualcosa di strano nella Terza Nazione, ed era ben consapevole del fatto che la sua base di coltivazione non era tornata al massimo delle sue forze. Pertanto, se avesse dovuto combattere… avrebbe dovuto farlo con decisione.


Sfrecciò avanti, facendo rimbombare dei boati sottoterra. Penetrò il terreno come una freccia, e quando riemerse, si rese conto che di non essere dentro alla necropoli, bensì si era appena scontrato con una massiccia barriera invisibile.


Nel momento in cui vi andò a sbattere, fu colpito da un contraccolpo, ed il sangue gli sgorgò dalla bocca. Indietreggiò, e tutto inizio a tremare. Sulla superficie della barriera si aprirono numerose crepe.


In quello stesso istante, i coltivatori udirono quei boati, e percepirono la terra tremare. Si radunarono attorno ai pozzi di sangue, e tutti coloro che si stavano tagliando le braccia per versare il proprio sangue alzarono lo sguardo, scioccati.


Anche le dozzine di coltivatori vestiti di nero con il volto nascosto e quelli che stavano in piedi a fare da guardia, si voltarono in direzione di quel suono.


All’esterno della necropoli, Meng Hao sbraitò: “Pappagallo!”


Il pappagallo sembrò combattuto sul da farsi, ma poi strillò facendo sfrecciare la luce che lo circondava verso la barriera.


“Ascolta il Quinto Signore ed APRITI!” ruggì. La luce arcobaleno si schiantò sulla barriera, aprendovi un varco. Senza la minima esitazione, Meng Hao si lanciò nella fessura, mettendo piede proprio…nella necropoli!


Avvenne tutto incredibilmente veloce, proprio come piaceva a Meng Hao, agire con decisione. Appena entrato nella necropoli, si schiarì rumorosamente la gola, e dozzine di uomini vestiti di nero si librarono in aria. Emanavano fluttuazione delle basi di coltivazione dell’Antico Reame. La loro energia salì a picco, ed unirono le forze per sferrare un unico attacco, che sfrecciava in aria dritto verso Meng Hao.


Qualche istante dopo che Meng Hao iniziò a farsi avanti, abbassò di colpo il volto. “Dannazione,” pensò, “il Reame del Vortice del Vento non è limitato al Reame Immortale allora! Da dove vengono tutti questi coltivatori dell’Antico Reame!?!?”


Fece un gesto con la mano destra, con il quale spedì la Fiamma Divina dell’Essenza in contro alle dozzine di coltivatori vestiti di nero.


Esplose un boato, il sangue sgorgò dalla bocca di Meng Hao mentre indietreggiava. Anche i coltivatori vestiti di nero indietreggiarono di qualche passo, ma un istante più tardi ricominciarono ad avanzare verso di lui.


Rilasciarono abilità divine e tecniche magiche, che si fusero per schiantarsi su Meng Hao.


Si materializzò il Calderone dei Fulmini e gli occhi di Meng Hao brillarono. SI udirono dei tuoi, dei flussi di energia danzavano tutt’attorno, ma sfortunatamente, la trasposizione non funzionò. Il cuore di Meng Hao ebbe un sussulto. Messo da parte il Calderone dei Fulmini, avanzò a grandi passi senza esitare oltre, preparandosi a battersi con i coltivatori.


“Fuori dai piedi!” ruggì, affidandosi alla forza del suo corpo fisico per combattere contro le abilità divine e le tecniche magiche. Era come un drago esplosivo, che menava colpi senza tregua. La mano destra eseguiva il Pugno dello Sterminio della Vita, la sinistra il Pugno del Supplizio. Entrambi i pugni si fecero strada con una forza folle ed esplosiva. Sette coltivatori vestiti di nero vennero scaraventati da parte, con il sangue che spruzzava dalle loro bocche. Meng Hao sfrecciò come un fulmine verso il luogo dove si trovavano i pozzi di sangue.


“Fermo!” gridò una voce glaciale. Le dozzine di coltivatori vestiti di nero si fecero ancora una volta avanti per fermare Meng Hao. Tre di loro fecero un gesto con le mani al quale, nello stupore di tutti, si materializzarono dei Draghi Marini, che ruggirono verso di lui.


“Magia Daoista del Mondo del Dio dei Nove Mari!” Meng Hao sbarrò gli occhi mentre osservava gli uomini vestiti di nero. Poi si schiarì la gola con freddezza, eseguendo un gesto incantato, e puntò il dito. Discesero su di loro numerose montagne, andando a formare una catena montuosa che scendeva dritta verso di loro. Allo stesso tempo, sfrecciò in avanti, avvicinandosi ai pozzi di sangue. A quel punto, erano a soli 300 metri di distanza.


L’intera necropoli tremò, e alcuni degli uomini vestiti di nero tossirono sangue. Tuttavia, continuarono a cercare di fermare Meng Hao, quasi come se fossero pazzi.


Questa volta, eseguirono tutti lo stesso gesto incantato, rilasciando una bizzarra tecnica magica.


“Avvento del Vero Dao!” Non appena pronunciarono tali parole, si manifestò un bizzarro potere di legge della natura. Si trasformò in un’enorme gabbia a rete che racchiuse l’area circostante.


Mentre cercava di intrappolarlo, Meng Hao fremette per poi trasformarsi in una roc dorata. Quando la rete di legge naturale si fece vicina, lui sfrecciò di colpo in avanti andando a sbattere sul petto di uno degli uomini vestiti di nero. Si udì un boato quando l’uomo esplose, sgretolandosi. Dopo essere avanzato di circa 150 metri, tornò ad assumere la sua forma umana, alzò la mano destra e fece un gesto con il dito verso di loro.


Ottava Maledizione del Sigillo del Demone!


Questa volta, la maledizione non era diretta su una sola persona, bensì ad un intero gruppo di persone, senza contare la rete di legge naturale che stava scendendo su di lui.


Con un mero gesto del dito, tutti gli uomini vestiti di nero furono costretti a fermarsi. Anche l’enorme rete si fermò. Tuttavia, Meng Hao dovette pagare un caro prezzo, e tossì infatti una grossa boccata di sangue. Ciononostante, non si fermò neanche un istante, percorrendo i restanti 150 metri in un lampo, arrivando accanto ad uno dei pozzi di sangue.


Agitò la mano in aria al di sopra del pozzo di sangue, e di colpo, tutto il sangue contenuto nel pozzo si levò in aria e si propagò in tutte le direzione. A quel punto, l’uomo che si trovava in fondo al pozzo era divenuto visibile.


Fino a poco prima, era sommerso dal sangue, intento ad assorbirlo, ma adesso che era stato interrotto, aprì gli occhi. Prima, la sua base di coltivazione si trovava allo stadio della Ricerca del Calderone. Tuttavia, era chiaro che stesse aumentando. Adesso…era nel Reame Immortale, a prescindere dalla mancata apparizione di una Porta dell’Immortalità.


L’anziano urlò, ed era sul punto di attaccare, quando Meng Hao si schiarì la gola. La sua mano destra sfrecciò alla velocità della luce come fosse un artiglio, aggrappandosi al braccio dell’uomo e stritolandolo. Si udirono dei suoi sinistri insieme ad un urlo raccapricciante quando tutte le ossa dell’uomo furono ridotte in pezzi. In quello stesso istante, Meng Hao sparì nell’occhiello posto sul fondo del pozzo.


Non appena scomparve, dei boati riempirono l’aria, ed innumerevoli abilità divine e magie Daoiste si schiantarono nel posto che aveva fino a poco prima occupato. L’energia degli uomini vestiti di nero schizzò alle stelle. Ne accorsero altri da tutte le direzioni.


Meng Hao non aspettò che si facessero vedere. Si trasformò immediatamente in un raggio di luce e sfrecciò attraverso l’occhiello, dritto nel tunnel che conduceva alla camera segreta sottostante.


Quasi nello stesso istante, una luce brillate riempì la necropoli. Le dozzine di uomini vestiti di nero si scambiarono uno sguardo, per poi trasformarsi in raggi di luce e seguire Meng Hao nel pozzo di sangue e al di là di esso.
                                


                                



