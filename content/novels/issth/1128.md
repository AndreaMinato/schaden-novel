---
weight: 11280
title: Capitolo 1128 - Il vero Dao?
pubDate: 2025-03-20T11:49:56.692Z
tags:
    - issth
---


Sia Meng Hao che l'uomo in nero rilasciarono il Pugno dello Sterminio degli Dei!


Era l'ultimo dei tre pugni della coltivazione corporea, e combinava la volontà di massacro, l'auto-martirio volontario per l'amore del Supplizio, e materializzava la volontà dello sterminio degli Dei. Era... il Pugno dello Sterminio degli Dei!


Inoltre, poiché Meng Hao aveva accumulato flusso di qi della Sfera del Vortice del Vento, era presente in esso anche una parte della volontà dei Cieli, rendendolo il pugno più potente dell'intero Reame dell'Imperatore Immortale.


Per quanto riguardava l'uomo vestito di nero, il suo Pugno dello Sterminio degli Dei aveva attraversato innumerevoli battaglie sanguinarie. Aveva perfezionato i suoi intenti omicidi al punto che apparentemente... aveva davvero ucciso degli Dei, e infuso quella volontà nel suo pugno. Quando rilasciò il colpo, i Cieli e la Terra si frantumarono, ed infuriò un vento tremendo.


I due sfrecciarono come fulmini nel tunnel, mentre i loro pugni si preparavano alla collisione diretta.


Un boato impressionante scosse qualsiasi cosa, e questo persino prima che i loro pugni si sfiorassero. Il tunnel sembrò essere sul punto di andare in pezzi, come se stesse venendo strappato da due mani giganti.


Meng Hao si ritrovò a sputare sangue, ma la sua volontà di uccidere si stava già impennando. Ruggendo, spinse il pugno avanti finché non fece contatto con quello dell'uomo vestito di nero.


Era un Pugno dello Sterminio degli Dei direttamente contro un altro Pugno dello Sterminio degli Dei!


BUUUUUUUUUUUMMMM!


L'area intorno a loro esplose. Meng Hao venne attraversato da intensissime vibrazioni, e di nuovo sputò sangue. L'uomo vestito di nero rilasciò su di lui una forza indescrivibile, ma in qualche modo familiare. Gli risalì il braccio destro e poi gli riempì completamente il corpo, che sembrava stesse per esplodergli.


Le due Lampade dell'Anima del corpo fisico dell'Antico Reame scintillarono negli occhi di Meng Hao ed iniziarono ad emanare una luce brillante. Il suo strato Eterno si risvegliò e si impennò, mentre la sua base di coltivazione esplodeva di energia, tutto per controbilanciare il potere dello Sterminio degli Dei.


Tutto intorno a lui riecheggiavano boati, mentre il sangue gli grondava dagli occhi, dal naso, dalle orecchie e dalla bocca. Venne spinto indietro da quell'intenso potere per un bel pezzo, prima di finalmente riuscire a fermarsi atterrando di fronte all'entrata della camera segreta.


Ma anche l'uomo in nero era molto scosso. Barcollò indietro per sette o otto passi, mentre dalla sua bocca colava sangue. Quando alzò lo sguardo, i suoi occhi brillarono di una strana luce, e si incurvò come un arco in procinto di scoccare una freccia. Poi si mise in movimento, volando attraverso il tunnel ad incredibile velocità. Si avvicinò all'entrata della camera segreta in un battito di ciglia, raggiungendo Meng Hao.


Mentre si avvicinava, poté vedere l'interno della camera segreta; il pappagallo e la gelatina di carne erano in piena vista, così come il blocco di ghiaccio rosso sangue.


“Allora sei qui per quello”, disse lentamente, sistemandosi la manica. Quasi istantaneamente ne fuoriuscì una luce che andò a formare un simbolo magico che sfrecciò oltre Meng Hao dirigendosi verso il blocco.


Meng Hao iniziò ad ansimare, e nei suoi occhi brillò una luce fredda. Agitò il dito, rilasciando l'Ottava Maledizione del Sigillo del Demone verso il vecchio in arrivo.


La Maledizione prese la forma di fili invisibili che subito andarono a legare l'uomo. Si agitò sul posto, ma dopo un momento il suo corpo iniziò ad espandersi, e si costrinse a liberarsi della Maledizione.


Nell'istante in cui lo fece, Meng Hao invocò un incantesimo che rilasciò una magia Daoista nel simbolo magico cremisi che fluttuava nell'aria. Prima che potesse avvicinarsi al blocco di ghiaccio cremisi, si dissolse.


Gli occhi dell'uomo brillarono, ed improvvisamente la sua voce si fece arcaica: “I Dao possono essere classificati come veri o falsi. Ci sono Dao costruiti e Dao reali... Il mio Dao viene da fuori le Montagne e i Mari, un Dao superiore!”


Mentre parlava, tracciò con la mano destra un cerchio nell'aria di fronte a sé, e questo, appena terminato, si intorbidì con un'apparenza di caos.


Di nuovo apparve un intenso potere di espulsione. Contemporaneamente, un raggio di luce sfrecciò fuori dal cerchio; era una luce violetta, qualcosa che sembrava in grado di distruggere tutta la magia, e schizzò verso Meng Hao.


La magia Daoista di Meng Hao venne immediatamente distrutta e svanì senza un suono. Poi la luce viola iniziò a dissolversi. Tuttavia, prima di sparire del tutto, si trasformò in una mano violetta che si diresse verso Meng Hao per afferrarlo.


Riecheggiarono ovunque boati mentre Meng Hao cercava di opporsi con tutta la forza di cui era capace. Sputò sangue e cadde indietro. Dietro di lui, si stavano diffondendo crepe per tutto il blocco di ghiaccio, mentre dal suo interno si sentiva un debole ruggito: un pressante ruggito inferocito.


Mentre cadeva, l'espressione di Meng Hao si fece feroce. In tutti gli anni di pratica della coltivazione, si era ritrovato ad affrontare numerose situazioni mortali. La maggior parte delle volte era stato capace di attraversarle, uscendone vincitore. Anche se non si poteva definirsi invincibile, era comunque vero che solo pochi avversari erano stati alla sua altezza.


Anche dopo il suo arrivo nella Sfera del Vortice del Vento, aveva continuato ad avanzare, virtualmente inarrestabile. Aveva combattuto contro Han Qinglei, Lin Cong, ed anche ucciso un altro coltivatore della Schiera. Ma poi aveva incontrato l'immensamente potente Dao Celeste, e il suo momento, che prima era sembrato inarrestabile, aveva vacillato.


Poi era arrivato nella Terza Nazione, e nel corso della battaglia si era ritrovato in questa incresciosa situazione. Si sentiva sopraffatto, persino soffocato, a causa del suo orgoglio e della sua sicurezza. Sembrava quasi ingiusto.


“Io sono nella Schiera. Sono Meng Hao, Principe Ereditario del Clan Fang!


“Durante la mia coltivazione, ho sperimentato una grande illuminazione, e beneficiato di un sacco di buona fortuna. Persino il Dao Celeste è in grado di mantenere il vantaggio su di me solo per un periodo di tempo limitato. Io sconfiggerò... chiunque! Anche te, Zong Wuya!” Gli occhi di Meng Hao erano iniettati di sangue, mentre abbandonava ogni idea di ritirarsi, e al contrario iniziò a caricare il vecchio.


In questo, il corpo ebbe un fremito e si trasformò in un enorme roc dorato che lampeggiò come un nastro dorato verso il vecchio, e poi lo attaccò con artigli feroci.


L'uomo in nero sospirò, tracciando di nuovo un cerchio viola nell'aria e spingendolo avanti. Bruciarono fiamme viola, che si trasformarono in un anello di fuoco che planò verso Meng Hao.


“Il tuo Dao è un Dao costruito,” disse il vecchio con fredda calma. “Non c'è bisogno di darsi delle arie.” Nel tunnel quasi completamente distrutto dietro di lui, i coltivatori rossi e gli altri uomini in nero si stavano avvicinando. Meng Hao era completamente in trappola, senza una possibile via di fuga.


“I Dao sono sentieri interiori del cuore, Zong Wuya,” disse Meng Hao. “Come possono essere classificati come costruiti o reali?! Che vedute ristrette!” Il roc dorato sfrecciò verso l'anello di fuoco. Quando entrarono in collisione, le fiamme viola ebbero un baluginio brillante, ed il corpo di Meng Hao, nella sua forma di roc dorato, sembrò essere scacciato. Subito si dissolse e Meng Hao ritornò nella sua forma umana, il viso cereo mentre sputava un grumo di sangue.


Era scioccato di scoprire di essere incapace di sopraffare questo tipo di magia Daoista viola.


“Quando un Dao costruito incontra un vero Dao,” disse il vecchio, “Il Dao costruito diventa più illusorio, e il vero Dao diventa più corporeo.” Disegnò un altro cerchio, e divenne di nuovo viola. Tuttavia questa volta non ci furono fiamme violacee, ma al suo posto un anello viola di fulmini.


Si sentirono dei boati mentre i due anelli sfrecciavano verso Meng Hao.


“Capisci?” chiese il vecchio a Meng Hao.


Da dietro Meng Hao, nella camera segreta, si sentirono scricchiolii dal blocco di ghiaccio scarlatto. Altre crepe si diffusero sulla sua superficie, e se ne sprigionò un'aura di Immortalità, che cresceva sempre di più. Il ruggito al suo interno si stava facendo più distinto e più intenso.


Il momento critico era arrivato. Gli occhi di Meng Hao si riempirono di determinazione mentre alzava la sua mano destra, rilasciando un altro Pugno dello Sterminio degli Dei. Sembrava che questa volta niente lo stesse trattenendo. Nonostante fosse seriamente ferito, rilasciò tre pugni in rapida successione.


Diresse i primi due verso i due anelli viola, e il terzo verso il pavimento del tunnel!


Ne risuonarono intense esplosioni. Il Pugno dello Sterminio degli Dei era il colpo più esplosivo che potesse rilasciare con il suo corpo fisico, e nonostante gli anelli viola avessero il potere di far scomparire il Dao, non potevano fare nulla contro il potere del corpo fisico.


I due anelli viola vennero immediatamente fatti a pezzi dai primi due colpi di Meng Hao. Per quanto riguarda il terzo colpo, appena colpì il tunnel, tutto iniziò ad andare in pezzi. Si sollevò un'immensa quantità di polvere, oscurando completamente la visione di Meng Hao.


Contemporaneamente, Meng Hao si scagliò verso la camera segreta!


Luci tremolanti riempirono la camera mentre anche questa veniva apparentemente coinvolta dalla distruzione del tunnel. Tuttavia, niente era stato significativamente danneggiato. Le statue erano ancora al loro posto, e il blocco di ghiaccio rosso era appannato. La mazza cremisi al suo interno non era più visibile; si riconosceva solo una foschia rosso torbido.


Numerose crepe si diffusero su tutta la superficie del blocco di ghiaccio, e si sprigionò un'intensa aura del Reame Immortale. L'ululato si fece più teso, in quanto il mastino era preoccupato per l'incolumità di Meng Hao.


Il pappagallo e la gelatina di carne erano completamente concentrati nel loro tentativo di impossessarsi dell'anima. Non potevano dedicare alcuna attenzione a Meng Hao, e non potevano permettere che nulla disturbasse il loro lavoro.


Quando Meng Hao entrò nella camera segreta,  dal blocco di ghiaccio si sentirono altri scricchiolii, e l'aura diventò ancora più forte.


Iniziò ad ansimare. Non aveva tempo per esaminare più accuratamente la situazione; la tempistica era fondamentale. A causa di tutta la confusione causata dal crollo del tunnel, era riuscito a guadagnare un po' di tempo. Il suo secondo Frutto del Nirvana gli apparve sul palmo della mano; non avrebbe avuto intenzione di assorbirlo di nuovo, a causa delle sue ferite. Tuttavia, lo stato attuale delle cose non sembrava dargli altre alternative.


Fece un respiro profondo, alzò il Frutto del Nirvana e lo spinse sulla propria fronte. Immediatamente il suo corpo venne riempito di boati, e la sua energia ebbe un picco. Diventò più grande, ed attorno a lui eruppe la luce azzurra del Reame Immortale Onniceleste.


In poco tempo, tutta la camera segreta venne inondata di luce azzurra, mentre la sua energia schizzava alle stelle.


Fu a questo punto che, nel tunnel crollato, l'uomo in nero si ripulì i vestiti dalla polvere e iniziò a dirigersi a grandi passi verso la camera segreta nel tentativo di raggiungerla.


Trascorsero dieci respiri di tempo e si sentì una tremenda esplosione. La polvere volò in tutte le direzioni mentre l'uomo in nero faceva irruzione in un lampo di luce nella camera segreta.


In quell'esatto momento, Meng Hao alzò lo sguardo. Era circondato da una luce azzurra, e si trovava nel Reame Immortale Onniceleste. Nei suoi occhi si leggeva l'intenso desiderio di combattere; fece un passo avanti e scagliò una volta ancora il suo Pugno dello Sterminio degli Dei!


Questo pugno era immensamente più potente rispetto alla versione che aveva utilizzato pochi istanti prima. L'uomo in nero non vi aveva prestato particolare attenzione inizialmente, ma ora era sbiancato, e si era bloccato sul posto. Poi anche lui rilasciò il Pugno dello Sterminio degli Dei.


Risuonò un'enorme esplosione quando entrambi si scontrarono a mezz'aria. Questa volta Meng Hao non cadde indietro: fu l'uomo a rotolare indietro con un'espressione scioccata sul volto. Contemporaneamente, Meng Hao emise un ruggito pari a quello di un drago esplosivo, mentre si lanciava nella battaglia.


Ancora una volta si stava affidando allo stesso stile di combattimento che usava sempre; prese l'iniziativa e iniziò a spadroneggiare sul suo avversario!
                                


                                

