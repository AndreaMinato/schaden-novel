---
weight: 113
title: Capitolo 113 - L'Altare nel Lago
pubDate: 2025-03-17T11:17:34.779Z
tags:
    - issth
---


"Abbiamo riposato a sufficienza", disse freddamente Meng Hao. "Alzati, tu camminerai davanti".


Chu Yuyan non rispose. Strinse i denti, lottando per rimettersi in piedi. Non appena ci riuscì, i suoi abiti si spostarono, rivelando il suo corpo ancora di più. Prima il suo volto era pallido, ma ora si era tinto di cremisi. L'odio che dentro di sé provava per Meng Hao era ancora più forte di quello provato da Wang Tengfei.


Ma non aveva più accesso alla sua base di Coltivazione e quindi ora era solo una fragile donna. Non c'era confronto con Meng Hao. Anche se all'inizio era uno studente, il suo corpo era molto più forte e resistente di quello di un ordinario Coltivatore.


Poteva non essere forte quanto quei Coltivatori che si concentravano sull'allenamento fisico, ma la sua forza e i suoi tempi di ripresa erano tutto fuorché ordinari. Altrimenti non avrebbe ripreso conoscenza così tanto tempo prima di Chu Yuyan.


La donna poteva solo sopportare e assecondare l'ordine di Meng Hao di farla camminare davanti, la furia dentro di sé che cresceva sempre di più. Meng Hao ne era ben consapevole. Camminava dietro di lei, ammirandone la graziosa figura. Gli strappi nei suoi indumenti rivelavano ampie porzioni della pelle della sua schiena.


In ogni caso, il motivo per cui faceva camminare davanti Chu Yuyan era perché in quel luogo si sentiva in pericolo. Chu Yuyan avrebbe fatto da esca, permettendogli di accorgersi in anticipo di ogni potenziale minaccia.


Si mossero in fila indiana. Se l'avesse voluto, Meng Hao avrebbe potuto cambiare strada semplicemente indicando e dando nuove direttive e Chu Yuyan non aveva altra scelta che serrare la mascella e obbedire. L'odio per Meng Hao aveva radici profonde dentro di lei. Eppure poteva solo obbedirgli. Passò molto tempo e presto sembrò che avessero esplorato tutto ciò che era possibile. C'era solo una parte scoscesa, senza alcuna via d'uscita.


Strane rocce erano disseminate qua e là, insieme agli scheletri di diverse bestie e uccelli. Forse quel luogo era una sorta di trappola mortale?


Meng Hao era silenzioso. L'umore di Chu Yuyan peggiorò sempre di più, finché la disperazione fece capolino nei suoi occhi.


Seguirono la parete fino a raggiungere la consapevolezza che stavano camminando in cerchio. Ogni tanto si riposavano appoggiandosi alla roccia, fermandosi per un po' prima di proseguire. Un giorno raggiunsero una zona caratterizzata da un'incredibilmente elevata quantità di ossa. Improvvisamente, videro un lago.


Sulle sponde del lago erano impilate innumerevoli ossa, molte delle quali erano umane. Era impossibile capire da quanti anni fossero lì. Quel luogo emanava un'aura raccapricciante ed era impestato dalla puzza del sangue.


Quel lago... era un lago di sangue.


Non appena Chu Yuyan si avvicinò al lago, la calma superficie iniziò a incresparsi. Non appena le piccole onde cominciarono a sollevarsi, Meng Hao si fermò.


Chu Yuyan impallidì e il suo corpo fu scosso dai tremiti. Avvertì un’intensa sensazione di pericolo, come se nel lago vivesse qualcosa di orripilante, qualcosa che la stava osservando.


"Allontanati lentamente", disse Meng Hao, che si era mantenuto a distanza. "Non farti prendere dal panico. Un passo alla volta".


Mordendosi le labbra, Chu Yuyan si allontanò con lentezza di diversi metri. Il lago iniziò a ribollire e si udì un fischio penetrante provenire da esso. Chu Yuyan indietreggiò il più velocemente possibile.


All'improvviso, accompagnato dal fischio che trapassava l'aria, un altare verde scuro sorse nel lago e diverse onde ne turbarono la superficie sanguigna. In mezzo al sangue sorsero delle figure. Era difficile dire quali fossero maschi e quali femmine, perché non  erano ricoperti di pelle, erano solo carne sanguinolenta. Portavano l'oscuro altare sulle spalle, mentre emergeva dal lago.


L'altare aveva un diametro di oltre centocinquanta metri, ed emerse dal lago emettendo un bagliore verde-rossastro. Sopra di esso si elevava un trono di pietra, che sembrava essere fatto della stessa pietra verde scuro dell'altare.


Seduto sul trono c'era un corpo. Attorno ad esso aleggiava un'aura di morte e aveva il volto coperto da una maschera bianca e priva di qualunque ornamento.


Meng Hao strinse gli occhi, mentre rimaneva immobile. Chu Yuyan rimaneva ritta lì, con il volto pallido, ugualmente restia a muoversi. Passò il tempo di dieci respiri e dopo l'altare ricominciò a sprofondare. Ancora una volta la superficie del lago tornò tranquilla e tutto si quietò.


Meng Hao si lasciò sfuggire un profondo respiro e indietreggiò lentamente, subito imitato da Chu Yuyan. Quando entrambi si furono allontanati di circa trecento metri, la sensazione di pericolo imminente che provavano lentamente scomparve.


"Che cos'era..." chiese Chu Yuyan, le prime parole che pronunciava volontariamente in tutti quei giorni. La sua voce era debole e rauca.


Meng Hao non rispose, ma si voltò e si allontanò. Chu Yuyan esitò per un istante, per poi seguirlo in silenzio. Ritornarono alla parete rocciosa, in un luogo in cui tempo prima avevano scoperto una grotta naturale. Al suo interno Meng Hao si sedette a gambe incrociate, mentre Chu Yuyan si appoggiò alla parete della caverna, abbracciandosi le gambe, gli occhi fissi nel vuoto mentre guardava verso l'esterno.


Era una donna orgogliosa, ma ciò che era appena successo, unito al blocco della sua base di Coltivazione e alla presenza dell'odioso Meng Hao, opprimeva il suo cuore di pericolosa disperazione. La sua unica speranza era che la Setta del Fato Viola riuscisse in qualche modo a rintracciarla nel luogo in cui si trovava.


Ma quel luogo era molto strano e sembrava che potesse bloccare le basi di Coltivazione. Probabilmente, bloccava anche il marchio della Setta del Fato Viola nel suo corpo e quindi non sarebbero riusciti a capire dove si trovasse.


Le sue vesti erano a brandelli e non la coprivano più a sufficienza. Più di metà del suo corpo era esposto, specialmente in quella posizione. Le sue gambe erano visibili quasi del tutto.


Il tempo passò. Ogni volta che sembrava fosse passato un giorno, Meng Hao aggiungeva una roccia a una piccola pila vicino a lui. Ce n'erano già otto. Secondo i suoi calcoli, erano trascorsi otto giorni.


Le loro basi di Coltivazione erano bloccate, evitando che l'energia spirituale si disperdesse. Fortunatamente non avevano bisogno di cibo, ma quel luogo non aveva energia spirituale e, se qualcosa non fosse cambiato, sarebbero stati sempre più affamati. Considerando che erano bloccati in un abisso remoto, avevano davvero bisogno dell'energia del cielo e della terra... peccato che non ce ne fosse.


Durante gli otto giorni, Meng Hao aveva trascorso circa metà del tempo facendo circolare la sua base di Coltivazione, tentando si forzare qualunque cosa la stesse ostacolando. Almeno, sperava di riuscire ad aprire la sua borsa da trasporto. Eppure, non ebbe successo.


Il resto del tempo lo spese portando fuori Chu Yuyan alla ricerca di una via d'uscita. Ma, pur avendo setacciato l'area diverse volte, non ne aveva trovata nessuna. L'unica cosa che aveva scoperto era che pareva ci fossero molte vipere in agguato.


"Penso che questo luogo sia un vulcano inattivo” disse Chu Yuyan “non solo un buco nel terreno". Sedeva nella piccola caverna, guardando fuori. Non si erano riconciliati non voleva cooperare con Meng Hao, ma non riusciva a trovare alcun modo per andarsene.


Meng Hao sedeva in silenzio all'entrata della caverna, guardando fuori accigliato.


Chu Yuyan lo fissava mentre sedeva a gambe incrociate, poi, tutto a un tratto, sbottò: "Mi serve un cambio d'abito!" Lo sguardo nei suoi occhi era serio e solenne, più di quanto lo fosse stato durante quei giorni.


Nonostante fosse sciupata il suo aspetto avrebbe fatto divampare il desiderio nel cuore di qualunque uomo avrebbe posto gli occhi su di lei.


Meng Hao chiuse gli occhi. "Non ne ho", rispose freddo.


"Ne hai nella tua borsa da trasporto". I suoi vestiti erano laceri e sporchi e rivelavano più di metà del suo corpo. Ora erano visibili anche i suoi indumenti intimi. La sua pelle era elastica e soffice. Mezza coperta e mezza svestita, era uno spettacolo incredibilmente allettante.


Meng Hao aprì gli occhi di colpo e la guardò con freddezza. Il suo guardo si posò su di lei, sul suo corpo, sulle sue curve, sui suoi bellissimi lineamenti. Al vedere uno spettacolo simile, la maggior parte degli uomini sarebbe stata divorata da un impressionante calore.


Otto giorno prima, per Meng Hao sarebbe stato impossibile intravedere anche solo di sfuggita il corpo di Chu Yuyan, anche se lo avesse voluto. E se fosse successo, lei non si sarebbe arresa finché non fosse morto.


Ma ora... mentre Meng Hao la guardava, l'unica cosa che aveva fatto era coprirsi inconsciamente il seno. Non aveva modo di impedirgli di guardarla.


"Hai ragione,” rispose lentamente “ho degli abiti nella mia borsa da trasporto, ma per qualche motivo, non sono in grado di aprirla a causa della mancanza di energia spirituale".


"C'è un modo" gli disse con calma. "C'è un modo di aprire la tua borsa da trasporto e prendere alcuni abiti".


La guardò freddamente, il volto calmo come sempre, senza mostrare alcun cambio d'espressione.


Chu Yuyan all'inizio pensava che non appena gliel'avesse detto, lui le avrebbe chiesto ulteriori dettagli. Ma, dopo aver atteso un lungo momento, capì che Meng Hao non aveva intenzione di parlare. Sbuffando freddamente, riprese da dove si era interrotta.


"Il mio metodo di Coltivazione è il Qi Viola dell'Est della Setta del Fato Viola [1]. In realtà, due persone possono praticare insieme questo tipo di Coltivazione. Anche se l'energia spirituale è soppressa in questa zona, se ti insegno il metodo e lavoriamo insieme, potremmo avere una possibilità di successo. Allora potrai aprire la tua borsa da trasporto".


Meng Hao ci pensò su per un po', poi scosse il capo. "Non ti credo. Spiegami di più, per favore".


"Decidi tu se crederci o meno" replicò freddamente Chu Yuyan. "Se non mi credi, dimenticatene". Si sedette in un angolo isolato della caverna. Meng Hao riporto lo sguardo su di lei, e la donna tentò inconsapevolmente di coprirsi. Ricambiò lo sguardo, coprendosi le gambe con le braccia.


"Non ho molti abiti" disse Meng Hao. "Ma ne ho a sufficienza perché tu possa coprirti. Se non li vuoi, va bene, lasciamo perdere". Chiuse gli occhi.


Trascorse un'ora, durante la quale Chu Yuyan digrignò i suoi bei denti. Non riusciva davvero a tollerare di essere così esposta. Presto non sarebbe più riuscita a coprirsi per nulla.


Serrando la mascella, disse: "Ho perso la mia borsa da trasporto a causa del vento, quindi non ho modo di provarlo. Ma il metodo di cui ti ho parlato dovrebbe funzionare. Il Qi Viola dell'Est non è una tecnica ordinaria. È stata trasmessa dalle Terre Orientali. Se due persone la praticano insieme, il suo potere può aprire la volta celeste.


Se hai dei dubbi, posso insegnarti la prima tecnica mnemonica del Qi Viola dell'Est. Se riuscirai a padroneggiarla, allora ti insegnerò la seconda e poi la terza. Potrai provare ad aprire la borsa. Tutto ciò di cui ho bisogno sono degli abiti".


Meng Hao aprì gli occhi e la guardò. Il suo volto era inespressivo, ma dentro di sé sogghignò. Aveva affrontato molte disavventure nello Stato di Zhao e non era più l'ingenuo di una volta. Ora era molto più calcolatore: come poteva sapere che non gli stava tendendo una trappola?


"Parla" le ordinò con freddezza.


NOTE:


Il nome della tecnica del “Qi Viola dell’Est” è inoltre un idioma cinese che indica un segno di buona fortuna.                                


                                



