---
weight: 11310
title: Capitolo 1131 - Xue’er!
pubDate: 2025-03-20T11:49:56.693Z
tags:
    - issth
---


Apparentemente la mente di Meng Hao stava vacillando. La voce di Zong Wuya sembrava contenere qualche sorta di potere bizzarro, qualcosa in grado di interferire con le facoltà mentali di Meng Hao, lasciandolo ansimante. Le parole di Zong Wuya erano ipnotizzanti, Meng Hao sembrava impossibilitato a districarsene.


“Il vero Dao…” mormorò, la sua espressione era vuota. Sembrava essere completamente perso, come se avesse perso ogni potere di ragionamento e giudizio. Era come se una parte di lui fosse piena di tutto quello che sapeva riguardo la Sfera della Montagna e del Mare, mentre allo stesso tempo, tutto quello in cui credeva era stato capovolto sottosopra da Zong Wuya.


Due linee di pensiero sembravano attraversare la sua mente e al momento stavano combattendo l’una con l’altra.


Meng Hao tremò, ansimando, i suoi occhi erano iniettati di sangue.


“Vieni con me,” disse Zong Wuya. “Il nostro piano è già in corso e nessuno può fermarci… Vieni con me e potremo andare nel vero mondo. Con nuovi corpi fisici potremo risvegliarci davvero.”


“Allora capirai che tutto quello che ti ho detto… è vero. Allora sarai davvero in grado di percepire… l’esistenza del vero Dao.”


Anche se alcune persone erano in grado di vedere Meng Hao e Zong Wuya parlare tra di loro, nessuno era in grado di ascoltare le parole che si scambiavano. Zong Wuya aveva fatto in modo di bloccare ogni suono.


Fu in questo momento che apparve un vasto gruppo di uomini vestiti di nero, intenti a volare verso di loro dalla Terza Nazione. Zong Wuya gli lanciò un’occhiata e immediatamente gli uomini si fermarono sul confine. Fluttuavano lì in attesa, nessuno di loro fece anche il minimo passo in avanti.


Meng Hao guardò Zong Wuya. Sembrava in conflitto, ma comunque riuscì a dire, “Ho bisogno di un po’ di tempo per pensare.”


“Capisco che non riesci a prendere una decisione riguardo una questione del genere in così poco tempo,” disse con leggerezza Zong Wuya. “Ebbene, ti ho spiegato la verità. La decisione è tua da prendere…” Guardò Meng Hao e nel profondo dei suoi occhi c’erano delle emozioni complicate e speranza, anche se nessuno sarebbe stato in grado di percepirle. Forse quello che sperava era che Meng Hao si dimostrasse essere come lui, una persona che andava alla ricerca del vero Dao. O forse stava pensando qualcosa di completamente diverso…


Solo lui poteva saperlo.


“Ti darò del tempo per pensare. Tuttavia, durante quel tempo, non dovrai lasciare la regione del tempio centrale. Meng Hao… per favore prenditi cura di te stesso.” Dopo avergli lanciato un ultimo sguardo penetrante, si girò verso la Terza Nazione.


Meng Hao fissava scioccato, non riusciva a capire le azioni di Zong Wuya, o perché se ne fosse andato in quel modo.


Mentre Zong Wuya si girava e iniziava a fluttuare nell’aria, il suo sguardo ricadde sul confine che connetteva la Sesta Nazione e la regione del tempio centrale. Il suo sguardo si fermò casualmente per un momento su un particolare soldato che faceva parte dell’esercito della Sesta Nazione. Quel soldato stava tremando, sembrava aver completamente dimenticato tutto circa la lotta disperata.


Zong Wuya distolse lo sguardo e sospirò. Ancora una volta, le complicate emozioni e la speranza, apparvero nei suoi occhi.


Mentre si faceva largo nella distanza mormorò, “Meng Hao, quale sarà la tua decisione…?”


Meng Hao lo guardò andare via e quando vide Zong Wuya guardare qualcosa, anche lui automaticamente volse lo sguardo verso la Sesta Nazione. Tuttavia, non vide nulla di strano. Prima che Zong Wuya potesse allontanarsi di troppo. Meng Hao lo chiamò all’improvviso, “E se… tutto quello che TU credi vero, è in verità falso?”


Zong Wuya non si fermò. Continuò a muoversi, rispondendo con calma, “Senza esaminare la questione, la risposta non sarà mai rivelata. Io sono un coltivatore e lo scopo della mia vita è ricercare il Dao. Non ha importanza che io ci riesca o meno. In ogni caso, il mio cuore sarà in pace!”


Il cuore di Meng Hao sussultò mentre guardava Zong Wuya oltrepassare il confine della Terza Nazione. In seguito Zong Wuya scosse la mano e tutti gli altri coltivatori vestiti di nero inchinarono le loro teste e poi iniziarono a seguirlo verso la Terza Nazione.


Meng Hao aveva una strana espressione sulla sua faccia. Rimase seduto lì a lungo. Le parole di Zong Wuya continuavano a riecheggiare nella sua testa eppure, non riuscivano davvero ad influenzare i suoi pensieri. All’inizio era stato leggermente influenzato, ma dopo quel momento, era stata tutta una messa in scena.


Le parole che aveva proferito Zong Wuya sembravano la verità e virtualmente ogni altro coltivatore che le avesse sentite si sarebbe sentito come se tutto il suo mondo fosse stato capovolto sottosopra. Meng Hao però… era il Sigillatore del Demone della Nona Generazione!


Lui era il vero successore dell’Eccelso Nove Sigilli, oltre che il vero Signore della Sfera della Montagna e del Mare.


La sua comprensione della Sfera della Montagna e del Mare in verità oltrepassava quella di Zong Wuya. La Sfera della Montagna e del Mare non era il corpo dell’Eccelso Nove Sigilli, piuttosto, era uno dei suoi oggetti magici. Per di più, tutto quello che Zong Wuya aveva descritto come un’illusione, era invece reale.


Inoltre, quando Zong Wuya menzionò il fatto che le farfalle hanno qualcosa a che fare con il presunto mondo ‘reale’, Meng Hao non poté fare a meno di ricordare la visione a cui aveva assistito, in cui vide nove farfalle che trascinavano un ammasso di terra. [1]


“Abbandonare il mio corrente corpo fisico e andare in questo presunto mondo reale per ottenerne un altro? Ottenere l’illuminazione del vero Dao? Sembra davvero incredibile, ma… è completamente assurdo!”


“Sono solo bugie, proprio come quelle usate per incitare la ribellione delle 3,000 Sfere Minori. Quello è il motivo per cui hanno unito le forze per rovesciare la Sfera Eccelsa Immortale!”


“Forse le parole che usarono erano addirittura le stesse… il vero Dao…”


“Oppure, quel discorso è un’altra trappola della Sfera del Vortice del Vento con lo scopo di incitare i desideri di un individuo!” Gli occhi di Meng Hao brillarono.


“Tuttavia, è stato evidente il fatto che Zong Wuya mi abbia concesso deliberatamente del tempo per pensare. Sembrava addirittura che lo stesse facendo di proposito… Ma perché?” Quando si parlava di veri e falsi Dao, Meng Hao non era per niente confuso. Il suo cuore Dao era risoluto e qualsiasi discorso di veri Dao era semplicemente una questione di prospettiva della persona che ne parlava.


Tale discorso fu un metodo per incitare la ribellione nelle 3,000 Sfere Minori molto tempo fa. Era un qualcosa ideato per confondere e sconcertare i coltivatori della Sfera della Montagna e del Mare che venivano nella Sfera del Vortice del Vento.  Forse altri avrebbero creduto a queste fandonie, ma Meng Hao… non lo avrebbe mai fatto!


La ragione per cui non ci avrebbe mai creduto non era unicamente perché lui era il futuro Signore della Sfera della Montagna e del Mare, o a causa della sua visione delle nove farfalle che trascinavano l’ammasso di terra. C’era un’altra ragione. Il presunto vero Dao di cui parlava Zong Wuya, il vero Dao in grado di disperdere i Dao fabbricati… era stato completamente distrutto da Meng Hao quando era nello stadio di Immortale Onniceleste.


Il presunto vero Dao non poteva nulla contro il Reame Immortale Onniceleste; se fosse stato l’effettivo ‘vero’ Dao che Zong Wuya aveva descritto, come poteva mai spiegarsi questa cosa?


Meng Hao non era minimamente confuso riguardo queste cose. L’unica cosa che lo confondeva era l’atteggiamento di Zong Wuya.


Quello che provasse realmente per Meng Hao era un completo mistero.


“Ora che ci penso, solo dopo che il Mastino di Sangue è volato fuori dalla camera dello spirito rinnegato, la persona sulla Montagna dell’Aura Nazionale della Terza Nazione che Zong Wuya ha chiamato Imperatore, è riuscita a percepire che lo spirito rinnegato era stato posseduto…”


“Qualcosa non quadra…” Meng Hao iniziò ad ansimare e i suoi occhi iniziarono a brillare mentre portava a mente tutti i dettagli.


“L’Imperatore sulla Montagna dell’Aura Nazionale ha percepito che qualcuno aveva fatto irruzione nella camera… Questa è stata la prima cosa che ha detto Zong Wuya!” Mormorò Meng Hao dentro di sé. Improvvisamente un tremore lo percorse. Poi pensò a come la fuga dal cratere con il mastino gli era sembrata come la rottura di un sigillo.


“Sigillo… era stato piazzato un sigillo e quando il mastino è volato fuori, il sigillo è stato rotto. Quello è stato il momento in cui l’Imperatore sulla Montagna dell’Aura Nazionale è stato in grado di percepire che era avvenuto un cambiamento nello spirito rinnegato…”


“In altre parole, il fatto che non fosse riuscito a percepire nulla prima di quel momento, sta ad indicare che qualcuno non voleva che lui sapesse!”


“E quella persona, la persona che ha piazzato il sigillo… è Zong Wuya!!” Meng Hao rivolse lo sguardo verso la Terza Nazione, ansimando. All’improvviso, mise tutti i pezzi insieme.


“Mi sta aiutando!” pensò, tremando dentro di sé.


“Mi ha inseguito e la sua base di coltivazione è palesemente molto più alta della mia. Eppure non mi ha attaccato, al contrario, mi ha parlato di illusioni e del vero Dao. Poi mi ha addirittura dato del tempo per pensarci.”


“Sarebbe più preciso dire che non mi ha dato del tempo per pensare, ma al contrario, mi ha dato del tempo per recuperare dalle mie ferite!”


“Inoltre, il suo discorso riguardo i finti e veri Dao in verità… è stato fatto in un modo completamente diverso. Non c’era alcuna ragione per dichiarare apertamente quelle cose. Avrebbe facilmente potuto usare un approccio più sottile. Quello sarebbe stato un metodo molto più efficace di influenzare chi stesse ascoltando.”


“Ma lui non lo ha fatto. Lui ha semplicemente espresso il concetto in modo chiaro e semplice. Per di più, ha parlato in un modo tale da rivelare deliberatamente le falle nella sua argomentazione…”


Meng Hao prese un profondo respiro. Poi all’improvviso si alzò per aria, seguendo l’identico percorso che aveva preso Zong Wuya alcuni momenti fa. Si assicurò di fare le stesse identiche cose che aveva fatto Zong Wuya, sia la sua traiettoria di volo che la postura e il movimento del suo corpo. Si voltò anche a guardare verso la Sesta Nazione nello stesso esatto modo.


Da questa visuale, riusciva a vedere il tempio centrale, come pure l’esercito della Sesta Nazione ed il soldato che Zong Wuya aveva guardato. Il soldato aveva un’espressione pensierosa, come quella che si avrebbe mentre si contemplava l’illuminazione.


Era come se questa persona avesse ascoltato le parole che si erano scambiati Meng Hao e Zong Wuya e ora le stesse contemplando, arrivando poi alla stessa conclusione di Meng Hao.


Quasi nello stesso istante in cui Meng Hao guardò il soldato, il soldato stesso alzò lo sguardo e i loro occhi si incrociarono.


Meng Hoa si ritrovò a guardare due splendidi occhi. Sembravano contenere corpi celesti, persino un cielo stellato. Chiunque avesse guardato quegli occhi ci si sarebbe voluto perdere dentro, senza mai più fare ritorno.


Quando i loro sguardi si incrociarono, la mente di Meng Hao sussultò. Velocemente batté le palpebre del suo occhio sinistro diverse volte, utilizzando così la sua tecnica della Visione Celestiale. Fece roteare la sua base di coltivazione e la sua percezione del mondo cambiò. Anche l’aspetto del soldato cambiò; un’illusione venne dispersa ed il soldato improvvisamente aveva le fattezze di una giovane donna.


Indossava una veste bianca e aveva la pelle pallida come la neve. Era bella in un modo spettacolare, con un dolce e affascinante sorriso e delle fattezze mozzafiato.


Un momento dopo, l’immagine della donna scomparve, venendo rimpiazzata di nuovo da quella del soldato. Il soldato sembrava scioccato dal fatto di essere stato notato da Meng Hao. Sbatte le palpebre una volta, pensò per un momento e poi iniziò ad avvicinarsi.


Nessuno notò il suo passaggio, quasi come se non potessero vederla. Neanche gli altri coltivatori erano in grado di percepirla. Era come se per Fan Dong’er e gli altri, questo soldato non esistesse.


“Stavo pensando esattamente se era giunto finalmente il caso o meno di presentarmi a te, Fratello Maggiore Meng, considerando le circostanze…”


“Ma dato che mi hai percepita, allora penso sia appropriato farlo qui.” Mentre il soldato si avvicinava, le sue fattezze cambiarono ancora una volta, trasformandosi nella stessa bellissima giovane donna che aveva visto con la sua Visione Celestiale.


Lei coprì il suo sorriso con una mano, mentre lo guardava con occhi scintillanti. Sembrava completamente fuori dall’ordinario, come e fosse scappata fuori da una sfera celestiale. La sua pelle bianca come la neve e le sue fattezze squisite, non sembravano nemmeno umane. Una veste bianca copriva un corpo flessuoso, un corpo in grado di far sbavare dal desiderio ogni uomo che lo avesse visto. A causa sua, ogni essere vivente nell’aria sembrò svanire e oscurarsi.


Meng Hao era abbagliato, ma si riprese in fretta. Un momento dopo, i suoi occhi all’improvviso si illuminarono come fulmini mentre mandava un’occhiata gelida alla donna.


“Ti stavo aspettando da un po’ di tempo, Compagna Daoista Xue’er,” disse con calma. Si vide un flash mentre volava in basso sul terreno e con calma guardava la donna che si avvicinava.


Il mastino rimase dietro di lui. Anch’esso poteva percepire l’esistenza della donna, di conseguenza rimase a fissarla con dei gelidi occhi brutali.


La giovane donna guardò profondamente Meng Hao. In risposta al fatto che lui la chiamò immediatamente per nome, lei semplicemente sorrise, sembrava non essersi minimamente offesa.


Il suo apparente atteggiamento cavalleresco fece spalancare gli occhi di Meng Hao.


“Sembra che tu mi stessi seguendo nell’ombra da un po’ di tempo ormai,” disse lui con calma.


Le sue precedenti parole avevano suscitato solo un sorriso da parte della donna, ma questa affermazione la fece fermare sul posto. Iniziò a guardare Meng Hao con la traccia di un bagliore vivace negli occhi, gradualmente poi la sua espressione si fece seria.


“Una semplice occhiata alla mia reazione ti ha condotto a tale conclusione?” disse lei leggermente. “Sembra che ti abbia sottovalutato, Fratello Maggiore Meng.” Detto questo, giunse le mani e si inchinò.


NOTE:


1. (nota del traduttore inglese) Meng Hao vide la visione delle farfalle e l’ammasso di terra nel capitolo 819.
                                



