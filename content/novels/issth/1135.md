---
weight: 1135
title: Capitolo 1135 - Il Resto Lascialo a Me!
pubDate: 2025-03-20T11:49:56.693Z
tags:
    - issth
---


Nel momento in cui Meng Hao raggiunse l’illuminazione dei 1800 Dao, diverse Montagne dell’Aura della Nazione crollarono. Al momento, la Nona, Ottava, Settima, Sesta, Quinta e Quarta Nazione erano ridotte in macerie. Improvvisamente, sei colonne di luce si innalzarono da quelle macerie, ognuna alta più di 3000 metri.


Le terre della Sfera del Vortice di Vento stavano tremando e le nuvole sopra di esse si stavano addensando tra loro. Nei punti in cui le colonne di luce avevano raggiunto il cielo si erano formati dei vortici enormi.


I sei vortici trasudavano una forza di capovolgimento. Se fosse stato possibile vedere la Sfera del Vortice di Vento dal vuoto, si sarebbe visto che, nonostante fosse sfuggita dalla stretta della Sfera della Montagna e del Mare, la velocità con cui si stava innalzando era calata immediatamente di più della metà.


Anche se erano bloccati in combattimento, l’Eccelsa del Sogno Marino e il Signore Imperiale del Vortice di Vento ne sembravano scioccati.


Comunque, quello sarebbe stato visibile solo dall’esterno della Sfera del Vortice di Vento. Dall’interno, l’unica cosa che tutti avevano percepito era che la terra stesse tremando. Poi, l’improvvisa riduzione della velocità ruppe qualcosa nelle terre stesse. Improvvisamente tutti si sentirono come se stessero oscillando nell’aria. Ad eccezione delle rimanenti Montagne dell’Aura della Nazione, tutte le altre montagne furono sradicate dalla base e fatte volare in aria.


La stessa cosa accadde ai fiumi, alle città, e a tutte le forme di vita. Tutti oscillarono improvvisamente in aria. Tutto quello che stava accadendo riempì di sconcerto le persone che si trovavano sulla Sfera del Vortice di Vento. Sulla Montagna dell’Aura della Terza Nazione, l’imperatore lanciò indietro la testa e gridò.


“NO!! Fermatelo! Dannazione! Non abbiamo ancora raggiunto il punto designato per fermarci! Non lasciate che i coltivatori della Schiera guadagnino l’illuminazione del Dao del Vortice di Vento!” il volto dell’uomo era contorto a causa della sua ferocia e dell’ansia. Eseguì rapidamente un incantesimo con la mano destra, facendo apparire al suo fianco altre figure vestite di nero. Le figure unirono le mani e si inchinarono a testa bassa, poi scomparvero trasformandosi in raggi di luce che accelerarono verso la regione del tempio centrale.


Era lì che Meng Hao stava volteggiando a mezz’aria, con il corpo che emetteva rumori cupi mentre la sua energia cresceva sempre di più. Emanò una luce brillante che riempì l’intera Sfera del Vortice di Vento. In quel momento ricordò molto il mastino, mentre possedeva lo spirito rinnegato.


A dire la verità, era come se stesse possedendo la Sfera del Vortice di Vento!


Ovviamente, a descriverlo in questo modo sembra solo una mera illustrazione, eppure non sarebbe stato poi così impossibile.


ROOOOOAR!!


1900 Essenze!


2000! 2100!


I capelli di Meng Hao frustarono l’aria intorno a lui e la sua energia continuò a salire. Quando raggiunse l’illuminazione di 2100 Essenze, la Montagna dell’Aura della Terza Nazione iniziò a crollare. L’imperatore lanciò indietro la testa e lasciò uscire un grido furioso e fece qualunque cosa in suo potere per evitare il crollo, per cambiare quello che stava accadendo. Comunque, la sua espressione si incupì rapidamente. Venne obbligato a buttarsi di lato per scansare una colonna di luce che si era appena innalzata dalle macerie della Montagna dell’Aura della Nazione.


Ora c’erano sette vortici!


La velocità con cui la Sfera del Vortice di Vento si stava innalzando si ridusse ulteriormente.


“Meng Hao!” urlò l’imperatore. Poi si lanciò nell’aria fino alla regione del tempio centrale.


Meng Hao continuò a guadagnare la sua illuminazione.


2200 Essenze!


2300!


Il mastino al suo fianco ruggì e il suo corpo brillò di una luce brillante e del colore del sangue! Non si trattenne per difenderlo dagli attacchi dei coltivatori vestiti di nero. Non uno solo di loro riuscì a superare la sua guardia e ad arrivare vicino a Meng Hao.


Il mastino ruggì e Meng Hao venne protetto da uno scudo di luce cremisi.


Gli uomini vestiti di nero stavano impazzendo, rilasciando ogni tipo di abilità divina e magia Daoista.


La luce violetta del vero Dao discese, schiantandosi sul mastino e crivellandolo di ferite.


Comunque, continuò a proteggere l’area intorno a Meng Hao. Era così che lo aveva protetto quando si trovavano nel Torneo dell’Eredità dell’Immortale di Sangue. Lo avrebbe difeso fino alla morte.


“Maledetta Bestia di Sangue! Uccidetelo!” non importava quanto i coltivatori vestiti di nero lo attaccassero, continuavano a fallire rimanendone piuttosto frustrati. Alla fine attaccarono direttamente il mastino, che ruggì e schiacciò la zampa a terra. Il terreno tremò e il qi di sangue vorticò in ogni direzione. Uno per uno, i coltivatori vestiti di nero furono costretti a farsi indietro.


Comunque tre di loro riuscirono a passare e si lanciarono velocemente verso Meng Hao, con occhi ricolmi di intento omicida ed eseguendo un incantesimo. Ad ogni modo, il mastino liberò un possente ululato e si lanciò verso di loro. Con una zampata bloccò gli uomini, eppure la loro abilità divina combinata finì per schiantarsi contro di lui.


Il sangue colò dalla bocca del mastino e il suo corpo tremò violentemente, poi spalancò la bocca e si allungò verso di loro per trangugiarli. I tre uomini cercarono di farsi indietro ma il ruggito del mastino li bloccò. Prima che potessero fare qualsiasi cosa, le fauci del mastino si chiusero su di loro.


“Per il vero Dao! Esplosione!”


“Esplosione!”


“Esplosione!”


Con occhi pieni di pazzia i tre uomini scelsero di farsi auto esplodere nel momento in cui si ritrovarono nelle fauci del mastino. Una forte esplosione riecheggiò e scosse Cielo e Terra. Quando esplosero il mastino lasciò uscire un guaito di dolore. Il suo corpo tremò prima di ridursi dai precedenti 300 metri di altezza a 30 metri.


Guardò gli uomini vestiti di nero che lo circondavano. Non si lanciò all’attacco, eppure la luce cremisi che emanava si fece più intensa, trasformandosi in uno scudo che circondò lui stesso e Meng Hao. Era come una ciotola capovolta sopra di loro, che inviava nel cielo una luce color del sangue.


I circostanti uomini vestiti di nero attaccarono all’unisono, facendo riecheggiare numerosi boati mentre distorcevano lo scudo.


Fu a questo punto che l’energia di Meng Hao si innalzò ulteriormente quando guadagnò l’illuminazione di 2400 Essenze! Di fianco a lui. Una colonna di luce si innalzò dalle macerie della Montagna dell’Aura della Seconda Nazione. I tuoni riempirono l’aria e le nuvole si condensarono mentre appariva l’ottavo vortice.


Il cielo sopra la Sfera del Vortice di Vento presentava ora otto vortici, dietro ai quali si trovava il vuoto più assoluto.


A quanto pareva, l’innalzamento della Sfera del Vortice di Vento si era fermato.


Allo stesso tempo, altre figure vestite di nero attraversarono la Terza Nazione, seguiti dall’imperatore.


Quando l’Imperatore vide Zong Wuya, lo fissò e disse: “Zong Wuya, osi veramente trattenerti dall’attaccare?”


Zong Wuya rimase lì in silenzio, optando per non rispondere.


L’Imperatore strinse i denti e disse: “Tu…”


“Zitto,” disse freddamente Zong Wuya. “Tu, un insignificante coltivatore del Reame Spirituale, osi alzare la voce contro di me? Ho seguito i tuoi ordini solo per il bene del Vero Dao. Non sono un tuo schiavo.”


L’espressione dell’Imperatore vacillò e fissò Zong Wuya, soffiando e sbuffando. Comunque, non aggiunse altro.


Altri uomini vestiti di nero arrivarono nell’area intorno a Meng Hao. Attaccarono all’unisono facendo ricadere a terra la luce violetta. Presto Meng Hao venne circondato da un mare di luce che si scontrò costantemente contro lo scudo cremisi.


Lo scudo si distorse, chiaramente sul punto di collassare. Il mastino si stava rimpicciolendo sempre di più: si ridusse dai trenta metri di prima a solo tre metri di altezza, ma continuò a resistere.


L’energia di Meng Hao si stava innalzando sempre di più e la luce che emanava divenne sempre più intensa.


2500 Essenze!


2600! Gli mancavano solo 100 Essenze per raggiungere le 2700.


Fu a questo punto che, improvvisamente, una voce riecheggiò come un tuono dalla distanza.


“Meng Hao!”


Dao Celeste apparve in un raggio di luce che attraversò il cielo dirigendosi verso la regione del tempio centrale. Nonostante su di lui pesasse una fortissima pressione, non appena era entrato nell’area del tempio centrale anche Dao Celeste aveva ricevuto la benedizione del flusso di qi della Sfera del Vortice di Vento e, per questo, poteva facilmente ignorarla.


Si diresse verso Meng Hao ad incredibile velocità e, mentre si avvicinava, mosse la mano e urlò: “Fottiti!”


Molti degli uomini vestiti di nero che si trovavano sulla sua traiettoria vennero spazzati via, permettendo a Dao Celeste di concentrarsi direttamente sullo scudo cremisi e di muovere il dito contro di esso.


Quella mossa era capace di scuotere Cielo e Terra e fece tremare anche lo scudo. Sembrava che dovesse collassare da un momento all’altro e si potevano sentire degli scricchiolii provenire da esso, mentre si ricopriva di crepe.


Il mastino tremò violentemente, rimpicciolendosi ulteriormente fino a diventare alto a malapena un metro. La sua aura era incredibilmente debole ma continuò comunque a difendere Meng Hao.


“Dammi il Cuore della Schiera!” urlò Dao Celeste. Mosse nuovamente il suo indice destro e quando si posò su di loro, distruggendo lo scudo, gettò sia il mastino che Meng Hao in serio pericolo.


Quando lo scudo crollò, dalla bocca del mastino spruzzò sangue e si rimpicciolì fino a diventare grande quanto una mano. Proprio mentre stava in piedi con gambe tremanti, gli occhi di Meng Hao si spalancarono.


“Al diavolo!” disse. Un possente boato fece tremare ogni cosa. Una fortissima tempesta di vento iniziò ad infuriare quando la sua voce riecheggiò, scontrandosi con Dao Celeste. L’espressione di quest’ultimo si incupì e rispose all’attacco con ferocia. Il sangue spruzzò dalla sua bocca mentre si faceva indietro.


Gli uomini vestiti di nero rimasero scioccati da come si erano sviluppate le cose. Il sangue iniziò a colare anche dalle loro bocche mentre venivano lanciati indietro con violenza. In un momento tutte le terre intorno a Meng Hao e al mastino, in un raggio di 3000 metri, si svuotarono.


Meng Hao si mise lentamente in piedi: non aveva più bisogno di scendere in contemplazione. Aveva già raggiunto la completa illuminazione delle 2700 Essenze delle aree fuori dal tempio centrale!


In quel momento le sue ferite si rimarginarono completamente e ritornò ad essere al vertice della sua potenza. Ignorando completamente Dao Celeste e gli uomini vestiti di nero, guardò con dolcezza il mastino, poi si chinò e lo prese in mano: il mastino sembrava essere tornato giovane. Si allungò verso Meng Hao e gli leccò il palmo della mano.


“Riposati per un po’” disse Meng Hao. “Lascia il resto a me.” Gli lasciò un po’ di forza vitale e lo rimise nella maschera cremisi all’interno della sua borsa da trasporto, poi sollevò lo sguardo.


I suoi occhi passarono sopra gli uomini vestiti di nero, che si fecero lentamente indietro. Per loro il suo sguardo era come un fulmine e una singola occhiata era sufficiente a riempire i loro cuori di terrore. L’unica persona che ricambiava quello sguardo con odio era Dao Celeste.
“Il Cuore della Schiera appartiene a me!” pianse Dao Celeste.


Allo stesso tempo Meng Hao sollevò il secondo Frutto del Nirvana e lo spinse contro la sua fronte.


Con 2700 Essenze non poteva assorbirlo completamente ma poteva fondersi con esso per molto più tempo… abbastanza per una lunga battaglia.
Quando il Frutto del Nirvana si fuse con Meng Hao, questo lanciò indietro la testa e ruggì. Non aumentò di statura come prima e non gli ci volle tempo per completare il processo. Una luce azzurra luccicò intorno a lui e la sua energia si innalzò come quella di un guerriero celeste.




                                

