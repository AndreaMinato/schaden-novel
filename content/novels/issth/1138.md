---
weight: 11380
title: Capitolo 1138 - Nient’altro che un’esca!
pubDate: 2025-03-20T11:49:56.694Z
tags:
    - issth
---


Il volto di Meng Hao ebbe un fremito, e la sensazione di un’imminente catastrofe si fece ancora più forte. Gli brillarono gli occhi, portò la testa indietro e grido. Il suo corpo iniziò a crescere emettendo boati, fino a raggiungere 9 metri di altezza, 21 metri, 30 metri, 60 metri, 90 metri!


Era diventato un gigante di novanta metri, che lottava contro la pressione invisibile che gravava su di lui, emettendo boati fragorosi. Sbatté il piede sul terreno per poi trasformarsi in una meteora e sfrecciare verso l’Imperatore.


Zong Wuya fece un passo avanti per bloccargli la strada, al che gli occhi di Meng Hao ebbero un fremito e sferrò il Pugno dello Sterminio Degli Dei con la mano destra. Un attimo dopo, i due iniziarono a lottare.


Esplosero dei boati, ed in un lasso di tempo relativamente breve, i due si scambiarono centinaia di colpi. Tutto tremò con violenza, e gli occhi di Zong Wuya s’illuminarono di uno strano bagliore. Era chiaramente consapevole che Meng Hao aveva appena raggiunto un livello di potere tale da poter rappresentare un problema persino per lui stesso.


“Zong Wuya!” ringhiò Meng Hao. Fece un gesto con la mano, con il quale rilasciò la Fiamma Divina dell’Essenza. Di colpo, Zong Wuya indietreggiò, abbandonando i tentativi di fermare Meng Hao.


Meng Hao lo fissò scioccato per un attimo. In realtà, non aveva alcuna voglia di combattere contro Zong Wuya, ed in più, la sensazione di un pericolo imminente si faceva sempre più forte. Fece un gesto con la mano, al quale la Fiamma Divina sfrecciò verso l’Imperatore.


L’Imperatore rise fragorosamente, e non si degnò nemmeno di guardare Meng Hao, lasciando che si avvicinasse senza accennare a scansarsi.


Vi fu un boato, e il volto di Meng Hao ebbe un fremito. La sua Fiamma Divina, e il colpo appena sferrato con il palmo della mano, distavano solo pochi metri dall’Imperatore quando, improvvisamente, si schiantarono su una specie di barriera invisibile.


Sembrava quasi che la volontà della Sfera del Vortice del Vento si fosse materializzata attorno all’Imperatore, rendendolo…completamente invincibile!


E in più, un forte contraccolpo colpì Meng Hao, facendolo schizzare indietro di circa trecento metri.


“Nessuno può stravolgere i piani del Signore Imperiale. Nessun potere esistente può interferire con le speranze della Sfera del Vortice del Vento. Tutto...è per il vero Dao. Per la libertà!” Alzò le mani al cielo e rimase lì, in piedi, privo di occhi, emettendo una risata inquietante. La sua base di coltivazione era evidentemente non troppo elevata, ma in quel momento, era accorsa in suo aiuto un’indescrivibile forza della volontà.


“Ascoltatemi, coltivatori della Schiera del Mondo Immortale: voi non volete altro che le leggi naturali e l’Essenza della Sfera del Vortice del Vento. In qualità di Imperatore…ve le concederò, adesso!” Continuando a ridere, alzò il dito verso il cielo. I Cieli tremarono, e il firmamento sembrò andare in frantumi. Si udirono dei boati e sembrò che la Sfera del Vortice del Vento fosse sul punto di perdere il suo cielo.


Al suo posto vi era un vuoto, all’interno del quale, guardando attentamente, s’intravedeva un vortice color sangue, che vorticava provocando continui boati. Emanava un potere tale da essere in grado di elevare senza sostate la Sfera del Vortice del Vento.


Allo stesso tempo, innumerevoli leggi naturali ed Essenze, fino a poco prima invisibili a causa della presenza del cielo, erano adesso sotto gli occhi di tutti.


Le leggi naturali tremolavano mostrando simboli magici, che si unirono a formare una rete così grande da poter ricoprire tutto. Nei punti di intersezione dei fili della rete, scoppiettavano delle scintille di luce, a volte trasparenti, altre volte luminose. Erano… Essenze.


Leggi naturali e grandi Dao. Per la prima volta nella storia…tutti gli spettatori potevano vederle coi propri occhi.


Bastava che inviassero un po’ del loro senso divino per vedere un’enorme rete di simboli magici che rappresentavano le leggi naturali. Inoltre, toccando le scintille di luce colorate con il loro senso divino, avrebbero potuto rilevare la presenza dell’Essenza.


“Leggi naturali. Grandi Dao. Eccoli qua, proprio di fronte a voi!” disse l’Imperatore, ridendo. “Coltivatori della Schiera del Mondo Immortale, contemplateli quanto volete. Ma chi li otterrà, dipende dalla vostra fortuna!” La risata dell’uomo sprizzava derisione, spregio e, soprattutto, disprezzo.


Dao Celeste stava per andarsene, quando, all’improvviso, avvertì un tremito attraversargli il corpo, ed alzò lo sguardo verso l’enorme rete sopra la sua testa. Vide le luci colorate, ed il respiro cominciò a farglisi affannato. Poi inviò il suo senso divino in tutte le direzioni ed iniziò a contemplare l’illuminazione.


In quello stesso momento, gli altri coltivatori della Schiera nella Sfera del Vortice del Vento erano profondamente scossi. Quando videro ciò che vi era al di sopra delle loro teste, rimasero un attimo in silenzio, per poi alzarsi improvvisamente in volo per raggiungere il tempio centrale.


Il primo ad arrivare fu Lin Cong, che iniziò immediatamente la contemplazione dell’illuminazione.


Poi arrivò Han Qinglei, seguito da Yuwen Jian. Per ultimo, arrivò il tozzo coltivatore della Schiera della Quinta Nazione, che dopo essere stato gravemente ferito per mano di Dao Celeste, sel’era data a gambe. Volò fino a raggiungere un angolo preciso del tempio centrale, poi, tremante, iniziò la contemplazione.


I coltivatori della Schiera si riunirono rapidamente nell’area del tempio centrale, per poi iniziare a contemplare l’illuminazione delle leggi naturali e dell’Essenze della Sfera del Vortice del Vento. Meng Hao fu l’unico che, nonostante tutte le leggi naturali e le Essenze, continuava a sentirsi in pericolo. Era sul punto di fare un altro passo verso l’Imperatore quando, di colpo, l’uomo senz’occhi si voltò e sembrò puntare lo sguardo dritto su di lui, sebbene non possedesse gli occhi. Due oscure fessure colme di sangue erano puntate su di lui.


“Non c’è motivo di innervosirsi, Meng Hao. Forse ti ho sottovalutato, ma non accadrà più. In realtà, spero che tu possa diventare più forte…infatti, ho persino intenzione di aiutarti!” L’imperatore sollevò il piede destro per poi schiacciarlo violentemente a terra. Un’enorme boato si propagò in tutta la regione del tempio.


Le ultime 300 Essenze, che sarebbero dovute restare nel tempio, in qualità di premio finale al coltivatore della Schiera più potente, iniziarono a diffondersi nel Cielo e nella Terra, grazie al violento impatto del piede dell’Imperatore sul terreno.


3000 leggi naturali e 3000 grandi Dao. Quello era il totale, quali coltivatori avrebbero potuto ottenere l’illuminazione di tutto ciò, dipendeva solo dalla fortuna di ognuno.


Un brivido percorse il corpo di Meng Hao. Non vi erano solo i coltivatori della Schiera a contemplare l’illuminazione. Anche Fan Dong’er e gli altri erano scossi. Inviarono immediatamente il loro senso divino per contemplare l’illuminazione delle preziose leggi naturali e delle Essenze.


“Pur essendo coltivatori della Schiera del Mondo Immortale, il Mondo Immortale non vi tratta come meritereste. Normalmente, dovrebbe essere facile acquisire queste leggi naturali ed Essenze. Ed invece, vi fanno litigare per esse.


“In qualità di Imperatore, però, non sarò così duro con voi. Le 3000 leggi naturali e 3000 Essenze sono a vostra disposizione per essere immediatamente contemplate!


“Più ne ottenete, meglio è! Ognuna di esse renderà il vostro futuro cammino del Dao molto più agevole!


“Vi ho anche preparato un altro dono. È…un vero ed autentico dono che nessuna generazione di coltivatori della Schiera precedente ha mai avuto la possibilità di acquisire!


“Ogni mondo disorrà di 3000 grandi Dao. Si tratta di una legge della vita, e dei Cieli. Tuttavia, non è assoluta!


“In realtà, in ciascun mondo, è possibile anche che…appaia una 3001esima Essenza! Si tratta di un’ulteriore Essenza, la più potente, che fornisce opportunità illimitate. È l’Essenza finale!


“Tuttavia, far comparire quell’Essenza è un’ardua impresa. Infatti, essa si manifesta solo quando un mondo si trova sull’orlo della distruzione. Solo all’ora inizierà a prendere forma!


“Quella è… un’Essenza del Grande Dao, un’Essenza che la Sfera del Vortice del Vento ha ricreato per innumerevoli secoli!


“Si tratta di un’Essenza completa, il tesoro dell’anima della Sfera del Vortice del Vento. Infatti, è… il Dao del Mondo!


“Chiunque riesca ad acquisire il Dao del Mondo, può acquisire la suprema Essenza del Mondo. Con essa, puoi ottenere il mondo intero, o perfino crearne uno tutto tuo!


“Vi starete chiedendo dove si trovi…nel tempio stesso!” L’Imperatore scoppiò a ridere e oscillò la manica. Un’aura suprema si sprigionò dal tempio, oscurando tutte le altre leggi naturali e le Essenze come fossero farfalle alla luce della luna.


Tutti i coltivatori poterono immediatamente percepire un’Essenza suprema, incluso Meng Hao.


“Il coltivatore della Schiera che ottiene l’illuminazione di 3000 leggi naturali, di 3000 Essenze, avrà la possibilità di battersi per…l’ultima, finale Essenza del Mondo!


“In qualità di Imperatore, non vi ho forse trattato bene!? E sapete cosa? Non solo vi ho dato la possibilità di ottenere l’illuminazione delle Essenze, vi aiuterò anche a velocizzare il processo. Non tratterrò il flusso di qi della Sfera del Vortice del Vento!” L’imperatore emise una risata sinistra quando numerosi raggi di luce ricaddero su ciascun coltivatore della Schiera.


Dopo aver ricevuto la benedizione della luce, Dao Celeste e gli altri tremarono. Anche se avessero voluto respingerla, non avrebbero potuto. I raggi di luce diedero loro l’impressione di essersi fusi con la Sfera del Vortice del Vento, proprio come si era sentito Meng Hao tempo prima.


L’unica differenza era che Meng Hao aveva ricevuto il Cuore della Schiera, mentre loro stavano ricevendo l’aiuto dell’Imperatore. Anche se il risultato poteva sembrare lo stesso, si trattava di due processi completamente diversi.


Quel processo avrebbe reso l’illuminazione molto più semplice, permettendogli di acquisire l’illuminazione di tutti e 3000 i grandi Dao molto più rapidamente.


Ognuno di loro era ben consapevole che le parole e i gesti dell’Imperatori nascondevano ovviamente qualche tipo di trappola. In pratica, stava offrendo loro una sorta di esca. E tuttavia… in quel momento non potevano trattenersi dall’ingoiare quell’esca.


Meng Hao fu l’unico ad allontanare la luce senza la minima esitazione. Essa divenne più scura e poté esercitare solo una lievissima influenza su di lui. Tuttavia, non riuscì a resistere alla tentazione di quelle 300 Essenze finali, di cui aveva bisogno.


Fece un respiro profondo e posò lo sguardo sull’Imperatore, con gli occhi risplendenti di una luce fredda.


“Un’esca, eh? Va bene… abboccherò!” Inviò il suo senso divino in direzione delle 300 Essenze di cui aveva bisogno, ed iniziò immediatamente ad ottenere l’illuminazione. Avendo già assorbito un Frutto del Nirvana, quel processo fece sì che si fondesse ancora di più con il corpo di Meng Hao. Per ogni Essenza della quale otteneva l’illuminazione, il processo si faceva più vicino alla fine.


Una volta che tutti e 3000 i grandi Dao si fossero fusi nel suo cuore, il suo secondo Frutto del Nirvana sarebbe rimasto per sempre dentro di lui. Per l’eternità… sarebbe stato, in tutto e per tutto, un Immortale Onniceleste!
                                


                                



