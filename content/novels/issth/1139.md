---
weight: 11390
title: Capitolo 1139 - Flusso di Qi Tossico!?
pubDate: 2025-03-20T11:49:56.695Z
tags:
    - issth
---


Era la prima mossa dell’Imperatore!


Anche se era impossibili dire se avesse buone intenzioni o se la sua offerta nascondesse in realtà qualche trabocchetto, era certo che avesse rivelato le sue carte e messo allo scoperto la sua esca!


Era come se stesse dicendo, “Ecco l’esca, abboccherai?!”


Chiunque con un minimo di buon senso si sarebbe reso conto che vi era sotto qualcosa, qualcosa di grande e pericoloso. E soprattutto, mentre queste rivelazioni drastiche sconvolgevano la Sfera del Vortice del Vento, le azioni dell’Imperatore lasciavano completamente perplessi.


Tuttavia… anche se sapevano che vi era sotto qualcosa, nessuno dei coltivatori della Schiera poté resistere ad una tale esca. Non ci riuscì Dao Celeste, e nemmeno Meng Hao. Ciò che li aveva condotti nella Sfera del Vortice del Vento era proprio ottenere l’illuminazione di leggi naturali ed Essenze.


In realtà, non avrebbero ottenuto immediatamente l’Essenza una volta portata a termine l’illuminazione. Ma ad ogni modo, l’Essenza si sarebbe insediata nei loro cuori, come una fiamma tremola che, una volta tornati nella Sfera della Montagna e del Mare, avrebbe reso il loro cammino verso il Reame del Dao meno confuso, più lineare.


Un antico proverbio dice che prima di disegnare un bastoncino di bambù, quel bambù deve esistere nel tuo cuore. Lo stesso avveniva quando si trattava di Essenze, e quando fosse giunto il momento di acquisire per davvero le proprio Essenze, avrebbero disposto di un’immagine ben più chiara della rotta da seguire.


E soprattutto, la presenza del bambù di quel proverbio nei loro cuori avrebbe presupposto dei cambiamenti anche nella loro natura!


La dose di illuminazione ottenuta avrebbe determinato il numero di fiamme che si sarebbero accese nei loro cuori. Se fossero riusciti ad ottenere l’illuminazione di 3.000 grandi Dao, e quindi accendere 3.000 Fiamme del Dao nei loro cuori, una volta giunti nel Reame del Dao, avrebbero disposto di un potere inimmaginabile!


Il senso divino di Meng Hao andò in subbuglio quando iniziò la contemplazione delle 300 Essenze che erano fuoriuscite dal tempio.


Tutti i coltivatori della Schiera erano intenti a contemplare l’illuminazione, come anche altri coltivatori della Sfera della Montagna e del Mare. L’unico suono che si poteva udire nella zona del tempio centrale era la risata selvaggia dell’Imperatore.


Il suo cuore fremeva d’impazienza mentre attendeva che i coltivatori della Schiera terminassero la contemplazione delle leggi naturali e delle Essenze.


Zong Wuya rimase lì in piedi ed in silenzio. Un’espressione complessa si disegnò sul suo volto quando posò lo sguardo sui coltivatori della Schiera. Poi, fece un lieve sospiro.


“Essenze! Leggi Naturali! Grandi Dao!” Tremante, Dao Celeste scoppiò a ridere mentre la sua energia aumentava, provocando una tempesta attorno a lui. Grazie ai Sigilli del Mondo, aveva ottenuto l’illuminazione di 900 Essenze. Con l’ulteriore aiuto dell’Imperatore, e la benedizione del flusso di qi della Sfera del Vortice del Vento, aveva adesso raggiunto l’illuminazione di 1.500 Essenze. La speranza iniziò a crescere dentro di lui, che si poteva già immaginare di percorrere il cammino del Reame Antico per la decima volta.


“A chi importa se è un’esca? Se può aiutarmi a trovare la mia strada, abboccherò!” urlò. Gli occhi di Dao Celeste s’illuminarono di un bagliore insolito. Poteva anche avere paura di Meng Hao, ma l’essere divenuto il più potente della Schiera dimostrava che la sua forza ed il suo intelletto erano di gran lunga superiori alla media. Che fosse o meno il caso, non avrebbe continuato ad evitare la Terza Nazione.


Ling Cong stava tremando. Come Han Qinglei, non aveva acquisito alcun Sigillo del Mondo in più, e non aveva superato le iniziali 300 Essenze della Montagna dell’Aura della Nazione della sua Nazione. Si era ormai da tempo rassegnato ad essere un caso perso. In quel momento, il suo corpo tremò quando raggiunse 600 Essenze, senza tuttavia fermarsi.


Che si trattasse di un’esca o un tranello, poco importava. Non aveva altra scelta. I coltivatori vivevano con lo scopo di divenire più potenti, e per perseguirlo, dovevano fregarsene del pericolo. Tutti i coltivatori della Schiera lo facevano con destrezza.


Anziché dire che quello era il punto forte di Lin Cong, si sarebbe potuto dire che era… una rappresentazione della sua ambizione!


Lo stesso valeva per Han Qinglei.


Yuwen Jian ansimava. Disponeva già di 300 Essenze in più che Han Qinglei e Lin Con, e adesso era arrivato a più di 1000. Non perché non avesse notato cosa stava facendo Meng Hao, bensì perché in quel momento non vi era nulla di più importante o allettante che le Essenze e le leggi naturali.


Poi c’era il giovane coltivatore della Schiera della Quinta Montagna. Si era mantenuto cautamente a distanza, ma adesso sembrava in fibrillazione, e sparse il suo senso divino dappertutto.


Anche Meng Hao era nel bel mezzo dell’illuminazione. Era in assoluto vantaggio, e quando il suo senso divino si diffuse, a causa di quel vantaggio, fece un enorme passo avanti.


2.800 Essenze!


L’energia di Meng Hao esplose, si udirono dei boati ed una tempesta invisibile si formò attorno a lui. Il suo temperamento lo distingueva da tutti gli altri, e sperimento immediatamente delle trasformazioni scioccanti. Era come se avesse acquisito maggiore fiducia nelle sue capacità. Rimase lì, seduto, con l’aspetto di qualcuno che si trova ben al di sopra di chiunque altro.


La trasformazione più grande stava avvenendo dentro di lui, con il Frutto del Nirvana parzialmente assorbito. Dopo aver ottenuto l’illuminazione di 2.800 Essenze, erano sempre più vicini a diventare una cosa sola.


Era come se quella prolungata contemplazione dell’illuminazione da parte di Meng Hao stesse facendo accendere sempre più Fiamme del Dao, permettendogli di prendere il controllo sul Frutto del Nirvana e fondercisi!


Avendo acquisito una maggiore conoscenza del mondo che lo circondava, non aveva in realtà la necessità di prendere l’iniziativa e fondersi con il Frutto del Nirvana; il processo ebbe automaticamente inizio!


Si udirono dei boati, ed i suoi occhi sembravano aver inglobato le stelle, o persino il mondo stesso.


Di colpo, tutti i coltivatori della Schiera udirono la voce dell’Imperatore, divenuta tutto a un tratto affascinante.


“Meng Hao ha già ottenuto l’illuminazione di 2.800 Essenze. Sarà bene che voi altri coltivatori della Schiera vi sbrighiate, altrimenti… quella preziosa Essenza del Mondo che ha fatto parte del tempio per così tanti anni, finirà tutta nelle sue mani.


“In qualità di Imperatore, vi posso aiutare, e posso persino concedervi ulteriore flusso di qi. Chiedete, e il flusso di qi sarà vostro!


Dao Celeste tremò, e quando aprì gli occhi, erano iniettati di sangue. Improvvisamente, si colpì la testa con la mano, facendo tremare tutto il suo corpo. Dopodiché, il marchio della Schiera apparve sulla sua fronte, e la sua magia dell’Eccelso fece la sua comparsa, non per attaccare Meng Hao, bensì per stimolare la sua stessa forza. Voleva a tutti i costi potenziare il suo senso divino, a prescindere dalle possibili conseguenze.


“Dammi quel flusso di qi!” ruggì. Quando la sua voce risuonò, i Cieli emisero un boato, ed un’intenso raggio di luce sfrecciò su Dao Celeste. Lo circondò, e la polvere si levò da terra per andare a formare una tempesta. Dao Celeste tremò con violenza, ma i suoi occhi s’illuminarono.


Sottoposto a tale pressione, si rese conto che la velocità del processo d’illuminazione era aumentata di oltre dieci volte!


1.600! 1.800! 2.000 Essenze!


Nel momento in cui Dao Celeste raggiunse 2.000 Essenze, iniziò ad ansimare, e nei suoi occhi si accese un bagliore di ossessione, come se avesse improvvisamente visto il suo Dao!


Quel Dao non era ben distinto, ma grazie all’aiuto di quelle 2.000 Essenze, si poteva dire che avesse davvero trovato il proprio cammino!


“Quindi è questo,” mormorò Dao Celeste, con il corpo tremante e gli occhi colmi di entusiasmo. “Non avrei mai pensato… devo esaminarlo più attentamente!”


Dopo che Dao Celeste ebbe richiesto il flusso di qi, Lin Cong e gli altri digrignarono i denti, per poi fare altrettanto. Rilasciarono le loro basi di coltivazione e potenziarono i loro sensi divini. L’aria si riempì di boati quando numerosi raggi di luce discesero su di loro. Tutti i coltivatori della Schiera stavano tremando, sui loro volti erano disegnate espressioni malvagie mentre il potere del flusso di qi li aiutava nell’acquisizione dell’illuminazione.


La velocità del processo aumentò esponenzialmente, soprattutto quella di Lin Cong. Era quasi impazzito a seguito della sconfitta da parte di Meng Hao; era qualcosa che il suo orgoglio non poteva accettare. In quel momento, stava urlando, dando il tutto per tutto, e chiedendo dunque ancora una volta ulteriore flusso di qi rispetto a Dao Celeste.


Era circondato da un raggio di luce largo 300 metri, e la sua velocità d’illuminazione era quasi incredibile. In un battito di ciglia, superò la soglia di 1.000. Poi 1.200, 1.500, fino a 1.800. In poco tempo giunse a 2.000 Essenze. Occupava adesso il terzo posto tra i coltivatori della Schiera, preceduto solo da Meng Hao e Dao Celeste.


“Meng Hao, non sarò più debole di te!” ruggì, il volto contorto in un’espressione malvagia. Tutto il suo corpo tremava, come se la sua percezione della realtà stesse venendo manipolata. Acquisì una maggiore consapevolezza, ed i suoi occhi brillarono.


“Il cammino che stavo seguendo era sbagliato,” mormorò, “seguendolo non sarei mai giunto alla vetta più alta. Quindi, è questo ciò che stava succedendo. Alla fine l’Immortalità… è questo!” Cosa avesse visto era impossibile a dirsi, ma poi scoppiò in una fragorosa risata.


Han Qinglei digrignò i denti. Vedendo Lin Cong e Dao Celeste, crebbe in lui un forte desiderio di competizione. Decise di abbandonare ogni cautela, ed anche se si rendeva conto che chiedere altro flusso di qi all’Imperatore non era la cosa migliore, lo fece comunque.


Il suo processo d’illuminazione aumentò vertiginosamente, provocando dei boati. Anche se non era ancora arrivato a 2.000, fu in grado di fare ciò che Dao Celeste e Lin Cong avevano appena fatto, e vedere quindi il suo cammino.


Yuwen Jian continuava ad esitare, incerto sul da farsi. Lo stesso valeva per il giovane coltivatore della Schiera della Quinta Montagna.


Fu a quel punto che Meng Hao iniziò improvvisamente a tremare. La sua aura fece lampeggiare il cielo e scatenò un forte vento. I suoi occhi assunsero una strana espressione quando raggiunse l’illuminazione di… 2.900 Essenze!


Solo altre 100 e sarebbe arrivato a 3.000 Essenze!


La sua aura stava mutando. Era come se si stesse sbarazzando di tutto ciò che era mortale in lui per diventare assolutamente straordinario!


Attorno a lui iniziò a vorticare un’ancor più intensa aura di Immortalità, facendo sorgere in tutti coloro che lo guardavano il desiderio di prostrarsi ai suoi piedi in adorazione!


Persino gli altri membri della Schiera e gli altri coltivatori ne furono colpiti. Sotto ai piedi di Meng Hao, spuntò erba verde e fiori celestiali, emanando un delicato profumo in tutte le direzione. Vi erano persino alcuni Loti blu, che oscillavano dolcemente.


“Quando qualcuno raggiunge il Dao, fa strada a tutti gli altri!” Disse Fan Dong’er senza fiato, guardando Meng Hao scossa. “Quando qualcuno ottiene il Dao, nascono e fioriscono Loti Blu!!”


Se ci fosse stato qualche esperto del Reame del Dao tra gli spettatori, sarebbe rimasto senza parole, poiché si trattava di un presagio che persino tra coloro del Reame del Dao erano in pochi a poterlo invocare!


A quel punto, il Frutto del Nirvana era a un passo dall’essere completamente assorbito da Meng Hao. SI stava fondendo con il suo corpo, con il suo sangue, con la sua anima, come se… ne sarebbe eternamente diventato parte!


Per quanto riguarda le visioni dei propri cammini del Dao sperimentate da Dao Celeste, Lin Cong e Han Qinglei, Meng Hao non vide niente del genere, poiché non aveva chiesto all’Imperatore di ricevere il flusso di qi della Sfera del Vortice del Vento. Si trattava di pura illuminazione del Dao!


Forse a causa del Cuore della Schiera che custodiva dentro di sé, nel suo cuore stava affiorando una forte sensazione di pericolo mortale nei confronti della Sfera del Vortice del Vento.


Ma anche se il processo stava ora rallentando, non avrebbe chiesto di ricevere il flusso di qi.


La voce dell’Imperatore risuonò, colma di una strana forza che si fece strana nei cuori di tutti coloro che lo udirono. “Meng Hao ha giù ottenuto l’illuminazione della 2.900esima Essenza. Gliene mancano solo 100. Per quanto riguarda voi altri… vi conviene darvi una mossa, o sarà troppo tardi!
                                


                                



