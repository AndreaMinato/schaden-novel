---
weight: 1142
title: Capitolo 1142 - Chi ha richiesto la mia presenza?!
pubDate: 2025-03-20T11:49:56.695Z
tags:
    - issth
---


Meng Hao non era pieno di sé al punto di pensare che sarebbe stato in grado di costringere alla ritirata quel terribile dipinto, considerando il livello attuale della sua base di coltivazione.


Di tutte le tecniche magiche che Meng Hao aveva visto nella sua vita, il rotolo era di gran lunga il più terrificante. Questo soprattutto per la figura nel dipinto, che emanava una fortissima aura assassina, come se... fosse lui stesso la sorgente di tutte le aure assassine nei Cieli e nella Terra.


Meng Hao non era sicuro di sapere esattamente quante persone dovessero essere state massacrate, o quanti anni fossero stati necessari, per creare un'aura assassina come quella. Inoltre, era a malapena un'immagine in un dipinto, non la persona che realmente rappresentava. E comunque, sembrava che semplicemente rilasciando quell'aura assassina sarebbe stato possibile annichilire senza alcuna difficoltà l'intero Reame della Montagna e del Mare.


Forse l'unico tipo di persona in grado davvero di battere la persona nel dipinto... sarebbe stato una figura onnipotente come un Eccelso.


In altre parole, l'uomo con la veste nera nel dipinto.... era lui stesso un Eccelso!


Perlomeno, questa era l'ipotesi di Meng Hao. Inoltre, chiunque fosse stato d aver raffigurato quell'Eccelso, era evidentemente qualcuno di potentissimo con cui era meglio non scherzare. Questo era soprattutto vero in quanto Meng Hao ricordò come l'uomo dentro il dipinto avesse mormorato qualcosa riguardo il fatto che il Ponte dell'Eccelso fosse incompleto. Questo fece accapponare la pelle a Meng Hao.


Dal primo momento in cui aveva posato gli occhi sul dipinto, aveva iniziato a desiderarlo. Sfortunatamente... non era un semplice oggetto magico. Era la manifestazione di una magia Eccelsa. Quindi, anche se Meng Hao avesse voluto rubarlo, gli sarebbe stato impossibile farlo.


L'unico modo sarebbe scoprire dove Dao Celeste l'avesse acquisito, poi ottenere un'illuminazione simile e in qualche modo rendere propria la magia Eccelsa.


Tuttavia, senza attuare una Ricerca dell'Anima, sarebbe stato impossibile. Dao Celeste era il coltivatore precedentemente più forte della Schiera, e non sarebbe stato facile attuare una Ricerca dell'Anima su di lui.


Quindi, Meng Hao avrebbe dovuto provare un altro metodo. Mentre il suo pugno scendeva, i Cieli e la Terra rimbombarono, e un intenso potere esplose. Era un potere sostenuto sia dal suo corpo fisico che dalla sua forza Immortale Onniceleste. Dao Celeste sbiancò, e fu incapace di fare qualsiasi cosa mentre il potere lo sbatteva a terra. Il sangue sgorgava dagli angoli della sua bocca, e fu spedito a volare via, completamente fuori controllo.


Quasi nello stesso momento in cui iniziava a volare indietro, Meng Hao stese il suo dito indice, rilasciando una Maledizione del Sigillo del Demone verso il Dipinto Eccelso.


La Settima Maledizione, la Maledizione del Karma!


Sorprendentemente, stava usando questa Maledizione per cercare Fili del Karma connessi al rotolo, nel tentativo di scoprire da dove venisse.


Mentre il suo dito scendeva nell'aria, si sentivano ovunque suoni rombanti. La statua in nero dentro il dipinto improvvisamente alzò lo sguardo, e i suoi occhi erano freddi e completamente distaccati mentre guardava verso Meng Hao.


Quello sguardo fece vorticare la mente di Meng Hao e tremare il suo corpo. Il sangue gli sgorgava dagli angoli della bocca, e fu costretto a indietreggiare. Contemporaneamente, la sua Maledizione del Karma atterrò sul dipinto, e subito apparvero innumerevoli Fili del Karma.


Stranamente, appena apparvero i Fili del Karma, diventarono grigi. Ogni singolo filo si trasformò in polvere, e nessuno di loro restò intatto.


“Impossibile!” pensò Meng Hao, con gli occhi spalancati. Quanto stava succedendo indicava chiaramente che chiunque questo cosiddetto Eccelso avesse incontrato, o anche solo conosciuto... era già morto! Questo, oppure ogni persona che avesse mai incontrato o conosciuto pensava che LUI fosse morto!


Era a causa di questo che i Fili di Karma erano stati tutti distrutti!


Inoltre, per una persona con tutti i propri Fili di Karma distrutti sarebbe impossibile restare in vita. Se qualcuno nel mondo, e specialmente chiunque conoscesse quella persona, li avesse creduti morti, questo avrebbe influenzato le leggi naturali... in un modo che li avrebbe uccisi.


“Come è possibile che esista qualcuno del genere? E' possibile che il dipinto rappresenti una persona morta!?!?” Il cuore di Meng Hao tremava, e quasi non riusciva ad accettare la situazione. Poi i suoi occhi si accesero di determinazione, e digrignò i denti. Infine, si morse la punta della lingua e invocò un incantesimo usando entrambe le mani. All'istante eruppero da lui Increspature della Lega dei Sigillatori del Demone.


Stava usando il potere di un Immortale Onniceleste per stimolare la caduta del sangue dell'Eccelso dei Nove Sigilli, lo stesso che aveva usato per assorbire completamente il suo primo Frutto del Nirvana. Facendo questo, avrebbe potuto usare la sua aura del Sigillatore del Demone per connettersi al Cielo e alla Terra, al fine di comunicare con il Reame della Montagna e del Mare.


Si sentirono dei boati mentre il lontano Reame della Montagna e del Mare iniziava a scuotersi. Le Montagne e i Mari tremarono, e il sole e la luna iniziarono ad emettere una luce brillante. Era come se dentro di essi ci fossero dei preziosi tesori e che ora questi stessero formando una risonanza con Meng Hao.


La sensazione dell'eredità dei Sigillatori del Demone che fluttuava dentro di sé, lo fece tremare. Tutte le sue Maledizioni del Sigillo del Demone iniziarono a vibrare mentre allungava il suo dito verso l'uomo in nero nel dipinto.


Sigillo del Demone, Settima Maledizione!


Ignorando il costo incredibile che avrebbe dovuto pagare, fece affidamento al suo status futuro per richiedere l'assistenza del Reame della Montagna e del Mare nel rilasciare la sua Maledizione più potente. Nel momento in cui apparve, da lui iniziarono ad emanarsi incredibili boati. Il suo dito scese, e improvvisamente, i Fili del Karma apparvero di nuovo sull'uomo nel dipinto.


Questa volta, i fili del Karma erano molto fiochi, e subito si ridussero al nulla. Sembrava quasi che stesse succedendo la stessa cosa che era successa l'ultima volta, e Meng Hao si sentì la mente vorticare. Ma, un istante dopo, spalancò gli occhi.


Quello che vide fu che i distrutti Fili del Karma non si erano dissolti, ma invece, si erano raggruppati insieme dietro l'uomo. Sorprendentemente... formavano i contorni di una persona.


La sagoma tremò un po', e poi si stabilizzò in un'immagine. Era l'immagine di un uomo, che guardava nella direzione opposta. Aveva un folto manto di capelli bianchi che gli ondeggiava dietro.


Inoltre, l'uomo era circondato da... Fili del Karma! Questi erano strani e quasi oltre ogni immaginazione, qualcosa che Meng Hao non aveva parole per descrivere.


Sembravano numerosi, quasi infiniti, al punto che Meng Hao era completamente sbalordito. Non aveva mai visto nessuno con dei Fili del Karma tanto stupefacenti.


I Fili del Karma si diffusero ovunque, e la maggior parte sparì nel vuoto. Solo pochi di essi si espansero verso il Reame della Montagna e del Mare!


“Chi è questo tizio?!” pensò Meng Hao, ansimando. Fu in questo momento che l'uomo in nero nel dipinto improvvisamente ebbe un tremito. Alzò la testa e fece ondeggiare la mano, facendo svanire l'immagine dell'uomo dai capelli bianchi. Anche i Fili del Karma sparirono.


In effetti... fu il dipinto stesso ad infrangersi spontaneamente in mille pezzi, sparendo completamente. Tuttavia, l'uomo in nero non scomparve con il rotolo, ma ne camminò fuori, sussurrando.


“Io non dovrei essere qui.... Chi è stato? Chi è che mi ha svegliato? Chi... ha richiesto che venissi dal mio mondo in questo posto!?!?” La sua voce era pregna di un potere strano e bizzarro, riempito di una dignità senza pari. Mentre riecheggiava, tutto il Reame del Vortice del Vento venne scosso. Il cielo scolorò e i venti ulularono.


Apparentemente, l'ultima volta che era apparso, aveva potuto decidere se le persone del mondo esterno potessero percepirlo o meno, e aveva scelto di restare silente. Questa volta, tuttavia, scelse di fare questa domanda, facendo espandere ovunque la sua aura, che riecheggiò persino attraverso il Karma.


Nonostante il fatto che si trattasse di una magia Eccelsa dello stesso Dao Celeste, questi emise un urlo miserabile, mentre il sangue gli sgorgava dagli occhi, dalle orecchie, dal naso, dalla bocca, e rapidamente sfrecciò indietro con un'espressione di sorpresa nel volto.


Il sangue schizzò fuori dalle ferite sparse su tutto il corpo di Lin Cong, e questi emise uno strillo orribile mentre il suo corpo si indeboliva. Han Qinglei, Yuwen Jian, e persino il coltivatore della Schiera della Quinta Montagna e tutti gli altri coltivatori nell'area circostante erano colpiti allo stesso modo.


Meng Hao sputò un grumo di sangue, e subito cadde indietro con uno sguardo di sorpresa negli occhi.


Fu lo stesso anche per Zong Wuya, che tossì sangue e osservò la scena, attonito.


L'imperatore senza occhi ora stava tremando violentemente. Non poteva vedere l'uomo vestito di nero; l'unica cosa che riusciva a vedere era quell'aura assassina, che aveva formato un vortice nel luogo dove l'uomo si ergeva. Quel vortice era pregno di innumerevoli volti e infinite vite, tutte urlanti, come tese nel desiderio di evaderne.


“Signore... chi siete!?!?” chiese rispettosamente lo sbalordito Imperatore, non osando rivolgersi all'uomo con un termine diverso da ‘signore’.


Le persone nelle immediate vicinanze non erano le uniche stupefatte. Vicino alla Nona Montagna, su uno dei quattro pianeti, stava il Clan Wang. In quel momento, il sangue di ogni membro del Clan iniziò a sibilare: tutti avevano le menti che vorticavano e sputavano grumi di sangue. Inoltre, in una delle aree ristrette del Clan Wang, in un boschetto di bambù, c'era un vecchio raggrinzito e decrepito, seduto a gambe incrociate, che stava rimproverando numerosi Anziani, che rispetto a lui rappresentavano la generazione Giovane, e che improvvisamente iniziò a tremare violentemente.


“Quell'aura....” Improvvisamente svanì, per poi riapparire nel cielo stellato. Tremando, distolse lo sguardo nella direzione del Reame del Vortice del Vento, nel volto un'espressione di stupore e incredulità. [1]


Contemporaneamente, non lontano dal Reame del Vortice del Vento, il viso dell'Eccelsa del Sogno Marino era estremamente calmo, e il Signore Imperiale del Vortice del Vento improvvisamente si bloccò e girò la testa. La sua era un'espressione di sorpresa, e il suo cuore era pervaso da ondate di stupore.


“Sogno Marino, tu sapevi tutto, non è vero? Sei pazza? Perché non sei intervenuta!?!?” mormorò con il volto cereo. Ovviamente, lui... sapeva chi era quell'uomo vestito in nero!!


“Pazza?” Rispose calma Sogno Marino, con un leggero sorriso sulle labbra. “Forse. L'unica cosa rimasta della mia casa sono nove montagne. Tutte le persone che ho amato sono sepolte sotto quelle montagne, e tuttavia io sono ancora viva....


“Non mi è rimasto niente da perdere. Se deve esserci disordine, allora... lascia che ci sia disordine in tutti i mondi, che sia il Reame della Montagna e del Mare o i 33 Cieli, o anche il mondo Esterno” Nascosto dietro quel sorriso era presente un grande dolore, e persino della follia.


La depressione nell'enorme rete sopra il Reame del Vortice del Vento si fece via via più profonda. Le figure che attendevano nel caos dietro di essa stavano tutte fissando la figura in nero, completamente scosse. Sembravano scioccate, esterrefatte. Sussultando, tutti iniziarono ad indietreggiare.


“E'... è lui!!”


“No, non sembra lui....”


“Impossibile. Questo è strano. Cosa sta succedendo, esattamente?!?!”


“Riferisci immediatamente questa faccenda! Questo è uno sviluppo importante!!!”


Dei boati riempirono i Cieli e la Terra, e tutto il Reame del Vortice del Vento venne violentemente scosso. L'uomo in nero chiuse gli occhi e iniziò ad andarsene, portando con sé la sua aura assassina. Era come se fosse un'anima solitaria che fluttuava lontano, priva di  un posto da poter chiamare casa. Andandosene sempre più distante.


Dao Celeste si ripulì la bocca dal sangue, e con urgenza urlò: “Maestro!!”


L'uomo in nero continuò, mormorando tra sé parole impossibili da udire. Iniziò a svanire nel nulla.


Dao Celeste provò di nuovo a rilasciare la sua magia Eccelsa, ma come unico risultato spalancò gli occhi e sputò sangue. Nei suoi occhi apparve un'espressione angosciata quando realizzò che non riusciva ad utilizzarla! Sembrava che... si fosse completamente prosciugata!


Dao Celeste si girò ad osservare Meng Hao.


“Meng Hao!!” ruggì. “Restituiscimi la mia magia Eccelsa!! Restituiscimi il mio Maestro!!” Poi si lanciò all'attacco.


Meng Hao non avrebbe mai immaginato che la sua Maledizione del Karma avrebbe avuto simili effetti. Ansimava, mentre l'uomo in nero si faceva sempre più lontano. Con il cuore in tumulto, fu improvvisamente in grado di percepire come nella sua breve interazione con l'uomo vestito di nero fosse apparentemente riuscito a creare con lui una strana connessione Karmica.


NOTE:


1. Il vecchio uomo del Clan Wang era apparso precedentemente nei capitolo 802 e 964.
                                


                                


                                


                                



