---
weight: 11440
title: Capitolo 1144 - Il Pugno di Zong Wuya!
pubDate: 2025-03-20T11:49:56.696Z
tags:
    - issth
---


A quanto pare un singolo coltivatore della Sfera della Montagna e del Mare era insufficiente a ripristinare completamente il braccio di Dao Celeste. Senza fermarsi, apparve di fronte ad un altro coltivatore; questa volta, allungò la sua mano destra invece della sinistra e l’ammasso di carne mutilata e sangue che componeva il suo braccio destro si andò a conficcare con forza nel petto del coltivatore. Si sentì uno strillo miserevole ed il corpo del coltivatore venne quasi prosciugato all’istante. Tutto il potere della sua forza vitale venne poi assorbito avidamente dal braccio destro di Dao Celeste.


Mentre questo accadeva, Meng Hao si spostava velocemente nell’aria verso Dao Celeste, avvicinandosi rapidamente a lui. La faccia di Dao Celeste si distorse di ferocia mentre agitava il suo braccio destro, mandando il coltivatore prosciugato contro Meng Hao.


Dao Celeste stesso invece, ripiegò immediatamente, dirigendosi questa volta verso Fan Dong’er.


Meng Hao si accigliò all’istante. A prescindere dai suoi trascorsi con Fan Dong’er, lei proveniva dalla Nona Montagna, proprio come lui. Meng Hao estese la sua mano destra all’interno di cui poi apparve il Calderone dei Fulmini. Si sentirono dei rimbombi e improvvisamente cambiò di posto con la ragazza.


La faccia di Dao Celeste vibrò in risposta e poi la sua mano destra si sollevò. Mentre delle fiamme nere iniziavano ad apparire, colpì la sua borsa da trasporto tirando fuori un ramo nero.


Ondeggiò il ramo attraverso le fiamme nere ed in risposta il ramo iniziò a crescere con una velocità incredibile. In un battito di ciglia, formò innumerevoli rampicanti che iniziarono a fendere l’aria dirigendosi verso Meng Hao.


Non appena Meng Hao apparve al posto di Fan Dong’er, sbuffò con freddezza eseguì un incantesimo e poi indicò con il suo dito indice. Immediatamente, iniziarono a discendere numerose montagne azzurre, le quali iniziarono a precipitare contro Dao Celeste, il quale sputò sangue dalla bocca. In seguito Dao Celeste indietreggiò e Meng Hao lo seguì, poi tirò fuori la lancia dalla punta d’osso con cui in seguito attaccò.


Mentre la lancia perforava l’aria risuonarono delle esplosioni e sbriciolando i rampicanti arrivò rapidamente di fronte Dao Celeste. In questo momento critico Dao Celeste morse la punta della sua lingua e sputò fuori una boccata di sangue. Sorprendentemente, quel sangue prima si trasformò in un mare di sangue, poi ruggì e si trasformò in un Drago di Sangue, il quale aprì la sua bocca e si lanciò contro Meng Hao.


L’espressione di Meng Hao era la stessa di sempre mentre eseguiva un incantesimo con la sua mano sinistra, poi ondeggiò il dito. Apparve una testa del Demone di Sangue, la quale si lanciò contro il Drago di Sangue. Nel frattempo, la lancia dalla punta d’osso di Meng Hao non smise mai di procedere in avanti, continuando a proiettarsi contro il petto di Dao Celeste.


Dao Celeste emise un feroce ruggito e poi usò entrambe le mani per colpire la lancia. Prima che il colpo potesse andare a segno, Meng Hao allentò la presa. Tutto quello che rimase era un’immagine illusoria mentre invece il vero Meng Hao apparve di fianco Dao Celeste. La sua mano destra formò un pugno che poi venne lanciato contro Dao Celeste, Pungo dello Sterminio degli Dei.


Dao Celeste non ebbe nemmeno il tempo di voltarsi. Provò a schivare di lato, ma gli occhi di Meng Hao si illuminarono di luce e la potenza dell’Immortale Onniceleste si andò ad abbattere su di lui.


“Dao Celeste!” ruggì Meng Hao, la sua voce echeggiò come un fulmine. Potenziata dall’energia dell’Immortale Onniceleste, la sua voce divenne un’immensa pressione che si andò ad abbattere su Dao Celeste. La mente di Dao Celeste iniziò immediatamente a vorticare e la sua velocità venne significativamente ridotta.


A questo punto, arrivò il pugno di Meng Hao, il quale andò a colpire il fianco di Dao Celeste, facendo tremare il suo intero corpo fino quasi al punto di farlo esplodere. Nell’istante successivo, estese il suo dito indice e lo puntò in basso contro la fronte di Dao Celeste.


Una massiccia esplosione risuonò e un buco insanguinato apparve nel centro della testa di Dao Celeste, perforandolo da davanti a dietro. In seguito tremò e i suoi occhi si oscurarono. Mentre il suo corpo iniziava a cadere verso il terreno, Meng Hao si preparò ad ucciderlo una seconda volta, quando tutto d’un tratto, il corpo di Dao Celeste si dissolse in una nebbia di sangue che rapidamente si allargò in ogni direzione.


Si trasformò in un singolo simbolo magico color sangue che iniziò a brillare di una scintillante luce rossa. La luce rapidamente si trasformò in una tempesta cremisi che si lanciò nella distanza con una velocità incredibile. In un battito di ciglia, era 3.000 metri nella lontananza, dove si andò a riformare in Dao Celeste, il quale sputò una boccata di sangue mentre osservava con odio Meng Hao.


Il cuore di Dao Celeste tremò. In questo combattimento era stato sconfitto, venendo addirittura costretto a consumare una vita.


Meng Hao fissava con freddezza Dao Celeste nella distanza. Decidendo di non inseguirlo, fluttuò a mezz’aria per un momento e poi si voltò e scosse la sua manica tornando a fronteggiare Han Qinglei. Quest’ultimo si fermò immediatamente sul posto, iniziando poi a tremare ed indietreggiare. Considerando che Meng Hao lo stava fissando in pieno, non osò avvicinarsi nemmeno di un minimo.


Il suo cuore era ricolmo di terrore. Senza Dao Celeste che bloccava Meng Hao, sapeva di non essere minimamente alla sua altezza. Anche se sapeva di avere ancora una vita da parte, se fosse morto, considerando il desiderio di uccidere manifestato da Meng Hao, avrebbe avuto sicuramente scarse possibilità di riuscire a scappare con la sua ultima vita.


Infatti, se Dao Celeste non lo avesse attaccato poco fa, Han Qinglei sarebbe stato già ucciso molteplici volte. Sarebbe morto davvero, senza nessun’altra vita a salvarlo. Ora, non aveva altra scelta se non scappare a massima velocità.


Per quanto riguarda Lin Cong invece, la sua Sfera dell’Oltretomba color sangue era nel mentre della sua discesa verso Meng Hao. Meng Hao sbuffò con freddezza, poi velocemente fece sette passi in avanti. La sua energia si innalzò e poi ondeggiò il suo dito verso la Sfera dell’Oltretomba.


Le Fonti Gialle collassarono all’istante e la Città Fantasma di Fengdu venne distrutta. L’intera tecnica magica si dissipò e Lin Cong tossì una boccata di sangue. Il suo corpo iniziò a raggrinzire velocemente, in seguito iniziò a ritirarsi.


Nell’esatto momento in cui iniziò a scappare, lo spazio che stava occupando in precedenza collassò con un’esplosione. Se non fosse scappato in quel momento, ora sarebbe morto.


Per di più… era già stato ucciso una volta da Meng Hao nella prima battaglia. Contando anche una vita che aveva sprecato in una precedente occasione, se fosse morto qui… sarebbe morto permanentemente.


Gli occhi di Meng Hao si illuminarono mentre si preparava all’inseguimento.


Nella distanza, l’Imperatore eseguì un incantesimo a due mani e poi ondeggiò un dito verso Lin Cong. Immediatamente, il flusso di qi della Sfera del Vortice del Vento discese circondando Lin Cong, sul quale apparve uno sguardo di shock. Tuttavia, senza esitazione, accettò il regalo, poi strinse i denti e rilasciò un lampo crepitante per bloccare Meng Hao.


Meng Hao guardò con uno sguardo glaciale l’Imperatore. Poteva sentire il flusso di qi che stava potenziando Lin Cong, per cui, decise di non attaccarlo. Al contrario cambiò direzione e scosse la sua mano verso il tempio.


RUUUUUUMMMMBLLLLE…


Altre crepe si allargarono sulla superficie del tempio, che iniziò a tremare sul punto di crollare. Da quello che sembrava, la suprema Essenza del Mondo contenuta al suo interno stava per uscire allo scoperto.


A questo punto, Lin Cong non osò continuare a combattere contro Meng Hao. Han Qinglei aveva perso la calma da tempo ormai. Dao Celeste invece, aveva riottenuto il suo normale stato mentale dopo il dolore che aveva provato a causa della perdita della sua magia dell’Eccelso. Adesso sapeva che lui… non era all’altezza di Meng Hao.


A meno che non riuscisse ad ottenere l’aiuto di qualche forza esterna, l’unico risultato che raggiungerebbe sarebbe quello della perdita della sua seconda vita.


Fuori dal tempio centrale, Meng Hao continuava ad attaccare, emanando un’aura di potere supremo.


Il tempio era sul punto del collasso, come se stesse per esplodere da un momento all’altro. La faccia dell’Imperatore vacillò; nonostante avesse perso entrambi gli occhi, era comunque in grado di vedere il corrente stato del tempio.


“Non siamo ancora in posizione! Abbiamo ancora bisogno di un po’ di tempo. Zong Wuya, ferma Meng Hao! Facci guadagnare cento respiri di tempo, è tutto quello di cui abbiamo bisogno!!”


Zong Wuya sospirò lievemente, poi all’improvviso scomparve. Quando riapparve, si trovava all’esterno del tempio, molto vicino a Meng Hao. Strinse la mano formando un pugno ed il potere della sua base di coltivazione eruppe mentre rilasciava un colpo per interferire con Meng Hao.


“Zong Wuya!” disse Meng Hao, guardandolo con un’espressione complessa. In verità non desiderava combattere con quest’uomo.


“Combattimi. Non c’è modo di evitare la cosa,” rispose Zong Wuya tranquillamente. Poi eseguì un incantesimo con la sua mano destra e la sua aura esplose di potenza. Ancora più forte era la sensazione di qi e sangue che veniva emanata da lui. Tutti i presenti erano in grado di percepirne il potere, persino Dao Celeste, il quale sbiancò all’istante.


Zong Wuya iniziò ad avanzare lentamente, la sua mano destra rilasciò il Pugno dello Sterminio della Vita, poi il Pugno dell’Auto Immolazione ed infine il Pugno dello Sterminio degli Dei!


RUUUUMMMMBLLLEE! Fece solo tre passi, ma l’energia rilasciata dai tre pugni che seguivano quei tre passi era abbastanza da scioccare ogni coltivatore della Schiera. Infatti, dalla prospettiva di Dao Celeste e gli altri, Zong Wuya non era sicuramente più debole di Meng Hao!


“E’ al picco del Reame Antico… un solo passo e potrà raggiungere il Dao!”


“Dopo aver messo piede nel Dao, se avrà successo arriverà al Reame Dao. Se fallirà… ricadrà nello Pseudo Dao!!”


Tutti erano scossi. L’espressione di Meng Hao era complessa. Improvvisamente però attaccò, rilasciando a sua volta tre pugni, gli stessi di Zong Wuya.


Delle esplosioni scioccanti echeggiarono mentre i due combattevano nell’aria sopra il tempio.


Alcuni momenti fa…


“Meng Hao, in precedenza mi hai chiesto che cosa farei se il vero Dao in cui credo sia falso…” disse Zong Wuya. Mentre i loro primi pugni facevano collisione, risuonò un’enorme esplosione, che fece arretrare entrambi, le loro facce erano livide. Senza sosta, attaccarono di nuovo.


“Io sono un coltivatore e di conseguenza ricerco la verità. Io cerco i Cieli che esistono al di fuori dei Cieli, quello che cerco è semplicemente una spiegazione ad ogni cosa!” Zong Wuya iniziò a ridere, ma Meng Hao rimase in silenzio. Giunse il secondo pugno, il Pugno dell’Auto Immolazione, il quale fece colare ad entrambi del sangue dalla bocca e dei rimbombi riecheggiarono nell’aria. Ancora una volta, ripiegarono entrambi, solo per fare di nuovo carica l’istante successivo.


“Io sono Zong Wuya della Nona Montagna e Mare. Non mi sono perso nelle ricchezze, il potere o qualsiasi altro desiderio che risiede nella Sfera del Vortice del Vento. E’ solo che… quando si parla del vero Dao… non potevo rifiutare l’occasione di sapere la verità!”


“Voglio vedere… cos’è esattamente questo vero Dao. Sul percorso che io seguo, quello che mi spaventa non è la sconfitta. Quello che mi spaventa è non riuscire ad ottenere una risposta!” Zong Wuya rideva e nel frattempo i loro Pugni dello Sterminio degli Dei si schiantarono l’uno sull’altro. Delle esplosioni riempirono l’aria ed ogni cosa iniziò a scuotere violentemente. Meng Hao venne spinto all’indietro e nel mentre una boccata di sangue schizzò fuori dalla sua bocca.


Anche Zong Wuya tossì una boccata di sangue per poi essere forzato ad indietreggiare. La sua risata si fece più chiara e sonora, ricolma di tutte le sue ossessioni.


“Io, Zong Wuya, ho vissuto una vita quieta e modesta. Tuttavia, i Cieli mi possono essere testimoni del fatto che ho ricercato il Dao. Per quelli che ricercano il Dao, i quali vivono nella mattina e muoiono nella sera, la morte non significa nulla. Io cercherò il Dao [1]!”


“Se alla fine avrò ragione, allora non avrò rimpianti nella vita. Se avrò torto, allo stesso modo non avrò nessun rimpianto. Tuttavia, c’è una cosa a cui non posso rinunciare e devo chiedere il tuo aiuto per riuscire a compierla.” Rise sonoramente, sollevando la sua mano destra e guardando profondamente Meng Hao.


“Meng Hao, dato che sei mio Fratello Minore, uno che ha padroneggiato tutti e tre i pugni come ho fatto io, l’unica cosa che mi rimane da fare è passarti il mio personale quarto pugno!”


“Io sono Zong Wuya e questo quarto colpo è stato inventato da me. E’ il mio… Pugno della Ricerca del Dao!” Mentre Zong Wuya pronunciava queste parole, la sua aura cambiò ancora una volta. L’aria intorno a lui si distorse e improvvisamente sembrò farsi più largo, tanto grande da poter scuotere i Cieli e la Terra.


Un vento invisibile si alzò e spazzò contro ogni cosa, facendo tremare l’intero mondo.


Fan Dong’er e gli altri coltivatori del Nono Mare erano scioccati. Non appena sentirono Meng Hao dire ‘Zong Wuya’ e poi quello che Zong Wuya stesso disse a Meng Hao, ricordarono all’istante il nome di cui si sentiva parlare nella setta.


“Quello è… il famoso e risplendente Fratello Maggiore Zong Wuya!!” mormorò Fan Dong’er, fissando con occhi spalancati.


NOTE:


1. (nota del traduttore inglese) Questo passaggio circa il vivere nella mattina e morire nella sera proviene da una vera filosofia Daoista. Un discorso simile era stato accennato da Ke Yunhai nel capitolo 597 e dal pappagallo nel capitolo 631.


                                


                                



