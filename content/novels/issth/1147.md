---
weight: 1147
title: Capitolo 1147 - Sutra Traditore del Dao Ribelle!
pubDate: 2025-03-20T11:49:56.696Z
tags:
    - issth
---


Mentre Meng Hao pronunciava quelle parole si lanciava contemporaneamente verso Dao Celeste, la cui faccia era distorta dalla ferocia mentre avvizziva sempre più. Lui era il secondo più potente dopo Meng Hao, ma comunque doveva lottare intensamente solo per alzare la testa. Quando lo fece, vide Meng Hao e un’espressione conflittuale apparve nei suoi occhi.


Guardò Meng Hao avvicinarsi, afferrò la catena che lo imprigionava e la scosse con forza, cosa che fece percorrere il suo corpo da un forte tremore. Sembrava essere già sul punto di esplodere.


“Dao Celeste, dammi una mano!” ringhiò Meng Hao accigliato.


“Perché mi stai salvando?” chiese Dao Celeste, rimanendo perplesso e trattenendosi inizialmente dal cooperare. Stava raggrinzendo velocemente e i suoi Dao venivano risucchiati via, eppure per lui, il suo orgoglio e la sua dignità erano più importanti di ogni cosa.


Meng Hao guardò Dao Celeste e disse con calma, “Un giorno, quando raggiungerò il picco di ogni Reame, non voglio guardarmi indietro e rendermi conto di essere da solo. Più importante di quello, tutti noi… proveniamo dalla Sfera della Montagna e del Mare!”


Le sue parole fecero tremare Dao Celeste che poi lo iniziò a guardare scioccato. Poi chiuse i suoi occhi per un momento ed in seguito la sua base di coltivazione esplose di potere. Lui e Meng Hao lavorarono insieme per distruggere completamente la catena.


Dopo che Dao Celeste fu liberato, del sangue venne spruzzato fuori dalla sua bocca, dopo di che iniziò a guardare Meng Hao con un’espressione conflittuale ancora più intensa di prima.


Dao Celeste era rimasto completamente allibito dalla decisione di Meng Hao. Non avrebbe mai immaginato che Meng Hao lo avrebbe salvato per dei motivi del genere.


“E’ proprio vero che, nonostante tutta la competizione e i combattimenti, alla fine, noi siamo… parte della stessa squadra?” mormorò. Alla fine, piegò la testa all’indietro e rise. Poi si voltò di nuovo a guardare Meng Hao con lo stesso sguardo complesso che aveva prima. Tuttavia, c’era qualcos’altro adesso, nel profondo, c’era qualcosa che non era mai esistito prima d’ora dentro di lui…. Ammirazione!


Durante la sua intera vita, Dao Celeste non aveva mai ammirato nessuno, neanche l’Eccelso Sogno Marino. In cuore suo, lei era solo un esperto largamente più forte di lui. Se c’era qualcuno che lui avesse mai potuto considerare come una figura da ammirare, quella sarebbe stata la statua all’interno della sua magia dell’Eccelso. Ora però Meng Hao si piazzò in quella posizione nel suo cuore, qualcuno che ammirava davvero.


Non poteva fare a meno di chiedersi se lui avrebbe preso la stessa decisione, se fosse stato nei panni di Meng Hao. Alla fine, non ne era sicuro.


Improvvisamente, Dao Celeste si trasformò in una sfocatura e insieme a Meng Hao e Yuwen Jian velocemente si mosse per trarre in salvo tutti gli altri. Lin Cong sembrava ancora più in conflitto di Dao Celeste. Quando vide Meng Hoa avvicinarsi per distruggere la catena che lo imprigionava, ripensò a tutto quello che era successo tra di loro, non potendo fare a meno di sentirsi un po’ in colpa.


In verità, non c’era mai stata alcuna inimicizia tra di loro dall’inizio.


“Grazie.” disse con tono burbero. C’erano poche persone alle quali durante l’arco della sua vita aveva proferito la parola ‘grazie’.


Han Qinglei era allo stesso modo in conflitto.


“Gli devo una vita!” mormorò dentro di sé mentre osservava la catena che veniva distrutta. Non disse nulla, ma dentro di lui, realizzò che uccidere le persone era facile, ma salvarle era difficile!


Quella difficoltà giaceva nel cuore, nella capacità di giustizia di una persona. Aveva a che fare con lo stato mentale di una persona!


Fondamentalmente parlando, non c’erano dissapori irriconciliabili tra lui e Meng Hao. L’unica cosa che esisteva davvero tra di loro era la competizione. Tuttavia, a causa di una mancanza di limitazioni imposte a quella competizione, era arrivata ad un livello mortale.


Mentre Meng Hao procedeva a salvare tutti quanti, sorprendentemente, l’Imperatore non fece nulla per interferire. Zong Wuya allo steso modo rimase fermo e in silenzio. Quando finalmente Meng Hao riuscì a liberare tutti dalle catene, le terre della Sfera del Vortice del Vento erano ad una distanza di soli 300 metri dalla rete!


Infatti… era così vicina che sembrava di riuscire a toccarla allungando la mano!


Per di più… quando Meng Hao guardò in alto verso il buco nero, fu in grado di vedere una figura sfocata con tre teste e sei braccia. Non appena ci posò sopra gli occhi, il suo cuore vacillò.


“Sei stato tu ad uccidere mio figlio!” ruggì una voce. L’essere con tre teste e sei braccia fissava Meng Hao da dietro l’enorme rete.


Gli occhi di Meng Hao brillarono con freddezza, ma non disse nulla. Dao Celeste e gli altri erano schierati dietro di lui. Disposti o meno ad accettarlo, da questo momento, Meng Hao era il loro leader.


Allo stesso tempo, il buco nero formato dalla luce solitaria dell’Essenza del Mondo si faceva sempre più grande. Tuttavia, non era assolutamente abbastanza grande da inghiottire l’intera Sfera del Vortice del Vento.


L’Imperatore rise, una risata acuta ricolma di decisione e follia. Allo stesso tempo, la sua ossessione divenne più profonda.


“La mia missione nella vita è stata quella di portare la Sfera del Vortice del Vento lontano dalla Sfera della Montagna e del Mare, verso la libertà. Porterò la libertà a ogni futura generazione della Sfera del Vortice del Vento…”


“Ho sacrificato tutto per questo obiettivo e a causa di questo, posso anche abbandonare ogni cosa. Questa è stata la mia missione ed il mio sogno…”


“Immortali e Demoni dei 33 Cieli, potete scegliere di non fidarvi di me e del sangue e l’anima degli esseri della Sfera del Vortice del Vento. Potete non fidarvi degli Immortali o di chiunque altro. Ma c’è una cosa di cui voi… vi dovete fidare!”. Le parole mormorate dall’Imperatore erano interrotte a tratti da risate amare. Improvvisamente si morse la lingua, la quale esplose, creando una reazione a catena che distrusse il suo intero corpo.


L’unica cosa rimasta era la sua anima, la quale iniziò a recitare:


“Grande sacrificio…”


“Patto dell’anima…”


“Con la mia anima, io qui e ora dichiaro la mia ribellione contro il Mondo Immortale!”


“Con il mio sangue, io qui e ora abbandono il Mondo Immortale!”


“Con la mia volontà, io qui e ora sfido il Mondo Immortale!”


“Qui e ora, il vento, la neve, il cielo, la terra, le montagne, i fiumi, la vegetazione, e tutti gli altri esseri viventi della Sfera del Vortice del Vento… disertano dal Mondo Immortale!” Mentre l’Imperatore pronunciava queste parole, la Sfera del Vortice del Vento iniziò a vibrare. I fiumi si fecero neri, le montagne si fecero nere e la terra si fece nera.


Il vento ululava, la neve ruggiva, la terra tuonava, le montagne ululavano, gli esseri viventi e persino la vegetazione urlavano sonoramente!


Tutti i coltivatori nelle Nove Nazioni della Sfera del Vortice del Vento appoggiarono le loro ginocchia sul terreno e si inchinarono, poi alzarono le loro teste e ribadirono le parole appena pronunciate dall’Imperatore.


“Qui e ora, noi… disertiamo dal Mondo Immortale!”


Il vento si fece nero, la neve si fece nera, il terreno si fece nero, la vegetazione avvizzì e allo stesso tempo, un marchio nero apparve sulla fronte di ogni coltivatore.


Era… il marchio di un ribelle traditore!


Ogni essere vivente iniziò ad esprimere il desiderio della propria anima, persino i mortali. Mentre erano inchinati, le loro voci si innalzarono, potenziate dal potere del loro sangue: “Qui e ora, noi… disertiamo dal Mondo immortale!”


Dei marchi neri apparvero sulle fronti di ogni essere vivente. Le città si fecero nere, come anche tutti gli oggetti all’interno della Sfera del Vortice del Vento. Tutto quanto… divenne nero come la pece!


Cielo nero, terre nere, vento nero, neve nera, nero su nero…


La Sfera del Vortice del Vento era ora completamente diversa ad un livello fondamentale. Nel profondo del loro essere, divennero ribelli traditori, cosa che andò immediatamente ad influenzare i 3.000 grandi Dao della Sfera del Vortice del Vento. Questi Dao, leggi naturali ed Essenze divennero tutte traditrici e ribelli!


L’intera volontà della Sfera del Vortice del Vento divenne traditrice e ribelle!


L’ultima cosa a venirne affetta fu la sola luce dell’Essenza del Mondo, la quale all’improvviso si fece nera!


Non appena il pilastro di luce nera divenne visibile, Meng Hao, Dao Celeste e gli altri coltivatori della Sfera della Montagna e del Mare sentirono i loro cuori che venivano scossi dall’incredulità che provavano in questo momento. Quando si guardavano intorno, vedevano un mondo di oscurità!


Gradualmente, si sentì una voce arcaica echeggiare all’interno della Sfera del Vortice del Vento. La voce sembrava arrivare dal vento, dai fulmini, dalla neve, dal cielo, dalla terra, dalla vegetazione, e da ogni essere vivente.


“Sutra Traditore del…”


“Dao Ribelle…”


La voce era in verità la volontà dell’intera Sfera del Vortice del Vento!


Non appena la voce riecheggiò, il raggio di luce nera perforò l’enorme rete, facendo allargare ancora di più il buco nero. In questo momento, le figure dietro l’enorme rete erano impossibilitate a far nulla circa quello che stava succedendo. Le loro espressioni tremarono e un’avidità fanatica apparve nei loro occhi.


“Quello è…”


“Il Sutra Traditore del Dao Ribelle! Formato dall’Essenza del Mondo… E’ il Sutra Traditore del Dao Ribelle!”


Mentre le voci formavano dei cori verso l’esterno, l’Imperatore continuò a parlare dal profondo della sua anima, la sua voce era debole, eppure rintoccava con il suono dell’ossessione.


“33 Cieli… vi fidate di noi ora?!?!”


Una voce tonante rispose dal buco nero, riecheggiando e riempiendo l’intera Sfera del Vortice del Vento. “Ci fidiamo della Sfera del Vortice del Vento! La volontà combinata di tutta la Sfera del Vortice del Vento ha formato il Sutra Traditore del Dao Ribelle. Ora… ci fidiamo di voi!!”


Nello stesso tempo, il buco nero iniziò rapidamente a crescere di stazza.


In un battito di ciglia, divenne abbastanza grande da poter inghiottire l’intera Sfera del Vortice del Vento. Questo buco nero era un portale di teletrasporto a senso unico, che rendeva possibile alla Sfera del Vortice del Vento arrivare nei 33 Cieli, ma che allo stesso tempo, impediva alle figure dei 33 Cieli di fare altro a parte aspettare con impazienza l’arrivo della Sfera del Vortice del Vento.


La voce continuò a parlare dal buco nero, tremava per la speranza e l’indescrivibile eccitazione.


“Sfera del Vortice del Vento, vieni… porta il tuo… Sutra Traditore del Dao Ribelle e offrilo a noi!”


“Promettiamo di rendere la Sfera del Vortice del Vento il 34esimo Cielo e insieme, sopprimeremo in eterno il Mondo Immortale. Insieme, possiamo tutti godere della benedizione del vero Dao!”


Simultaneamente, la Sfera del Vortice del Vento iniziò a rimbombare mentre si avvicinava sempre più al buco nero!


Meng Hao rabbrividì e iniziò a respirare con affanno. I suoi occhi brillavano di una luce scintillante mentre fissava il pilastro di luce nera. Non era sicuro con esattezza riguardo quello che stava accadendo, ma la completa ribellione della Sfera del Vortice del Vento aveva provocato un cambiamento nella preziosa Essenza del Mondo, facendola diventare il Sutra Traditore del Dao Ribelle. In risposta… tutto il sangue nel suo corpo iniziò a ribollire.


Improvvisamente ripensò a quello che il Patriarca della prima generazione del Clan Fang aveva detto dopo che lui aveva assorbito il primo Frutto del Nirvana. Aveva parlato di un mistero riguardo la linea di sangue del Clan Fang! [1]


A causa del pericolo critico in cui si trovava, non era il momento per rifletter sulla questione. Tuttavia, il semplice fatto che il suo sangue sembrava essere sul punto di bollire fece ricordare a Meng Hao che c’era qualche segreto circa la linea di sangue del Clan Fang. Non era sicuro di cosa fosse, ma la sensazione che stava provando al momento lo rese ricolmo di un’incredibile brama!


Bramava… quel Sutra Traditore del Dao Ribelle!


Era come se fosse un qualcosa di estrema importanza per Meng Hao e ancora più importante… per l’intero Clan Fang!


Per di più, il terzo Frutto del Nirvana nella sua borsa da trasporto stava tremando intensamente, dandogli la sensazione che se avesse ottenuto il Sutra, allora… sarebbe stato in grado di assorbire completamente il Frutto del Nirvana!


Da quel momento in poi, avrebbe oltrepassato il livello dell’Immortale Onniceleste diventando… un Immortale Dao Onniceleste!!


Inoltre, seppellito nel profondo del sangue del Clan Fang c’era un qualcosa come una chiave di una grande porta. Una volta aperta quella porta… il futuro del Clan Fang sarebbe diventato uno di splendore e gloria!


NOTE:


1. (nota del traduttore inglese) Il Patriarca della prima generazione parlò della linea di sangue del Clan Fang nel capitolo 1005.
                                


                                



