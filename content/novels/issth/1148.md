---
weight: 11480
title: Capitolo 1148 - Hai Ucciso Mio Figlio, Preparati a Morire!
pubDate: 2025-03-20T11:49:56.696Z
tags:
    - issth
---


Gli occhi di Meng Hao erano di un rosso brillante. Anche se il Sutra Traditore del Dao Ribelle lo aveva riempito di una sete indescrivibile… non aveva modo di averlo!


Non riusciva a volare e non era il solo. Dao Celeste e gli altri coltivatori della Schiera, così come tutti gli altri dalla Sfera della Montagna e del Mare, erano bloccati allo stesso modo. La Sfera del Vortice di Vento era completamente diversa da prima e tutti loro percepivano una forza di espulsione indescrivibile che rendeva loro impossibile qualsiasi movimento.


Meng Hao si lasciò sfuggire un forte ululato. Voleva farsi avanti per afferrare il raggio di luce nera e, quindi, il Sutra Traditore del Dao Ribelle.
Sfortunatamente non poteva.


Tutto quello che poteva fare era guardare l’enorme rete nel vuoto e il buco nero in rapida espansione in cui lentamente si stava dirigendo la Sfera del Vortice di Vento.


Non c’era nulla che potesse fare per fermare quello che stava accadendo, e nemmeno per ottenere il Sutra. Infatti, fuori dalla Sfera del Vortice di Vento, l’Eccelsa del Sogno Marino tremò. Non stava più combattendo contro il Signore Imperiale del Vortice di Vento.


Si era voltato con il sangue che spruzzava dalle varie ferite mentre volava verso la Sfera del Vortice di Vento. Poi, volò al di sotto di essa e la spinse verso l’alto.


Si sentirono dei boati mentre un’altra parte della Sfera del Vortice di Vento veniva inghiottita dal buco nero!


L’Eccelsa del Sogno Marino sospirò e poi mosse il dito in aria. Immediatamente, un flusso di luce bianca volò verso la Sfera del Vortice di Vento. Si infilzò nell’oscurità della Sfera del Vortice di Vento e poi si divise, poggiandosi su Meng Hao e sugli altri coltivatori dalla Sfera della Montagna e del Mare. Si diffuse persino nelle Nove Nazioni per trovare i coltivatori che non avevano partecipato alla guerra.


Uno di quei raggi di luce attraversò la vallata nella Nona Nazione, dove si trovava una giovane donna dal volto cinereo, con il sudore che le imperlava la fronte. A guardarla doveva trovarsi in un punto critico della sua coltivazione, ma venne interrotta dalla pressione di espulsione della Sfera del Vortice di Vento. Come risultato, non riuscì più a muoversi.


Quella donna non era altri che Chu Yuyan!


Chu Yuyan era stata originariamente con Meng Hao sulla Montagna dell’Aura della Nona Nazione. Comunque, dopo essersi liberata dalla sua borsa da trasporto. Aveva deciso di non rimanere sulla montagna. Non appena Meng Hao aveva iniziato a contemplare l’illuminazione del Sigillo del Mondo, se n’era andata silenziosamente.


Aveva il suo orgoglio e questo non le aveva permesso di rimanere intorno a Meng Hao come qualcuno che aveva bisogno di protezione. Per questo era partita. Alla fine, aveva trovato quella vallata tra le montagne della Nona Nazione dove aveva iniziato a meditare per cercare di raggiungere un punto di svolta nella sua base di coltivazione, e per poter finalmente ascendere dal Reame Spirituale a quello Immortale.


Ora, la luce bianca dall’Eccelsa del Sogno Marino l’aveva ricoperta completamente.


Improvvisamente, la voce dell’Eccelsa del Sogno Marino riecheggiò nelle loro orecchie: “Tutti voi, ascoltatemi. Le vostre prove del fuoco sono finite. La vostra escursione nella Sfera del Vortice di Vento si conclude qui. Non si può fare nulla per cambiare quello che sta succedendo. Qualcuno è andato talmente oltre da utilizzare il Sutra Traditore del Dao Ribelle per lasciare il Mondo Immortale… Le 3000 Sfere Inferiori del passato fecero la stessa cosa.
Oh, bene… immagino che questa sia la fine..” L’Eccelsa del Sogno Marino mormorò quelle ultime parole con delicatezza, suonando molto scoraggiata. Fece come per afferrare qualcosa e tutte le persone che erano state toccate dalla sua luce iniziarono a sollevarsi in aria. Apparentemente, li stava spingendo fuori dalla Sfera del Vortice di Vento prima che questa entrasse nei 33 Cieli, e li avrebbe riportati sulla Sfera della Montagna e del Mare.


Fan Dong e gli altri furono i primi a sollevarsi in aria, seguiti da Lin Cong, Han Qinglei, Yuwen Jian e Dao Celeste. Poi fu il turno di Meng Hao. Si sollevò lentamente in aria e fu presto sul punto di essere spinto fuori dalla Sfera del Vortice di Vento insieme agli altri. Comunque il suo sguardo era fisso sul raggio di luce nera, che stava giusto per entrare completamente nel buco nero.


A quel punto, la sete dentro di lui divenne insostenibile.


“L’escursione nella Sfera del Vortice di Vento… si conclude qui..? Il mio corpo sta ribollendo! Il Sutra Traditore del Dao Ribelle può aiutarmi a fondermi con il mio terzo Frutto del Nirvana, ed è proprio lì di fronte a me. Davvero non è connesso a me tramite il destino?” Meng Hao non poteva accettarlo, eppure non aveva altre opzioni. La forza di espulsione della Sfera del Vortice di Vento era troppo forte e la colonna di luce era la fonte di quel potere.
Lo stava spingendo via con così tanta forza che non poteva nemmeno avvicinarsi.


Inoltre, l’Eccelsa del Sogno Marino lo stava spingendo via inesorabilmente, allontanandolo sempre di più dalla colonna di luce nera.


Ruggì internamente, con gli occhi iniettati di sangue mentre rilasciava tutto il potere della sua base di coltivazione.


Insorse una luce azzurra intorno a lui e il sangue spruzzò dalle sue ferite. Si sentirono degli scricchiolii mentre comparivano altre ferite che gli impedirono di muoversi ulteriormente.


Ad ogni modo sarebbe stato troppo difficile e non sarebbe riuscito a fare un passo avanti verso il Sutra Traditore del Dao Ribelle.


Fu a questo punto che, improvvisamente, Dao Celeste gridò: “Meng Hao… lascia che ti aiuti!” Anche lui stava venendo lentamente spinto via dall’Eccelsa del Sogno Marino ma quando vide lo sguardo sul volto di Meng Hao eseguì un incantesimo a due mani, facendo eruttare la sua base di coltivazione. Bruciò persino parte della sua forza vitale mentre muoveva il dito verso Meng Hao, facendo sì che una forza intangibile si scontrasse contro di lui. Quell’attacco spinse Meng Hao in avanti, mentre il sangue gli colava dalla bocca. Volò in avanti di una dozzina di metri, avvicinandosi così al Sutra Traditore del Dao Ribelle.


“Meng Hao, ti aiuterò anche io!” urlò Lin Cong.


“Anche io!” pianse Han Qinglei.


“Fratello Meng Hao, lascia che ti aiuti anche io!” gridò Yuwen Jian.


Lin Cong lanciò indietro la testa e ruggì, muovendo la sua mano e mandando a fuoco la sua base di coltivazione. Apparve l’Oltretomba e si trasformò in una forza di accelerazione che si scontrò contro Meng Hao. Han Qinglei tossì una boccata di sangue, subendo una ferita molto grave per evocare un lampo verde; non era un lampo mortale, ma carico di una forza incredibile.


Yuwen Jian ruggì mentre diventava più grande, riempendosi di potere Divino che usò per rilasciare dieci pugni in direzione di Meng Hao. Il sangue spruzzò dalla sua bocca, ma per Meng Hao era disposto a farlo.


Le forze combinate dei tre coltivatori della Schiera si trasformarono in un’incredibile forza di accelerazione che spinse Meng Hao in avanti. Scoppiò un boato quando si trasformò in un lampo di luce che si lanciò direttamente verso il Sutra Traditore del Dao Ribelle. Comunque… quando fu a circa trenta metri da esso, si fermò lentamente e non riuscì a fare altri movimenti. Ancora una volta, il raggio di convergenza dell’Eccelsa del Sogno Marino iniziò a spingerlo indietro.


“Mi rifiuto di accettarlo!” ruggì. Il sangue colò dai suoi occhi, dalla bocca, dalle orecchie e dal naso, eppure non c’era nulla che potesse fare.


Fu a questo punto che Chu Yuyan apparve in aria sopra alla Nona Nazione, fluttuando nella luce del Sogno Marino. Vide Meng Hao e sentì il suo ruggito.


Il suo cuore tremò e sospirò. Poi, si morse la punta della lingua e sputò un po’ di sangue. Guardando a fondo negli occhi di Meng Hao, mosse la sua mano facendo volare fuori dalla sua borsa da trasporto un’elisir medicinale cremisi. Senza la minima esitazione se lo mise in bocca.


Iniziò a tremare e si inzuppò di sudore. La sua base di coltivazione eruttò di potere e non si trattenne. Il sangue iniziò a spruzzare ovunque, formando una nuvola intorno a lei, ma lei non esitò. Avrebbe fatto irruzione nel Reame Immortale e avrebbe evocato la Porta dell’Immortalità.


Era l’unica cosa che le era venuta in mente, e l’unico modo che aveva di aiutare Meng Hao.


Anche se provare ad entrare nel Reame Immortale in quel momento era un’idea molto incerta e probabilmente carica di un pericolo mortale, Chu Yuyan non se ne preoccupò affatto.


La sua base di coltivazione insorse rapidamente fino ad avvicinarsi al Reame Immortale. Voleva evocare la Porta dell’Immortalità perché il suo arrivo portava con sé un’immenso potere del Cielo e della Terra. Forse… quel potere avrebbe cambiato la forza di espulsione della Sfera del Vortice di Vento.


Forse sì, forse no. Ma finché c’era anche solo la minima possibilità di aiutare Meng Hao, Chu Yuyan non avrebbe esitato. Il sangue spruzzò dalla sua bocca e i boati riempirono il suo corpo. Si sentiva come se stesse per esplodere.


Il suo volto divenne pallido ma continuò il suo piano, grugnendo mentre i suoi passaggi del qi si distruggevano. La pressione incredibile che le pesava addosso le stava rendendo il compito ancora più arduo, eppure non si arrese.


Non importava che gli fosse passata di fianco e che lui non l’avesse degnata nemmeno di uno sguardo. Continuò per la sua strada.


Una volta. Due volte. Tre volte...


Proprio quando stava per andarsene completamente dalla Sfera del Vortice di Vento, una grande quantità di sangue uscì dal suo corpo. Cielo e Terra tremarono e anche il buco nero nel vuoto vibrò. Iniziarono a vedersi delle increspature nella rete.


Fu a quel punto che un’enorme e arcaica Porta dell’Immortalità iniziò a discendere dal vuoto. Volò verso la Sfera del Vortice di Vento, scontrandosi direttamente con il buco nero.


Apparvero delle nuvole e una fitta nebbia che vorticò in ogni direzione. L’arcaica Porta dell’Immortalità emanava un’incredibile pressione, una pressione che era piena di una propria forza di volontà e del potere della Sfera della Montagna e del Mare.


Mentre scendeva, il sollevamento della Sfera del Vortice di Vento si fermò.


Allo stesso tempo, la forza di espulsione della Sfera del Vortice di vento vacillò, come se fosse terrorizzata dalla pressione della Sfera della Montagna e del Mare.


Le figure radunate dietro alla gigantesca rete e al buco nero iniziarono a urlare di rabbia. Proprio quando il Sutra Traditore del Dao Ribelle apparve di fronte a loro, successe di colpo qualcosa di inaspettato.


“NO!”


“DANNAZIONE!”


“Non posso credere che qualcuno stia effettuando il suo passaggio proprio adesso, evocando la Porta dell’Immortalità!”


Alcuni di loro non poterono resistere oltre. Rilasciarono le loro abilità divine e si lanciarono nel buco nero nel tentativo di fare qualcosa per distruggere la Porta dell’Immortalità.


La Porta tuonò e si distorse.


La forza di espulsione tremò e cessò di operare, dando a Meng Hao un’opportunità vincente. Si lanciò immediatamente in avanti, sembrando una figura di sangue mentre attraversava gli ultimi trenta metri. Quando raggiunse la luce del Sutra Traditore del Dao Ribelle, i suoi vasi sanguigni ribollirono.


Un sorriso comparve sul volto di Chu Yuyan. Era molto debole adesso, e anche se la Porta dell’Immortalità era presente non aveva la forza necessaria per aprirla.


Comunque, non aveva rimpianti.


“Vedi, Meng Hao, posso esserti di aiuto!” mormorò.


Fu a quel punto che, di colpo, quando apparve la grandissima Porta dell’Immortalità, iniziò a farsi indistinta. A quanto pare, siccome Chu Yuyan non era capace di aprirla nel suo stato attuale, a causa del Sutra Traditore del Dao Ribelle stesso, e a causa delle azioni delle figure dentro il buco nero, la Porta dell’Immortalità scomparve in un battito di ciglia.


Quando questo accadde, la forza di espulsione della Sfera del Vortice di Vento si innalzò nuovamente. A quel punto la mano di Meng Hao era a soli pochi centimetri dalla luce del Sutra.


Lo aveva quasi raggiunto!


Eppure, era ancora troppo lontano.


Meng Hao non poteva più muoversi. Infatti, a causa della forza di espulsione, stava addirittura andando all’indietro. Se ci si fosse limitati a questo non sarebbe stato un grosso problema, ma fu a quel punto che un’enorme mano apparve dal buco nero.


Era antica, coperta di scaglie e carica di un’incredibile potenza.


Si allungò immediatamente verso Meng Hao.


Non apparteneva ad altri se non alla figura con sei braccia a tre teste. Non osò discendere interamente. Comunque non poté trattenersi dal provare ad uccidere Meng Hao, così allungò il braccio in un attacco mortale.


“Hai ucciso mio figlio, preparati a morire!” ruggì, la sua voce era piena di un’aura mortale mentre riecheggiava in ogni direzione. Tutto tremò e la Sfera del Vortice di Vento si riempì di vibrazioni violente.
                                


                                



