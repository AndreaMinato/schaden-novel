---
weight: 11500
title: Capitolo 1150 - Il Clan Fang Onniceleste!
pubDate: 2025-03-20T11:49:56.696Z
tags:
    - issth
---


Quando comparve, la freccia di luce distrusse un braccio e poi si diffuse fino a sterminare l’intera entità. Quelle cose resero instabile il Sutra Traditore del Dao Ribelle.


Si erano verificate delle interferenze, compresa la potentissima Porta dell’Immortalità.


Come risultato, la forza di espulsione che veniva dalla colonna di luce svanì temporaneamente.


Meng Hao usò quel momento per allungare la mano e affondarla nella colonna di luce che era il Sutra Traditore del Dao Ribelle. Quando la sua mano entrò nella luce, il raggio convergente dell’Eccelsa del Sogno Marino divenne leggermente più potente.


Quell’intensità era qualcosa che nessun osservatore sarebbe stato in grado di vedere, ma Meng Hao poteva percepirla e questo fece illuminare i suoi occhi.


La luce diretta verso di lui si fece più intensa. Nello stesso momento, a causa degli effetti della freccia, Meng Hao ebbe il tempo necessario per allungare la mano e toccare la colonna di luce di fronte a lui.


“Sutra Traditore del Dao Ribelle, tu mi appartieni!” ruggì con occhi brillanti mentre affondava la mano nella colonna di luce.


Un rumore incredibile riempì l’aria e tutto tremò. In risposta a quello che stava accadendo, le figure dentro al buco nero iniziarono a urlare disperate.


“NO!!”


“Non appartiene a te! Dannazione! Lascialo andare!”


“Quello appartiene ai 33 Cieli!”


Ognuno di quegli urli furiosi rimbombò come un tuono, facendo tremare Meng Hao e facendo colare del sangue dalla sua bocca. Nonostante la rabbia delle figure dentro al buco nero, nessuna di loro osò emergere dal suo interno. Quello che era accaduto pochi istanti prima con la freccia li aveva terrorizzati, togliendo da loro ogni traccia di coraggio.


Tutto quello che potevano fare era usare le loro urla furiose per colpire Meng Hao. Il sangue spruzzò dalla sua bocca, ma era nel Reame dell’Immortale Dao Onniceleste e per questo riuscì a controbattere. La sua mano non si fermò e presto entrò nella colonna di luce: una volta aggrappatosi al Sutra Traditore del Dao Ribelle fece come per afferrare qualcosa.


In quel momento il sangue nel suo corpo iniziò a ribollire ancora più furiosamente, come se si fosse risvegliato qualcosa dentro di esso. I boati riempirono completamente la mente di Meng Hao.


Il suo corpo ruggì quando il Sutra Traditore del Dao Ribelle venne assorbito attraverso la sua mano destra.


Quando ciò accadde, la colonna di luce iniziò ad indebolirsi. Allo stesso tempo, dentro di lui, il sangue era completamente sbollito.


Gli scricchiolii riecheggiarono dal suo interno come fragori di tuono.


Improvvisamente risuonò una voce antica, piena di una dignità sconfinata, una voce che sembrava essere esistita dentro il sangue stesso di Meng Hao per tutto quel tempo.


Comunque fu solo in quel momento, a causa dell’assorbimento del Sutra, che quella voce parlò. Era come se le sue parole stessero riecheggiando dai tempi più antichi fino all’era moderna.


“I nove cognomi primordiali; la fonte primordiale; i Signori della maestosa distesa; Cielo e Terra sconfinati… in questa era… di tutti i Nove Clan Onnicelesti, il Clan Fang ha preso il comando e tracciato la propria Essenza. La Rinascita Nirvanica esiste nella linea di sangue di tutti i membri e sono stati aperti tutti i chakra!”


Quasi nello stesso momento in cui questa voce risuonò dentro la mente di Meng Hao, tutto il sangue nel suo corpo sembrò esplodere. Il Sutra Traditore del Dao Ribelle si fuse con ogni sua cellula sanguigna, assicurandosi che ogni goccia di sangue ribollisse della forza della stessa linea di sangue.


Nello stesso momento, sulla Sfera della Montagna e del Mare nella Nona Montagna e nel Nono Mare, sul Pianeta del Paradiso Meridionale, il padre di Meng Hao sedeva a gambe incrociate in una Torre del Tang, portando avanti la sua promessa e la sua missione di sorvegliare il Pianeta del Paradiso Meridionale.


Improvvisamente un brivido lo percorse e i suoi occhi si spalancarono. Un lampo di shock e di confusione percorse il suo sguardo mentre il sangue nelle sue vene iniziò a bruciare. Gradualmente iniziò ad innalzarsi una luce azzurra da dentro di lui. Quella luce non era altro che la luce dell’Immortale Onniceleste!


I boati riecheggiarono in ogni direzione. La base di coltivazione di Fang Xiufeng era al vertice del Reame Antico, e in quel momento stava eruttando di potere. Cielo e Terra brillarono di colori, ma dopo un momento tutto tornò come prima. Non fece una svolta nella sua base di coltivazione.
Comunque, dentro al suo corpo, apparve una seme del Dao azzurro!


Quel seme del Dao non era altro che un seme del Dao Onniceleste.


Se lo avesse coltivato allora sarebbe riuscito a precorrere il cammino Onniceleste e sarebbe diventato un Immortale Onniceleste!


Gli occhi di Fang Xiufeng si aprirono nuovamente e il suo cuore perse un battito mentre il suo volto si illuminava. Era ancora leggermente confuso e non riusciva a capire esattamente cosa stesse succedendo.


Non era l’unico ad avere sperimentato una cosa simile. Nella Setta dell’Imperatore Immortale, la sorella di Meng Hao, Fang Yu, era seduta in meditazione isolata. Improvvisamente iniziò a brillare una luce azzurra mentre dentro di lei si formava un seme del Dao Onniceleste.


Esplose un’onda d’urto che fece urlare di sorpresa il pelato Sun Hai, che si trovava proprio fuori dalla sua camera di meditazione farfugliando riguardo al suo amore per lei.


Il contraccolpo era paragonabile ad un attacco che lo fece barcollare indietro e sputare sangue.


Nel Clan Fang sul Pianeta della Vittoria Orientale tutti quelli che avevano sangue del Clan Fang nelle proprie vene sperimentarono qualcosa di simile, cosa che fece brillare di luce azzurra il Pianeta della Vittoria Orientale. Fang Wei venne circondato di luce azzurra, così come l’Anziano Maggiore. I Patriarchi del Reame del Dao del Clan Fang e tutti gli altri membri del Clan Fang sperimentarono una trasformazione intangibile. Era come aveva detto la voce nella mente di Meng Hao: grazie alla Rinascita Nirvanica, i chakra erano stati aperti.


Il Clan Fang era il primo Clan Onniceleste!


Il vento urlava attraverso le Nove Montagne e i Nove Mari. In quel momento, la questione era stata sistemata… il Clan Fang era certo di essersi innalzato fino alla prominenza. Con abbastanza tempo sarebbero riusciti a vincere il Signor Ji. Inoltre, se fosse passato altro tempo, la voce del Clan Fang sarebbe diventata la più importante della Nona Montagna e del Nono Mare, e sarebbero diventati il clan supremo.


Quello perché il Clan Fang era ora... un Clan Onniceleste!


Nel frattempo Meng Hao era nella Sfera del Vortice di Vento e dei boati stavano uscendo da lui.


Il terzo Frutto del Nirvana rimase nel suo corpo e non emerse dalla sua fronte. Piuttosto, continuò ad assorbire senza sosta il Sutra Traditore del Dao Ribelle e a fonderlo con Meng Hao.


Stava tremando violentemente, pieno di una forza tale da sembrare sul punto di esplodere.


Allo stesso tempo l’intero Clan Fang stava cambiando. Comunque, a differenza degli altri membri del Clan, Meng Hao non stava creando un seme del Dao Onniceleste.


Lui… non aveva un seme del Dao!


Quello perché la linea di sangue si era appena aperta grazie a lui. I chakra erano stati rilasciati grazie al suo nome. In quel momento, dalla prospettiva della linea di sangue, Meng Hao aveva superato il Patriarca della prima generazione.


Era ora diventato il vero Patriarca del Clan Fang Onniceleste!


Forse la sua base di coltivazione non era abbastanza alta al momento e non aveva uno status sufficiente. Comunque grazie alla forza della sua linea di sangue… era diventato il Patriarca!


Le linee di sangue di tutti quelli del Clan Fang erano state risvegliate grazie a Meng Hao.


Inoltre, tutti i membri del Clan Fang ora avevano dei semi del Dao Onniceleste dentro di loro.


Essenzialmente quello era dovuto all’influenza del sangue di Meng Hao. Era lui la fonte di tutto!


Inoltre… Meng Hao poteva persino percepire il sangue di tutti i membri del Clan Fang nella Sfera della Montagna e del Mare.


Ancora più incredibile era il fatto che il miglior modo di provare che fosse effettivamente lui il Patriarca del Clan Fang, sarebbe stato quello di controllare che avesse potere di vita e di morte su tutti i membri del Clan!


Poteva uccidere ogni membro del Clan Fang con un solo pensiero. Il suo volere regnava supremo sopra ogni cosa. Quello era il potere che veniva dall’essere un Immortale Dao Onniceleste, nonché Capo Clan di un Clan Onniceleste. Aveva il potere della vita e della morte!


Tutto questo ha richiesto molto tempo per essere descritto ma si svolse tutto in pochissimi istanti. Ci volle solo un momento perché il Sutra Traditore del Dao Ribelle venisse assorbito e scomparisse, risucchiato completamente dalla mano di Meng Hao.


Il Sutra Traditore del Dao Ribelle era ora parte di Meng Hao, una chiave che aveva sbloccato la sua linea di sangue e aveva disseminato quel potere tra tutti i mebri del Clan Fang, permettendo loro di acquisire i semi del Dao.


Allo stesso tempo il Sutra Traditore del Dao Ribelle gli permise di assorbire il suo terzo Frutto del Nirvana, una fusione che era completamente differente da quelle che aveva sperimentato con i precedenti frutti. Inoltre, il processo di fusione avrebbe richiesto un po’ di tempo.


Meng Hao avrebbe potuto impiegare diversi mesi per diventare interamente un Immortale Dao Onniceleste!


Nella Sfera della Montagna e del Mare sarebbe stato l’unico e solo Immortale Dao Onniceleste!


Sarebbe stato un potente esperto su un livello simile a quello dei coltivatori dello Pseudo Dao. Avrebbe potuto combattere contro esperti del Reame del Dao. Dai tempi antichi fino a quel momento, quello era considerato l’ultimo vertice del Reame Immortale.


Nel momento in cui il Sutra Traditore del Dao ribelle scomparve, Meng Hao cadde indietro. Il raggio di convergenza dell’Eccelsa del Sogno Marino si puntò su di lui, lanciandolo all’indietro. Quando voltò la testa vide che tutti gli altri avevano lasciato da tempo la Sfera del Vortice di Vento.


Anche Chu Yuyan era stata spinta via dall’Eccelsa del Sogno Marino.


Quando vide Chu Yuyan nella distanza il suo cuore si riempì di emozioni contrastanti. Senza l’aiuto del Dao Celeste e degli altri coltivatori della Schiera, così come della Porta dell’Immortalità di Chu Yuyan, non sarebbe mai riuscito anche solo ad avvicinarsi al Sutra Traditore del Dao Ribelle.


I suoi sentimenti verso Chu Yuyam divennero ancora più complicati, e sospirò.


Di tutte le persone della Sfera della Montagna e del Mare, Meng Hao era stata l’ultima a lasciare la Sfera del Vortice di Vento. Proprio quando stava per lasciarla completamente, si guardò indietro e vide l’anima dell’Imperatore sorridere. Era come se non gli importasse che Meng Hao avesse ottenuto il Sutra.


Poi vide il Signore Imperiale del Vortice di Vento, che aveva un’espressione indecifrabile sul volto.


Alla fine guardò Zong Wuya che stava in piedi al centro della regione del tempio centrale. Zong Wuya lo stava guardando con un’espressione di anticipazione. Meng Ho percepiva la sua concentrazione, come se Zong Wuya potesse sentire se stesso sperimentare il vero Dao.


Il buco nero nella grande rete si era completamente aperto da tempo ormai. Nonostante il fatto che non ci fosse alcun Sutra Traditore del Dao Ribelle, il cammino della Sfera del Vortice di Vento non venne ostacolato. Se proprio… la stessa esistenza del Sutra garantiva che la Sfera del Vortice di Vento avesse un posto fuori dalla Sfera della Montagna e del Mare, indipendentemente che Meng Hao l’avesse preso o meno.


Ora che la Sfera del Vortice di Vento era scomparsa, forse sarebbe diventata il 34esimo Cielo, o forse no. Era veramente impossibile dirlo a quel punto.
In ogni caso, per gli esseri viventi sulla Sfera del Vortice di Vento, quello contava come un successo. Erano finalmente scappati dalla Sfera della Montagna e del Mare.


Una serie innumerevole di tuoni riecheggiò nel vuoto quando Meng Hao volò oltre il confine. Poi guardò la scena mentre le terre venivano lentamente inghiottite dal buco nero.


Infuriarono tuoni e vento e poi il buco nero iniziò a restringersi gradualmente. Scomparve e la grandissima rete iniziò a svanire in mezzo ad una serie di tuoni e fulmini. A quel punto Meng Hao poteva solamente vedere numerose figure dall’altra parte della rete. Tutte loro lo fissavano, così come l’Eccelsa del Sogno Marino. Dopo un momento, scomparvero.


Presto, la grande rete fu solo un ricordo e tutto quello che si vedeva era… buio pesto.


La Sfera del Vortice di Vento era scomparsa…


Se Zong Wuya avesse trovato il Vero Dao che stava cercando o meno, Meng Hao non poteva saperlo. Comunque, era certo che un giorno avrebbe personalmente visitato ogni mondo dei 33 Cieli!


