---
weight: 1154
title: Capitolo 1154 - Il Bazar Nuvola Celeste
pubDate: 2025-03-17T11:17:35.046Z
tags:
    - issth
---


Sentendosi estremamente idealista e buono, e sospirando al pensiero di quanto fosse onesto e sincero, Meng Hao si guardò attorno senza il minimo imbarazzo sul suo volto. Ovviamente, non vi era nessuno a guardarlo. Dopo essersi schiarito la gola ancora una volta, si trasformò in un luminoso raggio di luce che sfrecciò lontano.


Ciò che Meng Hao non sapeva era che nel preciso istante in cui era tornato sulla Nona Montagna e Nono Mare, tutti i membri del Clan Fang sul Pianeta della Vittoria Orientale avevano sentito il proprio cuore tremare. Era come se un’indescrivibile pressione fosse improvvisamente discesa su di lui. Persino i patriarchi del Reame del Dao, intenti nella meditazione, si risvegliarono.


Si trattò di una scossa dettata dalla loro linea di sangue. Era… un potere sorto nel sangue di Meng Hao adesso che era un vero Patriarca del Clan Fang, un potere che causava una debole seppur inconfondibile pressione tra i membri del clan. Con quel potere, Meng Hao controllava il destino del Clan Fang!


In quel momento, la forza di Meng Hao era tale da non essere nemmeno comparabile a quella di cui disponeva quando se ne andò per recarsi nella Sfera del Vortice del Vento. Aveva iniziato l’assorbimento del Terzo Frutto del Nirvana con l’aiuto del Sutra Traditore del Dao Ribelle, anche se la fusione non era ancora completa e avrebbe richiesto altro tempo.


Non ci sarebbe però voluto troppo. Almeno qualche mese, e al massimo un anno. Giunto a quel momento, sarebbe entrato veramente nel Reame dell’Immortale Dao Onniceleste. Gli esperti dello Pseudo-Dao non lo avrebbero più spaventato, e sarebbe stato persino qualificato a battersi contro i primi esperti del Reame del Dao!


Dalla creazione della Sfera della Montagna e del Mare a quel momento, era il primo… a portare il Reame Immortale al suo culmine. Era l’unico che, trovandosi nel Reame Immortale, poteva battersi contro qualcuno nel Reame del Dao!


La sua espressione preannunciava un presagio, ed aumentò la velocità. Dei boati lo circondarono quando sfrecciò nel cielo stellato in direzione del Pianeta del Paradiso Meridionale.


“Il mio terzo Frutto del Nirvana completerà sicuramente la fusione. Adesso devo iniziare a pensare al mio quarto Frutto del Nirvana. Una volta assorbito anche quello, potrò provare ad avanzare nel Reame Antico!


Quando aprirò la Porta del Reame Antico e radunerò le Lampade dell’Anima, sia il mio corpo fisico che la mia base di coltivazione entreranno nel Reame Antico. A quel punto… non sarò solo in grado di battermi persino con gli esperti del primo Reame del Dao. Io… sarò in grado di sconfiggerli! Meng Hao iniziava a sentirsi sempre più sicuro di sé, e a diventare ancor più dispotico.


Anche se non emanava una naturale aria di rispettabilità, il suo essere così sicuro di sé gli conferiva un contegno che lo distingueva da tutti, e che faceva sorgere nelle persone il desiderio di prostrarsi a lui.


Sfrecciava nel cielo stellato ad una velocità in costante aumento. Quando aveva iniziato il suo viaggio tra le stelle, se avesse cercato di raggiungere il Pianeta del Paradiso Meridionale dalla posizione in cui si trovava adesso, ci avrebbe messo molto, molto di più. Anche utilizzando i portali del teletrasporto, ci sarebbero voluti mesi.


Ma adesso, persino senza ricorrere ai portali del teletrasporto, ci avrebbe impiegato solo un mese. Tuttavia, non era questo il suo piano. Ovviamente, utilizzare i portali per il teletrasporto era la cosa migliore da fare.


Tre giorni dopo, si ritrovò proprio di fronte ad un campo di asteroidi. Alcuni asteroidi erano grandi, altri piccoli. I più grandi misuravano centinaia di migliaia di metri di diametro, i più piccoli non arrivavano a qualche centinaio di metri. Ve ne erano qualche centinaio in tutto, ammassati l’uno accanto all’altro.


Campi di asteroidi come quello erano piuttosto comuni nel cielo stellato della Nona Montagna e Nono Mare. Gli asteroidi tendevano a formare degli agglomerati, cosa che li rendeva il luogo adatto e naturale per la creazioni di portali per il teletrasporto.


Per questo motivo, i grandi campi di asteroidi tendevano a diventare i luoghi in cui i coltivatori facevano affari. Di solito, erano luoghi affollati di persone che andavano e venivano, portando beni da terre lontane e vicine.


Quel luogo in particolare era un bazar di medie dimensioni. Nonostante non fosse poi così grande, vi era comunque una certa folla di coltivatori. In mezzo a tutti quegli asteroidi, spiccava quello centrale, il più grande dell’agglomerato, sul quale sorgeva un’enorme città visibile a notevole distanza.


La gente vi si recava di tanto in tanto, contribuendo al vivace brusio che risuonava al suo interno. Vi era persino uno scudo luccicante, che fungeva da barriera difensiva e circondava il posto.


Il Clan Fang disponeva di un portale per il teletrasporto, posizionato su uno degli asteroidi e costantemente sorvegliato dai membri del Clan Fang. I membri del Clan potevano utilizzarlo a loro piacimento, ovviamente, mentre i non-membri dovevano pagare una tassa.


Su praticamente tutti gli asteroidi si ergevano portali simili. I Quattro Grandi Clan, le Cinque Grandi Terre Sacre e le Tre Chiese e Tre Sette disponevano tutti di portali per il teletrasporto. Di tanto in tanto, si potevano vedere increspature di teletrasporto propagarsi da quelle zone.


Alcune parti della Nona Montagna e Nono Mare erano sotto il controllo di varie potenti organizzazioni che ne limitavano l’accesso; chiunque volesse recarsi in tali luoghi, doveva fare uso di uno degli appositi portali per il teletrasporto. Tale disposizione era un’importante fonte di entrate per molti gruppi potenti della Nona Montagna e Nono Mare, persino per il Clan Ji.


Dato che il Pianeta del Paradiso Meridionale era un luogo di una tale importanza ed unicità, praticamente tutte quelle organizzazioni disponevano di portali che ne consentivano l’accesso. Tuttavia, considerando quanto Meng Hao odiasse sprecare soldi, avrebbe ovviamente scelto di usare il portale del Clan Fang.


Era sul punto di scansare il bazar principale e dirigersi verso l’asteroide del Clan Fang quando gettò uno sguardo al mercatino e, di colpo, il suo cuore tremò. Era un luogo palesemente affollato, colpo di ogni genere di negozio. Alcuni coltivatori disponevano persino di bancarelle sulle quali esponevano oggetti fatti a mano.


Nei pochi secondi durante i quali vi aveva posato lo sguardo, numerose persone erano entrate e uscite dai portali, arrivando a qualche centinaio.


Oltre a tutto ciò, vi erano anche coltivatori che pattugliavano l’area per mantenere l’ordine. Indossavano vesti color magenta, e tutti loro disponevano di basi di coltivazioni incredibilmente potenti, poiché erano Immortali di sesto o settimo livello.


I combattimenti magici non erano permessi all’interno del bazar. Se qualcuno vi avesse dato inizio, sarebbe stato immediatamente espulso. In casi estremi, avrebbero potuto persino essere giustiziati. Le regole erano quelle, in tutti i bazar di quel tipo.


Ovviamente, per far sì che tutti accettassero tali regole e per metterle in pratica, era necessario disporre di un certo potere!


Nessuno tra i Quattro Grandi Clan, le Cinque Grandi Terre Sacre e le Tre Chiese e Sei Sette avrebbe interferito con gli interessi del bazar. Dopotutto, la maggior parte di loro disponeva di coltivatori delinquenti estremamente potenti. Il più debole tra tutti apparteneva all’Antico Reame, e vi erano persino alcuni bazar occupati dai coltivatori delinquenti del Reame del Dao.


Quel bazar era ufficialmente chiamato Bazar della Nuvola Celeste. Era controllato da un esperto del reame Antico incredibilmente potente, che era a un passo dal Reame dello Pseudo-Dao. Era conosciuto come Guru Nuvola Celeste, e tutti sapevano che poteva facilmente entrare nello Pseudo-Dao, o persino nel Reame del Dao!


Tuttavia, Guru Nuvola Celeste era molto incerto sull’intera questione, e non si azzardava a tentare l’impresa. Sapeva che se avesse commesso un errore, sarebbe morto. Il risultato finale fu che il Bazar della Nuvola celeste rimase un luogo a cui nessuno osava mancare di rispetto. Persino i Quattro Grandi Clan facevano attenzione a non disturbarlo. Dopotutto… anche se avesse fallito nella sua impresa, sarebbe comunque diventato un coltivatore dello Pseudo-Dao.


Nel caso in cui fosse sorto un conflitto, e fosse entrato nel Reame del Dao per risolverlo, sarebbe stato più facile. Ma se avesse fallito nel tentativo diventare un esperto dello Pseudo-Dao, gli sarebbe rimasto poco tempo da vivere, cosa che lo avrebbe fatto impazzire, come se non temesse affatto la morte. Una situazione del genere avrebbe preoccupato tutte le forze principali.


“Sono stato lontano da casa per molto tempo,” pensò Meng Hao. “Dopo questa volta, chissà quando ci tornerò… Mamma e Papà sono bloccati nel Pianeta del Paradiso Meridionale, quindi dovrei proprio portargli dei bei regali… ”Detto ciò, sfrecciò verso il bazar. Come attraversò lo scudo protettivo, avvertì una pressione gravare su di lui.


Allo stesso tempo, sentì fluire dentro di sé numerosi flussi di senso divino. Provenivano dai coltivatori che indossavano vesti color magenta. Sentiva che ad una sua qualsiasi mossa, sarebbero immediatamente intervenuti.


Ovviamente, non importava come analizzassero Meng Hao con il loro senso divino, l’unica cosa che potevano avvertire era che si trovava nel Reame Immortale. Potevano percepire un’aura impenetrabile su di lui, che indicava che stava nascondendo qualcosa su di sé, ma i coltivatori disponevano di ogni sorta di tecnica magica che rendeva impossibile agli altri sapere tutto su di loro tramite il senso divino. Inoltre, sarebbe stato difficile per loro immaginare che Meng Hao potesse essere una persona della quale persino il loro Patriarca, Guru Nuvola Celeste, avrebbe avuto paura.


Ovviamente, Meng Hao era già piuttosto famoso nella Nona Montagna e Nono Mare. Tuttavia, erano poche le persone a riconoscerlo immediatamente. Molti ne avevano solo visto l’immagine proiettata su uno schermo, e non l’avevano mai visto di persona.


Quei coltivatori vestiti di magenta non erano un’eccezione. Alcuni di loro pensarono di averlo già visto, ma nessuno poteva ricordare dove.


Meng Hao mantenne la solita espressione quando avvertì la pressione gravare su di lui. Se avesse voluto, se ne sarebbe potuto sbarazzare facilmente, e avrebbe persino potuto distruggere l’intero scudo. Tuttavia, si era fermato solo per comprare dei regali, non c’era motivo di fare il presuntuoso. Pertanto, si lasciò portare a terra.


Non appena toccò terra, si liberò da quegli sguardi, che si spostarono su altri coltivatori in avvicinamento. Non prestarono più attenzione a Meng Hao.


Meng Hao dette un colpetto alla sua borsa da trasporto e si schiarì la gola. Dopo aver vinto la scommessa con l’Orda dei Coltivatori Demoniaci nel Mondo del Dio dei Nove Mari, gli rimanevano ancora un po’ di frammenti di giada Immortale, ed aveva inconsapevolmente assunto i modi di fare di una persona benestante. Si guardò attorno un attimo, poi iniziò a girellare. Conosceva già buona parte del bazar. Vi erano numerosi negozi e case d’aste, le quali non richiedevano alcun requisito per entrarvi. Chiunque poteva prendere parte alle aste.


Oltre a negozi e case d’asta, vi erano bancarelle, che costituivano in realtà la maggior parte del bazar. Potevi trovarvi quasi qualsiasi cosa immaginabile.


Dopo essersi fatto un’idea del posto, Meng Hao entrò in un negozio. La prima cosa che gli salto all’occhio furono quattro o cinque altri coltivatori, tutti accompagnati da venditori che stavano mostrando loro gli oggetti in vendita.


Non appena vi mise piede, una giovane si avvicinò. Tuttavia, prima che potesse dire qualcosa, Meng Hao ondeggiò la manica come ricordava di aver visto fare a Steward Zhou. Alzò il mento, e disse con freddezza, “Portami nella sezione degli oggetti di lusso.”


La giovane lo guardò un attimo, e, di nascosto, iniziò a squadrarlo con disprezzo. Aveva visto molte persone come Meng Hao in passato, persone che pensavano di essere ricche, ma una volta visti i prezzi degli oggetti, non avrebbero comprato nulla.


Con quella stessa espressione, annuì e lo portò in un angolo preciso del negozio. Batté le mani e il muro iniziò di colpo a ruotare. Qualche istante più tardi, apparve una collezione di dozzine di oggetti magici introvabili.


“Questa,” disse Meng Hao, indicando una campanella. Poi indicò un altro oggetto. “E questo. E anche quello e quell’altro. Questi sette…”


“Hai buon gusto, Compagno Daoista,” disse con freddezza la giovane. “Quei sette oggetti sono tutti oggetti magici pregiati. Il costo totale è di circa 6.000.000 pietre spirituali. Se vuoi pagare con le giade Immortali, posso farti un po’ di sconto…” Guardò Meng Hao, curiosa di sapere se avrebbe comprato tutti e sette gli oggetti adesso che ne conosceva il prezzo.


“Quei sette… non li voglio,” disse con calma.


La giovane sghignazzò tra sé e sé. Era sul punto di continuare a parlare quando, con la solita espressione, Meng Hao disse, “Ma prenderò tutti gli altri.”
                                


                                



