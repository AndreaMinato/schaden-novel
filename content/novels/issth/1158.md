---
weight: 1158
title: Capitolo 1158 - Il Guru Nuvola Celeste!
pubDate: 2025-03-17T11:17:35.047Z
tags:
    - issth
---


Quando il Guru Vento Celeste udì la voce del suo Fratello Anziano, il Guru Nuvola Celeste, si sentì subito rianimato. Credendo di avere finalmente una speranza, i suoi occhi luccicarono di intento omicida, e pensò di sfruttare quell'opportunità per abbattere Meng Hao con un contrattacco.


Tuttavia, già mentre l'idea gli balenava in mente... Meng Hao sbuffò, freddo. Quel suono rimbombò nelle orecchie del Vento Celeste come un'esplosione di fulmini. Il suo corpo fu violentemente scosso, e la sua mente precipitò nel caos.


Contemporaneamente, Meng Hao nella sua forma di roc azzurro non rallentò, ma invece puntò dritto sul Guru Vento Celeste, fiondandosi a squarciare la parte superiore della sua testa. Si sentì un suono scricchiolante, mentre tutta la testa veniva ridotta a brandelli.


Non ebbe nemmeno il tempo di gridare, né la sua anima di fuggire. Gli artigli del roc azzurro si avventarono nuovamente sul Guru Vento Celeste, attaccando con un potere annichilente quanto restava del suo corpo.


Si sentì un'esplosione mentre scoppiava in mille pezzi. Anche la sua anima venne distrutta!


Generalmente Meng Hao non attaccava con tanta forza letale. Tuttavia il Guru Vento Celeste era stato troppo avido. Meng Hao aveva offerto 1,000,000 di giade Immortali in buona fede. Tuttavia, invece di lasciare mentre era ancora in vantaggio, il Guru aveva utilizzato la somma di 10,000,000 di giade Immortali come un evidente tentativo di estorsione, ed aveva persino minacciato di distruggere il medaglione di giada...


Se fosse stato qualsiasi altro oggetto, non gli sarebbe interessato, ma questo medaglione rappresentava un importante indizio riguardo i suoi due nonni. Come avrebbe potuto trattenere il suo intento omicida? E poi c'era il modo in cui il Guru Nuvola Celeste gli aveva parlato. Se fosse stato almeno un po' più educato, Meng Hao non sarebbe necessariamente ricorso alla sua forza letale.


Anche le parole del Guru Nuvola Celeste, nonostante avessero un aspetto educato, erano in realtà davvero autoritarie. Era evidente che l'uomo era abituato ad utilizzare il bazar come il suo piccolo feudo. Sfortunatamente per lui, Meng Hao non era abituato a moderare il suo comportamento di fronte a persone del genere.


Un lavoro preciso e pulito, era così che uccideva. Un attimo dopo, riecheggiò un ruggito arrabbiato, che fece vibrare ogni cosa. Apparve una figura che fluttuava nell'aria e nello stesso istante la cascata di spade si avventò su Meng Hao.


Risuonò un'esplosione mentre Meng Hao fluttuava nell'aria, completamente immobile: infatti, fu la cascata di spade ad andare in pezzi con un botto, del tutto incapace di fargli alcun danno!


Mentre riecheggiava quel ruggito scioccato, apparve un vecchio uomo. Indossava una veste viola, ed aveva un'aria estremamente solenne. Si avvicinava fluttuando, e da lui si irradiavano innumerevoli increspature. Non appena i coltivatori in magenta lo videro, si gettarono in ginocchio prostrandosi a lui.


“I mei saluti, Patriarca!”


Non era altri che il Patriarca del Bazar della Nuvola Celeste, il Guru Nuvola Celeste. Aveva un'aria maestosa, ma anche incollerita. Tuttavia, dentro di sé, era scioccato. La cascata di spada di pochi momenti prima era stata rilasciata su Meng Hao in un momento di rabbia, e tuttavia non lo aveva minimamente turbato. Il Guru scelse però di mantenere nascosto il proprio stupore, non permettendo che nemmeno una traccia ne trasparisse sul suo viso.


Urla di stupore risuonarono da tutti i coltivatori del bazar. Erano stupefatti dall'energia e pressione che venivano irradiate dall'uomo in viola: erano le ondate di potere di qualcuno che sarebbe potuto entrare nel Reame del Dao in qualsiasi momento. Anche se non ci fosse riuscito, sarebbe comunque rimasto uno stupefacente esperto dello Pseudo-Dao.


L'aria attorno a lui vorticava e si distorceva, e si poteva notare la tenue manifestazione di numerose leggi naturali ed Essenze. Era sconfinatamente autoritario, e questo faceva lampeggiare colori sopra di lui e tremare il cielo stellato.


“Hai derubato il mio Bazar della Nuvola Celeste, ragazzo, e persino ucciso il mio Fratello Giovane. Non mi interessa se sei il Principe Ereditario del Clan Fang! Non mi importerebbe nemmeno se si presentasse personalmente tuo padre Fang Xiufeng, e nemmeno il Patriarca del Reame del Dao del Clan Fang, Fang Shoudao, sarà meglio che tu mi dia subito una buona spiegazione!” La sua voce traboccava di potere celeste che esplodeva in tutte le direzioni, facendo scuotere tutti gli asteroidi del campo.


“Ho ucciso il tuo Fratello Giovane perchè lui ha cercato di uccidere me!” Rispose piccato Meng Hao, con tono freddo. “Inoltre, ha avidamente utilizzato qualcosa che non gli apparteneva per minacciarmi! E' esattamente il tipo di persona che mi piace uccidere!


“Per quanto riguarda il derubare il tuo Bazar della Nuvola Celeste, ho messo sul tavolo 1,000,000 giade Immortali, e in cambio, voi avete cercate di estorcermene altre! Stando così le cose... sì, vi ho derubato! Quindi!?”


“Non importa come cerchi di giustificarlo e le ragioni che citi, hai ucciso uno dei miei e rubato una mia proprietà. Hai commesso un grave crimine. Il Bazar della Nuvola Celeste non rientra nella giurisdizione di nessuna delle sette o degli altri gruppi di potere. Siamo eternamente neutrali! Ma se voi cercate di tiranneggiarci, allo io, Nuvola Celeste, non posso starmene a guardare senza far niente!” Esplose la voce del Guru Nuvola Celeste, mentre la sua energia schizzava alle stelle. Una tempesta di vento iniziò a vorticargli intorno in tutte le direzioni.


La sua voce risuonava di una discreta aria autoritaria, come se le sue parole fossero leggi naturali dei Cieli e della Terra. Lì nel Bazar della Nuvola Celeste, le sue parole rappresentavano il potere dei Cieli, ed era lui a dettare legge!


Se diceva che eri in errore, allora eri in errore! Se diceva che avevi commesso un crimine, allora eri colpevole, che tu abbia o meno commesso quel crimine!


La sua voce riecheggiante aveva colmato di stupore tutti i coltivatori circostanti. Potevano percepire la sua aria autoritaria, mentre i coltivatori in magenta avevano espressioni sempre più eccitate.


I loro occhi erano pregni di ardore: quello era il loro Patriarca, che traboccava di un’aura autoritaria a prescindere da chi avesse davanti.


“Restituisci subito l'oggetto che hai rubato dal mio Bazar della Nuvola Celeste, arrenditi e ammetti le tue colpe. Poi chiama le autorità del tuo clan perchè vengano personalmente a prenderti e a portarti via. Questa è la tua unica opzione qui!” Il Guru Nuvola Celeste parlò freddo e autoritario come sempre, e la sua forza poteva decisamente sostenere quest'atteggiamento. In linea generale, era cauto in tutto, ma in occasione di situazioni del genere si comportava sempre in questo modo.


Non aveva importanza chi fosse effettivamente nel giusto o in errore. Fintanto che si restava nel suo territorio, era lui ad avere SEMPRE ragione!


Una delle ragioni per cui il Bazar della Nuvola Celeste era riuscito a sopravvivere così a lungo, e persino a prosperare, era a causa di questa combinazione di cautela e dispotismo. Dopotutto... erano pochi i gruppi di potere che sarebbero stati disposti a mettere il Guru Nuvola Celeste all'angolo per questioni di poca importanza. Sarebbe potuto entrare nel Reame del Dao in ogni momento, e questo rappresentava un enorme asso nella manica.


Inoltre, essendo in grado di entrare nel Reame del Dao tanto facilmente, significava che ogni gruppo potente avrebbe colto al volo la possibilità di reclutarlo, e questo era un altro asso nella manica.


Nonostante riconoscesse che Meng Hao fosse potente, era anche convinto che il suo potere avesse dei limiti. Quindi, continuava a guardarlo dall'alto in basso. Il suo Fratello Giovane era stato nello stadio avanzato del Reame Antico, ma la sua base di coltivazione era stata confusa. Se il Guru Nuvola Celeste lo avesse voluto, avrebbe potuto ucciderlo facilmente in qualsiasi momento.


La sua cascata di spada poteva non aver provocato alcun danno a Meng Hao, ma considerando i suoi anni di esperienza, era ancora certo di poterlo gestire. Dopotutto, era semplicemente il Principe Ereditario del Clan Fang, che non era una posizione particolarmente potente.


Anche se il titolo sembrava prestigioso, in realtà non faceva altro che rendere Meng Hao una figura di rappresentanza. Il Guru Nuvola Celeste non riusciva a credere che dopo la guerra sul Pianeta Vittoria Orientale, il Clan Fang, avendo sofferto così tante perdite, avrebbe permesso ad una faida familiare di esplodere solo a causa di un misero Principe Ereditario.


Semplicemente non credeva che Meng Hao fosse particolarmente importante. Anche se era il discepolo aggiunto delle Tre Grandi Società Daoiste, non poteva essere talmente importante da portare il Clan Fang al punto di offendere il Guru Nuvola Celeste in un modo che avrebbe causato conseguenze mortali.


Il Clan Fang sarà anche potuto essere un grande clan, ma considerando la posizione del Guru Nuvola Celeste, sapeva naturalmente che ogni setta o clan prendeva in considerazione gli interessi del gruppo, e non prendeva decisioni basate su un solo individuo.


Di fronte ad insulti o cedimenti, gli interessi del clan sarebbero stati messi davanti agli interessi del singolo.


La sua analisi era effettivamente corretta, e se questi eventi avessero avuto luogo prima che Meng Hao fosse stato nel Reame del Vortice del Vento, allora il Clan Fang si sarebbe presentato e avrebbe fatto una scenata, ma alla fine avrebbe risolto la situazione senza troppo rumore. Questo avrebbe salvato la faccia ad entrambe le parti. Alla fine, il medaglione sarebbe andato al Clan Fang, e il Bazar della Nuvola Celeste si sarebbe tenuto tutte le giade Immortali.


Il Guru Nuvola Celeste aveva già vissuto simili situazioni in passato, e il risultato era sempre stato lo stesso.


Sfortunatamente per lui, c'era una cosa che non aveva capito. E questa era... cosa significasse essere il vero Capo Clan di un Clan Onniceleste!


Vedere il Guru Nuvola Celeste comportarsi in modo così autoritario fece ridere Meng Hao sotto i baffi, poi i suoi occhi si accesero di una scintilla fredda, e gettò lo sguardo verso il portale del teletrasporto del Clan Fang. Era presidiato da sei membri del Clan, e tutti gli erano familiari, anche se non riusciva a ricordare i loro nomi.


Poteva sentire la tenue presenza del seme del Dao in ognuno di loro, nonostante in quasi tutti fosse molto vago. Soltanto in uno di loro il seme sembrava in qualche modo fiorire.


L'intero gruppo era scioccato. Avevano riconosciuto il loro Principe Ereditario al primo sguardo, e l'ostilità che sentivano correre tra lui e il Guru Nuvola Celeste li aveva lasciati scossi.


“Voi sei avete sentito cos'ha appena detto il Guru Nuvola Celeste, giusto?” Chiese Meng Hao, con fredda calma. “Riportate subito quest'informazione al clan. Chiedete al Partiarca Shoudao se è interessato o meno a conquistare il Bazar della Nuvola Celeste e nel cambiare il suo nome in Bazar del Clan Fang.” Le parole di Meng Hao erano effettivamente più autoritarie di quelle del Guru Nuvola Celeste. Inizialmente, aveva pianificato di visitare prima il Pianeta Paradiso Meridionale, e poi tornare al Clan Fang nel Pianeta Vittoria Orientale.


Tuttavia, considerando come si erano evoluti gli eventi, era venuto fuori un nuovo piano. Visto che aveva comunque pianificato di andare a porgere i suoi omaggi ai suoi genitori, supponeva che avrebbe potuto anche portare il Clan Fang con sé!


I suoi genitori non potevano lasciare il Pianeta Paradiso Meridionale, ma poteva comunque onorarli portando l'intero clan a porgere loro i propri saluti!


Come loro figlio, questo era... davvero un grande dono che poteva far loro!


Per mezzo del loro figlio, avrebbero ricevuto onore e gloria dall'intero clan!


I sei membri del Clan Fang si scambiarono delle occhiate, poi giunsero le mani e si inchinarono a Meng Hao. Tre di loro indietreggiarono e partirono per il Clan attraverso il portale di teletrasporto.


Il Guru Nuvola Celeste non fece nulla per fermarli. Fluttuava a mezz'aria, sorridendo freddo, aspettando l'arrivo dei membri più influenti del Clan. Nella sua mente, una volta che l'intero Clan Fang fosse stato trascinato nella questione, la situazione si sarebbe evoluta al punto che Meng Hao non sarebbe stato in grado di risolverla da solo.


Meng Hao guardò verso il Guru Nuvola Celeste, e i suoi occhi brillarono improvvisamente del desiderio di combattere. Con voce fredda e calma, disse: “Beh, mentre aspettiamo che arrivino, mi piacerebbe vedere come il Grande Cerchio del Reame Antico... compete con me in termini di potenza!”


Con voce altrettanto fredda, il Guru Nuvola Celeste gli rispose, “Che incivile da parte tua, ragazzo. Tu--”


Tuttavia, prima che potesse continuare, sbiancò mentre Meng Hao faceva un passo avanti.


Tutto iniziò a vibrare, e in tutte le direzioni si sentirono scricchiolii. La tempesta che vorticava intorno al Guru Nuvola Celeste immediatamente andò in frantumi. L'interferenza con le leggi naturali e le Essenze fecero distorcere l'aria attorno a lui.


In un battito di ciglia, Meng Hao apparve direttamente di fronte al Guru Nuvola Celeste, brillando di luce azzurra, e fece ondeggiare una mano, facendo così discendere numerose montagne Immortali.


La mente del Guru Nuvola Celeste tremò mentre sentiva una pressione incredibilmente minacciosa irradiarsi da Meng Hao. Senza esitazione, alzò la sua mano destra e la fece ondeggiare di fronte a sé. Subito apparvero attorno a lui tutte le sue Lampade dell'Anima, muovendosi in uno schema che sembrava la formazione di un incantesimo. Immediatamente iniziarono a ruotare, e lo schema esplose con il potere della legge naturale, trasformandosi in innumerevoli fili che sfrecciarono verso Meng Hao.


“Altera i Cieli, Trasforma la Terra. Tribolazione della Nuvola e del Vento!” ruggì. Mentre un boato esplodeva nell'aria, le montagne Immortali di Meng Hao crollarono in mille pezzi. Tuttavia, a questo punto, Meng Hao aveva già fatto un secondo passo e fatto ondeggiare il suo indice destro!


L'aria davanti a lui venne squarciata da un'enorme frattura, dalla quale si allungò una testa color del sangue. Non era altri che la Grande Magia del Demone di Sangue. Tuttavia questa volta non apparve solo una testa, ma un intero Demone di Sangue!


Questi aprì ulteriormente la spaccatura, facendone fuoriuscire una luce scarlatta. Poi il Demone di Sangue si gettò avanti, con le mani tese ad agguantare il Guru Nuvola Celeste.


L'espressione del Guru subito iniziò a tremolare di stupore.





