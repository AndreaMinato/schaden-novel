---
weight: 1162
title: Capitolo 1162 - Nuvola Celeste mette piede nel Dao!
pubDate: 2025-03-17T11:17:35.048Z
tags:
    - issth
---


Guru Nuvola Celeste non era l’unico ad essere scioccato. Tutti i coltivatori nel Bazaar Nuvola Celeste rimasero completamente scossi dalle parole di Fang Shoudao. Riuscirono a stento a credere a quello che avevano appena sentito.


Il titolo di Principe Ereditario era semplicemente quello, un titolo. Eppure, il Clan Fang sembrava pronto ad andare in guerra, inimicandosi persino qualcuno che poteva raggiungere il Reame Dao da un momento all’altro.


Andava completamente oltre ogni logica!


Persino gli altri Anziani del Clan Fang rimasero a bocca aperta.


“Patriarca, questo…” L’Anziano che aveva sgridato più duramente Meng Hao iniziò a parlare, la sua voce roca. Tuttavia, mentre le parole lasciavano la sua bocca, altri discepoli del Clan Fang si precipitarono nel portale di teletrasporto per portare la notizia al Clan Fang su Pianeta Vittoria Orientale.


“Anziano Shoudao, signore, che sta succedendo?” chiese il Guru Nuvola Celeste, la sua faccia vacillò. “Si è trattato solo di un malinteso. Non abbiamo già chiarito questo punto…?” Il suo cuore stava ora iniziando a martellargli nel petto; in verità non voleva essere forzato a provare l’avanzamento al Reame Dao. Dopotutto, rappresentava una questione critica di vita e di morte.


“L’unica cosa che è stata chiarita è il motivo per cui il Principe Ereditario del Clan Fang ti ha attaccato,” rispose immediatamente Fang Shoudao. “Quello che succederà adesso invece è che sarai punito per aver deciso di usare una forza letale per punire il Principe Ereditario!”


“Il Principe Ereditario del mio Clan Fang, Hao’er, ha un talento latente incredibile ed è impareggiabile nell’intero mondo. Lui è un qilin del Clan Fang e di tutti i membri delle generazioni successive, il mio preferito era suo nonno. Anche suo padre è a sua volta un ragazzo che apprezzo molto. Per quanto riguarda Meng Hao stesso, io rischierei la mia vita per lui, per proteggere un Prescelto del Clan Fang!”


“Lui è il nostro futuro Capo Clan!”


“Lui è il nostro futuro Patriarca!”


“Lui è la persona assolutamente più preziosa dell’intero clan! Senza la minima ombra di dubbio, lui è sicuramente e completamente a parere unanime il più caro di noi. Il più illustre, famoso ed importante tra di noi!” la voce orgogliosa di Fang Shoudao echeggiò in ogni direzione e dopo che gli altri membri del Clan Fang sentirono quelle parole rimasero con occhi e bocche completamente spalancati. Anche tutti gli altri coltivatori nell’area rimasero a guardare scioccati.


Persino Meng Hao si schiarì la gola. La sua faccia era leggermente arrossata, non per la timidezza, ma per vero e proprio imbarazzo…


“Chiunque osa provocarlo, provoca l’intero Clan Fang!” dichiarò Fang Shoudao. “Chiunque osa fargli del male, provocherà la reazione immediata del Clan Fang, anche se questo portasse ad una guerra di mutua distruzione!”


“Hao’er è assolutamente unico nel Clan Fang e le ore che compongono un giorno sono troppo poche per dimostrare l’affetto e la premura che proviamo per lui. Ragazzino Nuvola Celeste, non posso credere che hai davvero osato sgridare Hao’er, nonché diffamarlo! Ti ucciderò!” la sua voce riecheggiò in ogni direzione, riversandosi nelle orecchie di tutte le persone presenti, le quali stavano fissando sconvolte.


Virtualmente tutti quelli che stavano guardando ebbero l’impressione… che in realtà Fang Shoudao si stesse ingraziando Meng Hao. Che dicesse delle cose del genere in questa situazione era davvero strano…


Infatti, era ovvio che non stesse facendo questo discorso per il pubblico di coltivatori. Era ovvio che… stava parlando direttamente a Meng Hao.


Tuttavia, questo lasciò tutti quanti ancora più sconvolti di prima. Sentir provenire tali parole ingrazianti dalla bocca di Fang Shoudao, specialmente per il fatto che erano rivolte ad un membro della nuova generazione, rivelò una verità ancora più scioccante!


Il cuore del Guru Nuvole Celeste stava battendo forte e dalle parole di Fang Shoudao, poteva dire che c’era qualcosa di cui era all’oscuro. Ovviamente, la posizione di Meng Hao nel clan, eccedeva decisamente quella di un semplice Principe Ereditario. Lui era così importante che Fang Shoudao era disposto a lisciargli il pelo pubblicamente. Questo lasciò il Guru Nuvola Celeste completamente e profondamente scioccato.


“E tu!” continuò Fang Shoudao, girandosi e guardando arrabbiato l’Anziano che aveva precedentemente sgridato Meng Hao. “Come osi chiedere che il futuro Capo Clan, il futuro Patriarca, il corrente qilin immacolato del clan, il nostro impareggiabile Prescelto… si inchini a qualcuno!! Porti davvero il cognome Fang? Cacchio! Se avessi saputo che eri questo tipo di persona, non avrei trovato un’adorabile partner per tuo nonno tutti quegli anni fa! Se tuo padre non fosse nato, non dovrei averti davanti agli occhi ora, codardo senza spina dorsale che non sei altro!”


L’Anziano iniziò a tremare e la sua faccia divenne pallida. Era sul punto di offrire una spiegazione, quando tutto d’un tratto Fang Shoudao si rigirò verso Meng Hao il suo sguardo era gentile anche se alquanto strano. Sembrava eccitato, poi rise sonoramente e disse, “Hoe’er, come pensi che dovremmo punire questo bastardo?”


“Patriarca—”


Prima che Meng Hao potesse continuare però, Fang Shoudao lo guardò. “Non chiamarmi Patriarca,” disse. “Chiamami Bisnonno. Così è decisamente più cordiale.”


Meng Hao si schiarì la gola. “Bisnonno, lascia che me ne occupi io.”


Detto questo, ondeggiò un dito verso l’Anziano, facendo tremare all’istante il vecchio uomo. Anche se apparentemente non successe nulla, il seme Dao dentro l’uomo all’improvviso scomparve. Immediatamente, l’uomo sembrò invecchiare e la sua vitalità sembrò declinare.


Anche se la sua base di coltivazione non venne danneggiata, l’oscillazione del dito di Meng Hao aveva tagliato via il suo cammino verso l’Onniceleste!


Persino il vecchio uomo non riuscì a capire davvero cosa avesse perso. Tuttavia, in un Clan Onniceleste, l’azione che Meng Hao aveva appena intrapreso rappresentava il tipo di punizione più severa!


Il cuore di Fang Shoudao sussultò e poi prese un profondo respiro. Dopo aver osservato il vecchio uomo più da vicino, tutti i suoi precedenti dubbi svanirono e poi si girò a guardare Meng Hao con un’indescrivibile eccitazione.


In seguito scosse la sua manica, facendo tremare l’intero campo di asteroidi mentre emetteva dei raggi di luce che coprirono l’intera area, bloccandola completamente.


Allo stesso tempo, una luce iniziò ad innalzarsi dal portale di teletrasporto del Clan Fang mentre centinaia di figure iniziarono ad uscirne fuori. Erano i membri del Clan Fang. Era presente persino Fang Wei, insieme ai membri al Reame Antico delle vecchie generazioni.


“Spazzate via il Bazaar Nuvola Celeste!” disse Fang Shoudao, scuotendo la sua manica. I Cieli e la Terra tremarono e dei colori selvaggi illuminarono il cielo. Immediatamente, tutti i portali di teletrasporto sull’asteroide vennero sigillati, a prescindere da quale clan o setta appartenessero.


Ora era impossibile per chiunque si trovasse all’esterno dell’asteroide intervenire.


I coltivatori che non erano affiliati con il Bazaar Nuvola Celeste erano sconvolti, decisero di non fare nulla per opporsi al Clan Fang. Erano dei semplici passanti e a patto che non avessero fatto nulla per aiutare il Bazaar Nuvola Celeste, non sarebbero stati coinvolti.


Le facce dei coltivatori vestiti di magenta sbiancarono completamente. Fu difficile dire chi lo fece per primo, ma ad un certo punto iniziarono tutti a scappare. Tuttavia, i coltivatori del Clan Fang partirono immediatamente all’inseguimento, dei freddi sorrisi coprivano le loro facce.


“Arrendetevi e non vi uccideremo!” immediatamente si innalzarono delle voci minacciose dalla gente del Clan Fang, ogni cosa iniziò a tremare e il vuoto iniziò a vibrare. Sorprendentemente, una luce azzurra veniva emanata dai membri del Clan Fang. Anche se era lieve, tutti erano in grado di vederla, quella luce emanava una pressione che faceva tremare l’anima. Era come se… quel colore azzurro esigesse la più alta forma di rispetto!


Quando il Guru Nuvola Celeste vide quello che stava accadendo, la sua faccia sbiancò e iniziò ad indietreggiare. Tuttavia, mentre lo faceva, Feng Shoudao sbuffò con freddezza e si preparò all’attacco. Però, Meng Hao si mosse per primo.


“Bisnonno, lascialo a me,” disse, la sua voce echeggiò nei dintorni. Poi si lanciò in avanti e ricominciò a combattere con il Guru Nuvola Celeste. In pochi attimi di respiro, i due si erano già scambiati un centinaio di mosse, cosa che fece echeggiare suoni rimbombanti in ogni direzione. Meng Hao eseguì un incantesimo con la sua mano destra, rilasciando l’Essenza della Fiamma Divina, la quale divenne un mare di fiamme che investì le Lampade dell’Anima e gli oggetti magici del Guru Nuvola Celeste.


Il tesoro Antico del Guru venne poi colpito dalla luce azzurra proveniente da Meng Hao ed in seguito tremò e si incrinò. Meng Hao caricò in avanti eruttando con il Pugno dello Sterminio degli Dei.


Apparvero dei colori selvaggi ed il vento iniziò ad ululare. Tutti gli altri coltivatori nel mezzo dei loro combattimenti iniziarono a tremare e quando voltarono il loro sguardo rimasero a bocca aperta.


Era come se tutta l’energia dei Cieli e della Terra nell’area stesse venendo risucchiata all’interno del pugno di Meng Hao. Mentre il pugno discendeva, sembrava che il volere stesso dei Cieli stesse discendendo sulla terra.


A prescindere da quello che il Guru Nuvola Celeste fece per opporsi, tutto era vano. Gli oggetti magici contenuti nelle sue Lampade dell’Anima vennero distrutti trasformandosi poi in cenere ed il suo elmetto venne fatto a pezzi. In seguito venne lanciato all’indietro e del sangue schizzò fuori dalla sua bocca, il suo corpo era stato polverizzato per metà.


Quando Fang Tongtian vide la scena, i suoi occhi si spalancarono. Fang Shoudao invece, aveva una strana luce negli occhi. Anche se aveva capito la maggior parte di quello che era successo e si era preparato ad un risultato del genere, vedere Meng Hao che brandiva una forza del genere era lo stesso scioccante.


“Clan Fang, mi stai forzando la mano!” ruggì il Guru Nuvola Celeste. Guardandosi intorno, vide che la maggior parte dei discepoli del suo Bazaar Nuvola Celeste si era arresa, aveva essenzialmente perso il controllo. Altri membri del Clan Fang si stavano riversando fuori dal portale di teletrasporto. Guru Nuvola Celeste iniziò a ridere amaramente, persino con follia. A questo punto, si rese conto di aver offeso qualcuno che non avrebbe dovuto offendere. Il rimpianto era inutile, quindi ruggì e senza altra esitazione, puntò il suo dito in alto verso i Cieli.


“Dao!” ruggì. Era una singola parola, ma quando abbandonò la sua bocca, ogni cosa iniziò a tremare violentemente. Un’incredibile energia dei Cieli e della Terra iniziò a discendere, mentre al contempo vorticava intorno a lui, andando a creare una forza che spinse via Meng Hao. Rendendogli impossibile avvicinarsi.


Tutti quelli vicini al Guru Nuvola Celeste iniziarono a tremare a causa dell’incredibile pressione, proveniente dal cielo stellato, che spingeva verso il basso.


Fang Shoudao si avvicinò a Meng Hao, guardò verso il Guru Nuvola Celeste e poi lentamente iniziò a spiegare: “Guarda attentamente. Questo è quello che accade quando si mette piede nel Dao. L’ho spinto fino a questo punto per darti l’occasione di vederlo con i tuoi stessi occhi. Quando arriverà il tuo momento, questa esperienza si dimostrerà alquanto utile. Il tuo futuro è legato a quello dell’intero clan!”


“Dao!” ruggì di nuovo il Guru. Dei suoni rimbombanti riecheggiarono e la pressione che discendeva dall’alto si fece più intensa. Il vuoto vibrò e delle increspature si diffusero in ogni direzione. Vari strati di leggi naturali divennero visibili, come anche numerose Essenze.


Dei raggi di luce provenienti da Guru Nuvola Celeste vennero sparati verso l’alto, salivano sempre più in alto, diventando sempre più numerosi e scintillanti…


L’energia del Guru Nuvola Celeste si innalzò e la pressione dei Cieli e della Terra si fece più forte. Da questo momento, era come se lui solo fosse al centro dell’attenzione dell’intero cielo stellato. Al momento, nemmeno Fang Shoudao avrebbe potuto provare a combatterlo.


Ogni volta che qualcuno al picco del Reame Antico mette piede nel Dao, diventa essenzialmente invincibile. Allo stesso tempo, l’interessato non poteva fare nulla per fermare il processo: ogni tentativo poteva influenzare le sue probabilità di successo!


Il fallimento… non poteva essere accettato!


“E’ difficile dire se ci riuscirà o meno…” disse Fang Shoudao con un sospiro. “Raggiungere il Dao è molto difficile.”


Gli occhi di Meng Hao brillavano mentre osservava il Guru Nuvola Celeste. Era come se stesse guardando sé stesso nel futuro, mentre cercava di raggiungere il Dao.


“Dao!!” l’ultimo urlo del Guru Nuvola Celeste fece tremare ed increspare il cielo stellato, mentre contemporaneamente si andava a formare un enorme vortice. All’interno di quel vortice crepitavano innumerevoli fulmini e appena oltre c’era quello che sembrava un sentiero.


Era impossibile dire con esattezza dove conducesse quel sentiero…


“Quello è il Dao, oltre che… un sentiero[1]!” mentre la voce di Fang Shoudao echeggiava, il Guru Nuvola Celeste si lanciò in avanti, giocandosi il tutto per tutto mentre faceva carica verso il vortice e metteva piede sul sentiero.




1:(nota del traduttore inglese) Non dimenticate che il carattere “Dao” significa anche “strada” o “via”.
                                





