---
weight: 1163
title: Capitolo 1163 - Non riuscendo ad entrare nel Dao!
pubDate: 2025-03-17T11:17:35.048Z
tags:
    - issth
---


Un lampo di concentrazione apparve negli occhi di Meng Hao quando guardò quello che era appena successo. Il cammino del Dao era una giuntura critica quando si passava dal Reame Antico al Reame del Dao. Nonostante tutte le sue esperienze di coltivazione, Meng Hao non aveva mai visto nessuno entrare nel Dao prima di allora.


Il Guru Nuvola Celeste aveva offeso qualcuno che non avrebbe dovuto offendere e ora non aveva scelta se non quella di intraprendere quel cammino.


Quella era la sua unica occasione di uscire vivo da quella situazione.


Il Cielo e la Terra tuonarono e la volta celeste tremò. La maggior parte dei coltivatori vestiti di rosso nel Bazaar Nuvola Celeste avevano deciso di arrendersi. Quelli che non l’avevano fatto vennero facilmente spazzati via dal Clan Fang. A quel punto il Bazaar della Nuvola Celeste era davvero diventato il Bazaar del Clan Fang.


Il Guru Nuvola Celeste stesso era l’unico sopravvissuto. Stava ora caricando verso il vortice alla massima velocità. Ad ogni modo, mentre si avvicinava, molti fulmini si unirono e si lanciarono contro di lui.


Era una vista magnifica. Quando le saette ricaddero a terra riecheggiarono i fragori dei tuoni.


Guardando attentamente si sarebbero visti i contorni delle persone dentro alle saette.


Anche se era impossibile vederle chiaramente, erano talmente imponenti…  che le pupille di Meng Hao si restrinsero nel momento in cui le vide.


Risuonò un boato e il Guru Nuvola Celeste sussultò mentre il sangue spruzzava dalla sua bocca.Comunque si trovava in uno strano stato al momento; le leggi naturali e le Essenze vorticavano intorno a lui. Urlò quando si schiantò contro i fulmini e cercò di entrare nel vortice.


Sapeva che farlo sarebbe stato il primo compito da eseguire per entrare nel Dao.


Anche se dopo aver fatto una cosa del genere sarebbero insorti pericoli peggiori, fare quel primo passo gli avrebbe permesso di fare il secondo.


“Se riuscirò ad entrare con successo nel Dao, allora userò il potere del Reame del Dao per andarmene da questo posto! Mi unirò al Clan Ji e dopo la mia inimicizia con il Clan Fang sarà irreconciliabile! Se fallirò, non riuscirò a fuggire. Per questo rimarrò qui e ucciderò quanti membri potrò del Clan Fang. Mi assicurerò di seppellirli insieme a me!” Il piano del Guru Nuvola Celeste era stato preparato. Al momento, scelse di non riflettere sul perché gli eventi fossero andati in quella direzione, e nemmeno considerò che erano state le sue stesse azioni a causare quella serie di avvenimenti.


C’era solo una cosa nella sua mente!


Uccidere Meng Hao!


Tutto il suo rancore era concentrato completamente su Meng Hao e, che riuscisse o meno ad entrare nel Dao, il suo unico desiderio era quello di riuscire ad ucciderlo, prima di morire.
Urlò mentre viaggiava verso il vortice. Le esplosioni risuonarono nell’aria insieme ai fulmini.
La velocità della carica si allentò gradualmente.


L’espressione di Meng Hao era la stessa di sempre mentre stava fermo nella distanza, guardando la scena pensieroso.


Fang Shoudao gli stava a fianco con occhi concentrati sul vortice nel vuoto.


“Il Guru Nuvola Celeste è pronto per entrare nel Dao da anni ormai, “disse mentre guardava il Guru Nuvola Celeste avvicinarsi al vortice. “Semplicemente non ha mai osato fare il primo passo. Piuttosto, ha usato la sua situazione come una forma di protezione… Forse si potrebbe dire che lo stia aiutando a fare quel primo passo. Ovviamente, ci sono un totale di nove tribolazioni quando si entra nel Dao. Questa è a malapena la prima tribolazione, la Tribolazione del Fulmine.”


Il Guru Nuvola Celeste era ricoperto di sangue, e la sua aura si era indebolita. Comunque la sensazione che traspariva era che stesse per esplodere di potere, al limite della morte.


Ruggì e, incredibilmente, intorno a lui si formarono degli strati di nebbia, che si alternavano a pioggia. Quelle erano… le sue Essenze!


Per quanto riguarda quali Essenze fossero, nessuno poteva saperlo siccome erano ancora nel processo di preparazione. Comunque, se il Guru Nuvola Celeste fosse entrato nel vortice e avesse percorso il cammino fino alla fine, allora le sue Essenze avrebbero preso interamente forma.
Quanto a lungo si poteva percorrere un cammino e in quale Reame si sarebbe finiti dipendeva solo da quante Essenze si possedevano.


Ovviamente, più uno camminava e più alte sarebbero state le chances di fallimento.


Riecheggiò un’esplosione e il sangue spruzzò dalla bocca del Guru Nuvola Celeste. In quel momento critico eseguì un incantesimo a due mani e le premette contro la propria fronte.


Immediatamente la sua base di coltivazione eruttò e lui crebbe rapidamente finché non diventò alto una dozzina di metri. Poi si lanciò in avanti verso il vortice. Caddero altri fulmini e mentre si scontravano contro di lui, iniziò a rimpicciolirsi di nuovo alla sua stazza normale.


Presto si ritrovò a soli trenta metri del vortice, ed era già tornato alla sua altezza normale.


I suoi occhi brillarono di pazzia. Ruggendo, diede il tutto per tutto, senza trattenersi mentre si lanciava in avanti. Comunque, nell’istante in cui mise piede nel vortice, ne uscì un’esplosione di nebbia che si trasformò in una picca che si spinse verso il Guru Nuvola Celeste.


A malapena lo punse, ma la cosa lo fece gridare di dolore mentre barcollava all’indietro.


“NOO!!” discesero diversi fulmini mentre andava all’indietro, e lo inondarono completamente.


Fang Shoudao scosse la testa. “La seconda tribolazione sta arrivando, la Tribolazione dell’Arma. Questo Guru Nuvola Celeste... ha un cuore del Dao instabile. Le sue essenze non sono converse e il suo volere è instabile. E’ improbabile che riesca a superare la Tribolazione dell’Arma.” Il Guru Nuvola Celeste urlò mentre la picca di nebbia continuava ad inseguirlo. I Cieli tremarono e il Guru Nuvola Celeste iniziò a ridere con amarezza mentre controbatteva disperatamente. Allo stesso tempo, altra nebbia uscì dal vortice.


Questa volta, la nebbia andò a formare otto armi appuntite: una sciabola, una lancia, un’alabarda, un’ascia, un’accetta, un uncino e un tridente. Non appena apparvero si unirono alla picca trasformandosi in nove raggi di luce che si lanciarono verso il Guru Nuvola Celeste.


A quel punto i coltivatori circostanti stavano giungendo alla stessa conclusione: il Guru Nuvola Celeste… non ce l’avrebbe fatta.


“Mi rifiuto di accettarlo!” gridò, combattendo con tutte le sue forze. Si rifiutava di ritirarsi nonostante il sangue stesse colando dalla sua bocca. Con ogni ferita che gli veniva inflitta, una parte della nebbia di legge naturale e di Essenza che lo circondava si fondeva con il suo corpo, facendogli recuperare le forze.
Comunque… quella ripresa divorava tutte le forze della legge naturale e dell’Essenza, indebolendole gradualmente e dissipandole.


La loro completa scomparsa avrebbe indicato che il suo tentativo di entrare nel Dao era fallito!


“La terza tribolazione sta arrivando…” disse Fang Shoudao guardando nel vortice.


Quasi nello stesso momento in cui parlò si avvertirono una serie di boati dentro al vortice e apparvero quattro figure.


Ognuna di queste figure indossava un’armatura nera. Era impossibile vedere bene i loro volti ma tutti loro emanavano un’indescrivibile aura omicida che fece brillare di sconcerto gli occhi degli spettatori.


“I Generali di Guerra della Montagna e del Mare!” mormorò Fang Shoudao con occhi che brillavano di fervore.


Mentre Meng Hao guardava le altre figure, improvvisamente, la magia della Maledizione del Sigillo del Demone si risvegliò dentro di lui.


“La Maledizione della Vita e della Morte?” pensò. Non appena notò la connessione, le quattro figure si voltarono verso di lui. Nei loro elmi, i loro occhi brillarono improvvisamente di una strana luce.


Quando i loro sguardi si incontrarono, la mente di Meng Hao tremò. Di colpo non era più solo la magia della Maledizione del Sigillo del Demone ad essersi risvegliata dentro di lui, ma anche il sangue dell’Eccelso dentro il suo Frutto del Nirvana ne venne affetto.


Gradualmente realizzò che c’era una strana connessione tra lui e quelle quattro figure!


“E’ quasi come se... io possa controllarli!” mormorò, scosso.


“Cosa hai appena detto?” chiese Fang Shoudao guardandolo negli occhi.


Nello stesso momento il Guru Nuvola Celeste rise sonoramente, una risata piena di disperazione e pazzia. A quel punto aveva realizzato di non potere vincere.


Entrare nel Dao era una cosa molto difficile. Per qualunque coltivatore del grande cierchio del Reame Antico era un test mortale che superava di gran lunga le prime sfide di spegnimento delle lampade.


Il Reame Antico era un posto terrificante per qualunque coltivatore. Dopo aver raggiunto quel Reame si affrontavano una crisi mortale dopo l’altra. L’unico modo per liberarsi di quell’esistenza era entrare con successo nel Reame del Dao.


“Meng Hao, tutto questo è colpa tua!” si inalberò il Guru Nuvola Celeste. La sua risata amara era intinta di ancora più pazzia di prima, e i suoi occhi erano rossi e brillanti. In quel momento, scelse quello che scelgono di fare tutte le persone che non riescono ad entrare nel Dao.


Invece di continuare a provare senza alcuna speranza, risucchiò nel suo corpo i resti delle sue leggi naturali e delle Essenze, formando così la sua forza vitale nel Reame dello Pseudo Dao!
Chiunque non riuscisse ad entrare nel Dao e diventasse un coltivatore dello Pseudo Dao avrebbe limitato severamente la propria longevità, che generalmente era collegata al numero di leggi naturali ed Essenze rimaste dopo il fallimento.


Più se ne avevano e più a lungo si sarebbe vissuti. Se se ne avevano troppo poche… allora il numero di anni che rimanevano si poteva contare su una mano sola.


Ridendo amaramente il Guru Nuvola Celeste risucchiò la sua aura di passaggio spingendola nuovamente nel suo corpo insieme alla nebbia circostante della legge naturale e dell’Essenza.
Mentre ritirava l’aura, le nove armi di nebbia si fermarono sul posto, terminando il loro attacco.
Il corpo del Guru Nuvola Celeste emise una serie di rumori gutturali mentre le leggi naturali e le Essenze si fondevano con lui. Poi, il suo potere eruttò superando il grande cerchio del Reame Antico e raggiungendo…. Il Reame dello Pseudo Dao.


Era ora in un Reame che era ancora ad un passo dal Reame del Dao, eppure superava di gran lunga la cerchia del Reame Antico. Dopo tutto aveva ancora delle leggi naturali e delle Essenze.
Anche se erano incomplete, erano comunque incredibili al punto che anche una singola essenza degli esperti del Reame del Dao avrebbero incontrato delle difficoltà a combatterlo. Dopo tutto gli esperti dello Pseudo Dao erano persone che vivevano senza speranza e discendevano nella pazzia.


Sapevano esattamente quando sarebbero morti, così come tutti quelli intorno a loro, e per questo erano pazzi!


Una risata amara riecheggiò quando il corpo del Guru Nuvola Celeste tremò e la sua aura mutò.


La sua forza vitale scomparve e venne rapidamente circondato da un’aura di morte!


La sua longevità venne consumata dalle leggi naturali e dalle Essenze. Assumendo che non avrebbe usato delle abilità divine pericolose o che non avrebbe iniziato dei combattimenti, avrebbe vissuto al massimo per un centinaio di anni.


Una volta passati quegli anni… sarebbe morto nell’anima e nel corpo senza che in questo mondo rimanesse un minimo stralcio della sua esistenza.


Per i mortali un centinaio di anni era una vita intera ma per i coltivatori cento anni passavano molto in fretta.


Ovviamente, se avesse finito per combattere in battaglia, il suo tempo si sarebbe accorciato ancora più rapidamente.


“Una longevità limitata! Questa ostilità deve essere vendicata! Questo torto va ricambiato!” il Guru Nuvola Celeste rise. Era una risata più brutta che lagnosa. I suoi occhi si ingrandirono e l’aura di morte che lo circondava divenne ancora più forte. La pazzia riempiva il suo sguardo mentre una risata sconvolta riecheggiò in ogni direzione. Si allargarono ovunque delle increspature.


L’energia del Guru Nuvola Celeste era ora più alta di quanto non lo fosse stata in tutta la sua vita.
“Meng Hao!” pianse con cattiveria, guardando verso Meng Hao con un infinito intento omicida.
                                


                                



