---
weight: 1166
title: Capitolo 1166 - Padre, Madre, Hao è tornato a casa!
pubDate: 2025-03-17T11:17:35.048Z
tags:
    - issth
---


Quando Meng Hao se n’era andato era un coltivatore del Reame dello Spirito, portato via dal padre di Fang Xi. Allora era uno straniero senza alcuna reputazione, qualcuno che il Clan Fang notava a malapena. Nemmeno la Nona Montagna e il Nono Mare gli davano molto credito.


A quel tempo solo a poche persone importava che vivesse o meno.


Se n’era andato silenziosamente e i suoi genitori erano parsi tristi.


Mentre lasciava il Pianeta Paradiso Meridionale si era detto qualcosa…


“Un giorno tornerò e renderò mamma e papà fieri di me!”


Quel giorno era finalmente arrivato!


La sua base di coltivazione non era più nel Reame dello Spirito. Piuttosto era al punto in cui sarebbe riuscita a scuotere il terrificante livello dello Pseudo Dao. Persino i potenti esperti della generazione Anziana avrebbero dovuto prenderlo sul serio e trattarlo con il rispetto dovuto ad un membro della loro generazione.


Non era più uno straniero senza una reputazione. Meng Hao era così famoso che il suo nome spuntava in quasi ogni conversazione della Nona Montagna e del Nono Mare. Dopo tutto era anche il Principe Ereditario Fang Hao!


Nessuno poteva permettersi di essere irrispettoso nei suoi confronti: non la Nona Montagna e il Nono Mare, non l’Eccelsa del Sogno Marino, non la Sfera della Montagna e del Mare!


Era tornato indietro non da solo ma piuttosto con una scorta di esperti del Clan Fang, tutti lì per portare i loro saluti e il loro rispetto.


Meng Hao volteggiò nella volta celeste, guardando in direzione del Pianeta Paradiso Meridionale e pensando a molte cose.


Alla fine gridò a gran voce: “Padre, madre, Hao è tornato a casa!” Mentre la sua voce risuonava, tutti i coltivatori nelle sette e nei clan del Pianeta Paradiso Merdiaionale tremarono. Potevano percepire una forte pressione pesare su di loro dal cielo, e anche se non potevano vedere chiaramente cosa c’era là fuori, avvertirono una sensazione di soffocamento.


Era come se innumerevoli esseri si trovassero sopra di loro spingendo Cielo e Terra al punto di crollare.


Nel Grande Tang delle Terre Orientali, in una piccola città controllata dal Clan Fang, c’era una Torre Tang. Era lì che Fang Xiufeng e Meng Li andavano spesso per guardare la volta celeste e osservare i loro figli. Era lì che avevano osservato Meng Hao raggiungere la gloria sul Pianeta Vittoria Orientale, qualcosa che li aveva riempiti di gioia, anticipazione e… speranza.


“Hai sentito?” chiese Meng Li, fremendo leggermente. Guardò verso suo marito che sembrava più cupo del solito eppure allo stesso tempo raggiante di gioia.


“Ho sentito”, disse Fang Xiufeng con estrema calma mentre restava lì. “Voi donne siete troppo suscettibili. Sai quanto sono saggio, quindi questo non è nulla di inaspettato. E’ solo una grande folla, no? Perché il ragazzo deve essere così appariscente? Che frastuono!” mentre si stirava i vestiti, Meng Li lo guardò, chiaramente poco contenta del suo comportamento.


“Oh, sta zitto,” disse. “Non dirmi che non sei contento che tuo figlio abbia portato il tuo intero clan con sé! Smettila di fingere che non ti importi, pensi che non lo sappia?” I due emersero dalla loro casa e volarono nel cielo.


“Donne,” mormorò freddamente Fang Xiufeng, ignorando le parole della moglie. Avevano a malapena iniziato a volare in aria quando Fang Xiufeng parlò d’impulso: “Aspetta, sono vestito bene?” Guardò i suoi indumenti stirati un’ultima volta.


“Stiamo solo andando a dare il benvenuto a qualche Anziano e ai Patriarchi, giusto?” disse Meng Li. “Non sei forse il primo Prescelto dell’ultima generazione del Clan Fang? Non hai appena detto di essere un saggio? Perché sei così nervoso, improvvisamente?”


“Chi ha detto che sono nervoso?” ribatté Fang Xiufeng, tossendo con la gola secca. “Sono stato il miglior combattente per anni, non divento nervoso per nulla. Mi stavo solo chiedendo se devo sembrare più elegante per il bene di Hao, ora che è tornato. Più sembro giovane e meglio è.”


Meng Li si coprì la bocca mentre rideva. La sua risata imbarazzò ulteriormente Fang Xiufeng: a dire la verità era proprio come aveva detto sua moglie. Anche se aveva mantenuto una calma esteriore, dentro stava ribollendo di nervosismo ed eccitazione.


Il Clan Fang era la sua famiglia e nonostante avesse voluto essere lasciato sul Pianeta Paradiso Meridionale per il bene di Meng Hao, non aveva mai dimenticato di essere parte di loro. Non una sola volta.


Per quello, vedere praticamente l’intero clan lì a portargli rispetto era incredibilmente commovente.


I genitori di Meng Hao si trasformarono in due raggi di luce che si lanciarono nella volta celeste fuori dal Pianeta Paradiso Meridionale, che era al confine tra questo e il resto della Nona Montagna e del Nono Mare. Era il punto più lontano che potevano raggiungere e non appena arrivarono, Fang Xiufeng guardò Meng Hao e i due Patriarchi che stavano dietro di lui, insieme a tutti gli altri membri del clan.


Fang Xiufeng non poté mantenere oltre la sua compostezza. Il suo volto arrossì mentre univa le mani e si inchinava. Comunque, Meng Hao si affrettò ad avanzare per impedirglielo, poi si inchinò di fronte a lui.


“Hao porta i suoi rispetti a suo padre e a sua madre!” disse. Proprio quando la sua voce riecheggiò forte, tutti i coltivatori del Clan Fang compresi i membri della diretta linea di sangue, unirono le mani e si inchinarono profondamente.


“Ti portiamo i nostri saluti, Capo del Clan!”


Quando le voci riecheggiarono in ogni direzione, Fang Xiufeng li guardò con sconcerto. Guardò Meng Hao e poi tutte le facce familiari dietro di lui. Alla fine il suo sguardo si posò su Fang Shoudao.


“Patriarca… questo…”


“Xiufeng, stai offrendo un grandissimo servizio rimanendo qui di guardia al Pianeta Paradiso Meridionale. Inoltre hai dato molti altri contributi a questo clan. Ho già discusso di questa faccenda con i capi del clan e, da qui in poi, sarai il Capo del Clan del Clan Fang!” Fang Shoudao lanciò un’occhiata penetrante a Fang Xiufeng e la sua espressione era cupa mentre si inchinava.


“Fang Shoudao offre il suo saluto al Capo del Clan!”


“Fang Yanxu offre i suoi saluti al Capo del Clan!” Non appena i due Patriarchi si inchinarono, i membri della linea diretta di sangue abbassarono le loro teste e fecero lo stesso.


“Salute, Capo del Clan!”


“Salute, Capo del Clan!”


Le loro voci riecheggiarono come tuoni, facendo tremare la volta celeste e diffondendo increspature in tutto il vuoto. Il coro di un milione di voci poteva avvertirsi in tutte le terre del Pianeta Paradiso Meridionale.


Fang Xiufeng stava tremando e Meng Li rimase a bocca aperta. Meng Hao si alzò finalmente in piedi e si avvicinò a suo padre e a sua madre. Guardò sua madre per un momento e poi le diede un forte abbraccio.


“Hao, questo…” Meng Li era scioccata da tutto quello che stava accadendo e guardò Meng Hao curiosa, incapace di comprendere ogni cosa. Prima, sia lei che suo marito avevano dato per scontato che il clan fosse venuto a portare rispetto come semplice formalità, una dimostrazione di rispetto come dono del clan.


Comunque, nonostante avessero immaginato che ci fosse un’altra ragione per quella visita, nessuno di loro avrebbe mai immaginato che Fang Xiufeng fosse stato nominato Capo del Clan!
“Mamma” disse Meng Hao sorridendo. “Sono il Principe Ereditario del Clan Fang. E’ naturale che papà sia il Capo del Clan. Non avrei accettato nessun altro se non lui.” Anche se le sue parole sembravano tranquille, in verità portavano una certa arroganza che solo pochi avrebbero notato.


Gli occhi di Fang Xiufeng brillarono intensamente e guardò Meng Hao con espressione cupa.


Le sue labbra si mossero leggermente e trasmise mentalmente delle domande a Meng Hao.


Meng Hao non nascose nulla. Rispose brevemente con una descrizione dei Clan Onnicelesti e dei semi del Dao, dopodiché Danf Xiufeng tremò.


“Così il cosiddetto seme del Dao…” mormorò Fang Xiufeng. Aveva realizzato poco prima che la sua energia era cambiata notevolmente, ma era qualcosa che aveva fatto fatica a credere. Gli sembrava assolutamente assurdo, ma ora che sapeva sia le cause che gli effetti, Fang Xiufeng aveva realizzato improvvisamente che era proprio come aveva detto Meng Hao. Oltre a lui stesso… Meng Hao non avrebbe mai approvato che qualcun’altro diventasse Capo del Clan.


Era un’area su cui Fang Shoudao e Fang Yanxu avevano avuto delle preoccupazioni.


“Molte grazie, Patriarchi Shoudao e Yanxu. Siccome il clan desidera che io diventi Capo del Clan, allora… farò qualunque cosa in mio potere per vivere all’altezza di questo desiderio.” Fang Xiufeng non rifiutò. Improvvisamente la sua energia divenne ancora più stupefacente. I suoi occhi brillarono di una luce brillante e mentre si guardava intorno per osservare i membri del Clan Fang, la sua base di coltivazione eruttò di potere.


In un battito di ciglia si trasformò in una tempesta che scosse l’intera volta celeste, facendo tremare i cuori di tutti. Allo stesso tempo apparvero intorno a lui le Lampade dell’Anima, rivelando immediatamente che la sua base di coltivazione era nella grande cerchia del Reame Antico.


Non sembrava affatto meno potente del Guru Nuvola Celeste. La ragione principale per cui sperava di evitare una fine simile alla sua non era tanto la paura di morire. No, voleva vivere il più a lungo possibile, così da poter impaurire i cuori di ogni nemico di suo figlio e di sua figlia.


Mentre la sua energia aumentava i membri del clan che prima erano stati esitanti ad accettare quei nuovi sviluppi avvertirono quanto fosse realmente potente Fang Xiufeng.


Inoltre, Fang Xiufeng era un coltivatore della spada. I coltivatori della spada erano potenti di natura, quindi questo, unito alla sua base di coltivazione, lo rendeva abbastanza potente per combattere contro esperto dello Pseudo Dao!


Ancora più scioccante era il fatto che le leggi naturali e le Essenze stessero vorticando intorno a lui. Nonostante potesse sembrare che non avesse praticato la coltivazione sul Pianeta Paradiso Meridionale, la verità era che la pratica esteriore della sua coltivazione era ormai cessata da tempo, e veniva praticata solo interiormente.


Il fulcro non era più il suo corpo fisico ma il suo cuore.


Fino a quel giorno non aveva mai rivelato a nessuno quanto fosse scioccante ed esteso il suo potere.


Gli occhi di Meng Hao luccicarono e improvvisamente mosse un dito. Nessuno se non Fang Shoudao fu in grado di notare il significato di quell’atto apparentemente casuale.


.
Non appena il dito di Meng Hao si mosse in aria, il seme del Dao dentro Fang Xiufeng esplose improvvisamente di potere. La luce azzurra che esisteva già dentro di lui divenne sempre più accecante, finchè non si trasformò in un lampo che arrivò fino alla volta celeste.


Non appena ciò accadde, l’energia di Fang Xiufeng divenne ancora più potente. Degli strani colori lampeggiarono e tutto il Pianeta Paradiso Meridionale tremò.


Incredibilmente, la forza dell’Immortale Onniceleste si era risvegliata in Fang Xiufeng!


Grazie a quello, la luce azzurra in lui si fece sempre più intensa. La sua base di coltivazione ruotò e il suo sangue iniziò a ribollire. Allo stesso tempo un volere imperiale brillò nei suoi occhi.


Quando i membri del Clan Fang lo videro, ne rimasero completamente scioccati.


Per quanto riguardava Fang Shoudao, i suoi occhi brillarono di una strana luce, e di eccitazione. Apparentemente, grazie alla forza della linea di sangue, il risveglio iniziale dell’Immortale Onniceleste dentro a Fang Xiufeng aveva fatto sì che la luce azzurra brillasse anche dagli altri membri del Clan Fang.


La volta celeste tremò e le terre pure. Era come se l’intera Nona Montagna e Nono Mare fosse stata scossa. Anche la Sfera della Montagna e del Mare tremò. A quanto pareva… stavano tutti assistendo all’ascesa del Clan Onniceleste!




                                


                                



