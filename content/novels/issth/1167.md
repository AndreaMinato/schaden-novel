---
weight: 1167
title: Capitolo 1167 - Torna qui, Meng Hao!
pubDate: 2025-03-17T11:17:35.049Z
tags:
    - issth
---


In tutto il Pianeta Paradiso Meridionale si potevano notare lanterne decorative e striscioni dai colori brillanti. I membri del Clan Fang erano volati giù dal cielo stellato per dirigersi verso i vari distretti del Grande Tang delle Terre Orientali, dove avevano usato vari poteri magici per innalzare enormi sale di templi e altari.


Nel corso di un mese intero avevano trasformato il Grande Tang in un complesso architettonico adatto ad ospitare il Capo Clan del Clan Fang. Avevano persino creato numerose grotte degli Immortali per la pratica della coltivazione per i coltivatori provenienti da fuori il Paradiso Meridionale.


Il Grande Tang delle Terre Meridionali era il luogo in cui si sarebbe tenuta l'importante cerimonia in cui sarebbe stato nominato il Capo Clan.


Inoltre, visto che Fang Xiufeng sarebbe rimasto sul Pianeta Paradiso Meridionale dopo la sua incoronazione, sarebbe diventato il secondo pianeta del Clan Fang. Era superfluo sottolineare che fosse diventato un luogo molto importante per il Clan Fang.


Fang Shoudao immediatamente ordinò che tutti i membri disponibili del clan partecipassero al restauro del Pianeta. Nel frattempo erano stati predisposti numerosi portali di teletrasporto, direttamente connessi all'enorme portale sul Pianeta Vittoria Orientale.


Si potrebbe affermare che il Pianeta Paradiso Meridionale stava venendo completamente trasformato. Non era stato mobilitato soltanto il Grande Tang delle Terre Orientali, ma anche le altre terre erano state coinvolte nel grande cambiamento, comprese le Distese del Nord, il Dominio Meridionale e il Deserto Occidentale.


In breve, l'intero pianeta era divenuto parte essenziale del Clan Fang. Nessuno poteva dissentire da quest'affermazione in quanto... una volta che Fang Xiufeng fosse diventato ufficialmente il Capo Clan, questi avrebbe tenuto d'occhio il Pianeta Paradiso Meridionale. Questo a sua volta significava che anche il Clan Fang lo avrebbe tenuto d'occhio.


Numerosi incredibili cambiamenti avevano iniziato ad avere luogo nei quattro grandi continenti del Pianeta, specialmente nel Dominio Meridionale, che grazie al suo legame con Meng Hao, alla fine sarebbe diventato secondo per importanza solo alle Terre Orientali, ed ai coltivatori del luogo sarebbe stata fornita un'assistenza speciale, sia in termini di coltivazione che in vari altri modi. Dopotutto, nonostante la maggior parte delle sette avesse legami con i grandi poteri fuori nella Nona Montagna e Nono Mare, nel Dominio Meridionale, Meng Hao aveva occupato la posizione più alta!


Per i coltivatori del Dominio Meridionale, Meng Hao era più di ispirazione delle proprie stesse sette!


Per quanto riguardava la Setta del Demone di Sangue, quello era il luogo in cui Meng Hao e Xu Qing si erano sposati: Meng Hao aveva espresso il desiderio che le aree circostanti restassero invariate, e quindi erano rimaste tali.


Sempre più membri del Clan Fang stavano giungendo sul Pianeta Paradiso Meridionale, rendendo così i cieli costantemente solcati da raggi di luce colorata. Il loro arrivo non fece diminuire l'energia spirituale del Pianeta, ma bensì la fece incrementare.


Riguardo la divisione del Clan Ji nel Pianeta, da tempo erano stati minacciati da Fang Xiufeng ed ora erano relegati ad una posizione ancora più sottomessa.


Mentre i membri del Clan Fang iniziavano i lavori di riparazione nel Pianeta Paradiso Meridionale, Meng Hao, Fang Shoudao, Fang Yanxu e Fang Xiufeng avevano iniziato una lunga sessione di colloqui privati, in cui Meng Hao stava spiegando tutto riguardo i Clan Onnicelesti, inclusa l'origine del suo stesso Dao, così come gli effetti dei semi del Dao. Spiegò tutto nel dettaglio, senza tralasciare nulla.


Nonostante Fang Shoudao avesse già una volta sentito parlare di tutto questo, era comunque emozionato. Per quanto riguardava Fang Yanxu e Fang Xiufeng, erano entrambi entusiasti di quanto stavano sentendo ed iniziando a comprendere.


“Il Clan Fang è destinato ad assumere una posizione di rilievo” disse Fang Xiufeng. “Non spadroneggieremo soltanto sulla Nona Montagna e Nono Mare, ma andremo ben oltre, e diventeremo il clan più potente nell'intero Reame della Montagna e del Mare!!


“Per ora, tutte queste cose riguardo Hao'er devono rimanere top secret. Solo i membri del Reame del Dao hanno le qualità adatte per conoscere la verità!” Dopo aver preso una decisione sulla faccenda, Fang Xiufeng suggerì che Meng Hao restasse nel Pianeta Vittoria Orientale.


Meng Hao fece un sorriso beffardo e rifiutò rispettosamente. Se fosse stato qualunque altro a proporre una cosa del genere, lo avrebbe semplicemente ignorato. Tuttavia, visto che quel suggerimento veniva dal suo stesso padre, non poteva fare altro che esporre le proprie ragioni da ogni possibile angolazione. Fang Xiufeng si accigliò, ma alla fine accettò.


Gli ci volle un po', ma infine riuscì a persuadere del tutto suo padre, e poi sgattaiolò via in cerca di sua madre. Velocemente, fece uscire tutto quello che aveva comprato nel bazar e glielo consegnò. Meng Li era più che soddisfatta. Non le importava cosa Meng Hao le avesse portato: era una dimostrazione dei sentimenti che aveva nel cuore, e per lei era questa la cosa più importante.


“Oh tu!” disse con affetto, arruffandogli i capelli. “Sempre a sprecare il tuo denaro! Devi imparare ad essere più parsimonioso! Non ti ricordi quello che ti ho insegnato sul risparmio quando eri più giovane? Se hai una sola moneta di rame, tagliala in due prima di spenderla. Lo stesso principio va applicato alle pietre dello spirito.


“E poi, sei troppo generoso e premuroso. Troppo onesto! Sei intelligente, ma devi ricordarti quello che ti ho insegnato. Non lasciare che ti mettano i piedi in testa!


“Il mondo della coltivazione è un posto in cui cane mangia cane, devi stare costantemente in allerta. Questo è quello che mi preoccupa di più, sai. Hai preso da me, sei troppo buono e troppo onesto. Non come tua sorella, lei è molto più simile a tuo padre, sempre sospettosa di tutto.” Meng Li scosse la testa con gli occhi colmi di preoccupazione.


Meng Hao aveva una strana espressione, e iniziò ad arrossire ascoltando le sue parole. Dovette guardarla attentamente per assicurarsi che non fosse sarcastica.


“Mamma, io... io non lascio mai che mi mettano i piedi in testa,” spiegò.


“Non lasci che ti mettano i piedi in testa?” rispose Meng Li amorevolmente. “Guarda tutto quello che mi hai comprato. Mi basta un'occhiata per capire che devi aver speso una fortuna. Ovviamente ti hanno truffato.”


“Non mi hanno truffato! Io...” Meng Hao si affrettò a spiegare tutto quello che era successo con il Guru Nuvola Celeste. Non volendo dare false speranze a sua madre, per poi distruggerle subito dopo, tralasciò la parte del medaglione del comando di giada. Avrebbe aspettato e raccolto altri indizi a riguardo prima di darle la notizia. Finito il racconto, Meng Li lo guardò corrucciata, con aria più preoccupata che mai.


“Sciocco ragazzo, perchè ti sei comportato in quel modo?” chiese con un sospiro. “Non avresti dovuto uccidere il Guru Nuvola Celeste così direttamente. Razza di tonto, è esattamente questo che intendo quando ti dico che ti mettono i piedi in testa. Tutti hanno amici e famiglia, compreso quel Guru Nuvola Celeste. Anche io avevo sentito parlare di lui in passato. Aveva un sacco di amici ricchi. Tutto quello che dovevi fare era lasciarlo andare, e sarebbe andato a cercare l'aiuto dei suoi amici, così tu avresti potuto seguirlo e vedere chi fossero i suoi amici.


“Poi avresti potuto derubarli tutti senza nemmeno dover cercare una scusa sul motivo. Quanto straordinario sarebbe stato? Sei proprio come me, figliolo. Troppo onesto.” concluse sua madre con una risatina amara.


Meng Hao spalancò gli occhi, e la osservò scioccato.


“Oh, e c'è un'altra ragione per cui non avresti dovuto ucciderlo,” continuò. “Hai una vaga idea di quanto valgano degli esperti dello Pseudo-Dao? Se lo avessi portato sull'Ottava Montagna e Ottavo Mare ti avrebbero dato una somma sorprendente per lui. Sei proprio senza esperienza. Non sai guardare lontano. Tutto quello a cui sei riuscito a pensare è stato quel bazar da quattro soldi. Quel posto non vale un bel niente.


“Vedi, quando ci pensi a mente fredda, capisci che sei stato fregato. Non ti ricordi quello che ti ho insegnato quando eri giovane? Quando sei in giro e vedi qualcosa di valore, se non lo prendi è come se lo perdessi!


“E poi c'è il fatto che tutto il corpo di un esperto dello Pseudo-Dao è esso stesso un tesoro magico. Anche una volta ucciso, avresti potuto portare il suo corpo sulla Quarta Montagna e Quarto Mare e guadagnarci un bel gruzzolo.


“Inoltre, le ossa di un esperto dello Pseudo-Dao potrebbero valere una bella somma nella Settima Montagna e Settimo Mare. Dopotutto, non sono cose che capitano ogni giorno. Ma tu hai buttato via tutto! Tesoro, sei davvero troppo semplice e onesto.” Quando sua madre finì di parlare, la sua voce era diventata una sorta di ronzio nelle orecchie di Meng Hao, che la fissava scioccato.


Dopo un lungo momento, improvvisamente si colpì la gamba. Con sguardo estremamente irritato, le rispose, “Hai completamente ragione! Dannazione! Come ho fatto a non pensarci?!” Sentì delle fitte al petto mentre ripensava alla quantità di pietre dello spirito che si era lasciato sfuggire.


Meng Li sospirò arruffandogli i capelli, con lo stesso sguardo preoccupato di prima.


“Devi riflettere di più. Se continui in questa maniera, sarò sempre preoccupata dal fatto che tu sia via da solo.” Già mentre sua madre parlava, il volto di Meng Hao si era contratto, per poi stabilizzarsi in un'espressione sgradevole.  Meng Li sembrò notare qualunque cosa stesse preoccupando Meng Hao, e sul suo viso si aprì un sorriso.


“Tua sorella è tornata. Tesoro, è la prima volta che ritorni da quando te ne sei andato. Devi essere più come tua sorella. Viene sempre a farci visita e tutte le volta domanda se sei passato. Oh, certo, tutte le volte che ritorna, si porta dietro il suo piccolo spasimante.” Negli occhi di Meng Li improvvisamente si accese una luce maliziosa. Proprio mentre finiva di parlare, la porta d'ingresso dell'edificio nel quale si trovavano crollò su sé stessa con una forte esplosione.


“Meng Hao, bastardo, che i Cieli ti maledicano!! Finalmente sono riuscita a rintracciarti!!” Una giovane donna volò come un drago infuriato attraverso le macerie della porta. Aveva una profonda base di coltivazione: apparentemente era al 5° stadio Immortale. Non era altri che la sorella di Meng Hao, Fang Yu!


Grazie ai legami di Fang Xiufeng con l'Imperatore della Setta Immortale, le era stato dato un posto lì. Dopo esservisi unita, aveva continuato a crescere e progredire. Anche se tra i membri della sua generazione non poteva essere considerata straordinaria, faceva parte di quelli che lentamente e con tenacia vincevano la gara. Ad ogni passo avanti che faceva, la sua base diventava più forte e più stabile.


Il colpo che aveva appena lanciato aveva fatto scuotere l'intero edificio. Un'espressione di stupore si aprì sul viso di Meng Li, poi improvvisamente sfrecciò distante.


“Voi due non vi siete visti per anni,” gridò. “Perchè non cercate di recuperare un po' del tempo perduto? Hao'er, tua sorella ha un temperamento focoso, ma tu sei grande ormai, quindi semplicemente sorridi e sopporta, va bene?!”


“Sorridi e sopporta, un cavolo! Torna qui, Meng Hao! Prometto di non picchiarti a sangue!! Non posso credere che tu mi abbia imposto quel bastardo di Sun Hai per farmela pagare. T-t-tu... Sono io tua sorella o è lui?!” Ruggì Fang Yu, livida di collera, mentre sfrecciava verso Meng Hao.


“TU sei mia sorella! Lui è un ragazzo, non potrebbe essere mia sorella neanche se lo volesse!” ribatté subito Meng Hao. In realtà si sentiva un po' in colpa, soprattutto dopo aver visto quel pelato ossequioso e servile di Sun Hai seguire Fang Yu a poca distanza. Il sorriso di Meng Hao divenne un po' più amaro.


Quando aveva riscosso gli interessi da Sun Hai, gli aveva nobilmente spiegato come conquistare la ragazza per cui aveva una cotta. Come avrebbe potuto immaginare Meng Hao che la ragazza di cui stesse parlando fosse sua sorella?


Dopo averlo scoperto, si era prefissato di dargli una lezione o due, ma poi erano successe altre cose. Quando era ritornato, Sun Hai era scomparso nel nulla, e questo gli aveva lasciato un brutto presentimento.


Da come Fang Yu gli stava urlando contro, Meng Hao aveva subito capito che Sun Hai le aveva confessato tutto.


“Sun Hai!” ruggì. Non osava alzare un dito contro Fang Yu, ma non aveva nessun timore a farlo verso Sun Hai. Mentre gli si avvicinava, proprio appena prima di fare la sua mossa, Sun Hai improvvisamente giunse le mani e si inchinò profondamente.


“Sun Hai ti offre i suoi saluti, Cognato. Non dimenticherò mai la bontà che mi hai mostrato quel giorno.” Al che, Sun Hai tirò fuori una borsa da viaggio.


“Cognato, queste sono le pietre dello spirito che ti devo da anni. Ho incluso anche gli interessi, signore. Cognato, ti prego di accettare il mio pagamento.” Sun Hai subito lanciò la borsa verso uno stupefatto Meng Hao. Questa era la prima volta che qualcuno gli rendeva in maniera così spontanea i soldi che gli doveva. Senza nemmeno pensarci, afferrò la borsa.


Sun Hai subito si ritirò per spostarsi di fronte a Meng Li, lasciandosi cadere sulle ginocchia al suo cospetto.


“Sun Hai ti offre i suoi saluti ed i suoi omaggi, signora,” disse inchinandosi ripetutamente. “Il viaggio fin qui è stato organizzato in tutta fretta, ma sono riuscito a portarti un piccolo dono. Ti prego di accettarlo, signora. Spero che ti porti bellezza eterna e giovinezza senza fine.” Con ciò, Sun Hai si rialzò e porse a Meng Li una borsa da viaggio.


Meng Li la accettò, la esaminò, e poi sorrise calorosamente.


“Ogni volta che torni mi porti dei doni, ragazzo. Per il futuro, non è necessario che tu sia così cortese!”
                                


                                



