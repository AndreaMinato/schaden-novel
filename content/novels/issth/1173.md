---
weight: 1173
title: Capitolo 1173 - Un altro incontro con Shui Dongliu!
pubDate: 2025-03-17T11:17:35.050Z
tags:
    - issth
---


I sette giorni passarono in un lampo. Dopo che Meng Hao concluse il suo sermone fuori dalla baita di legno sull’Isola Sacra, i coltivatori circostanti, le bestie, gli uccelli e persino la vegetazione e i pesci sembravano completamente assorti nel processo dell’illuminazione, anche se lui aveva smesso di parlare.






Lentamente Meng Hao si alzò in piedi e guardò tutti gli esseri che lo circondavano. Dopo un momento di riflessione, mormorò, “Dato che siamo collegati tramite il Destino, tanto vale che vi aiuti ancora una volta.”






Scosse la mano destra e questo semplice movimento fece raccogliere l’energia spirituale nell’area. In seguito l’energia spirituale penetrò nel terreno dell’Isola Sacra, agendo da nutriente e rafforzandola per il resto dell’eternità.






Adesso era una vera e propria Terra Santa. Per gli anni a venire, praticare un solo giorno di coltivazione in questo posto sarebbe stato come coltivare un anno intero in qualsiasi altro luogo. Persino la terra oltre le rive del lago ne venne influenzata. L’effetto non era così forte, ma comunque rese l’intera area un luogo dove praticare la coltivazione sarebbe stato incredibilmente vantaggioso rispetto ad altri posti.






Quando finì, Meng Hao guardò di nuovo la baita, poi si girò e scomparve all’improvviso. La porta si chiuse, lasciando dietro di essa le due statue vestite di rosso, le quali sarebbero rimaste sigillate li per sempre, sorridendo e guardando l’una negli occhi dell’altra.






Da quel giorno in poi, l’Isola Santa fu aperta a tutti i visitatori. Tuttavia… la baita di legno divenne un posto in cui nessuno con una base di coltivazione inferiore a quella di Meng Hao sarebbe stato in grado di entrare.






Meng Hao abbandonò l’isola e andò nella Gola del Principe di Sangue nella Setta del Demone di Sangue, la quale era ora un’area con accesso ristretto in cui nessuno aveva il permesso di entrare. Se l’isola era una Terra Santa per il Dominio Meridionale, la Gola del Principe di Sangue era una Terra Santa per la Setta del Demone di Sangue.






Il Patriarca Demone di Sangue era, da tempo, passato a miglior vita in meditazione. Meng Hao si trovava di fronte la sua caverna, dove giunse le mani e si inchinò profondamente.






Rimase nella Gola del Principe di Sangue per sette giorni ed il fatto che nessuno all’interno della Setta del Demone di Sangue era a conoscenza di questo fatto, fece in modo che questi fossero sette giorni trascorsi in totale tranquillità.






Durante quel tempo, tirò fuori il pipistrello nero dalla sua borsa da trasporto, poi eseguì una Ricerca dell’Anima, ma nonostante il livello della sua base di coltivazione, fu comunque impossibilitato a scoprire qualche informazione utile. Tutto quello che sapeva era che il pipistrello nero era consumato dal forte desiderio di possedere il suo corpo.






In aggiunta, fu chiaramente in grado di percepire l’aura… di uno spirito rinnegato. Chiamò fuori persino il pappagallo per fargli dare un’occhiata.






Dopo una leggera investigazione, il pappagallo disse a Meng Hao che il pipistrello… aveva decisamente l’anima di uno spirito rinnegato relegata all’interno della sua linea di sangue. Questa informazione confermò i sospetti di Meng Hao riguardo lo spirito rinnegato che era stato posseduto dal mastino nella Sfera del Vortice di Vento e cioè che quello spirito probabilmente non era nella sua forma completa. Dopo averci pensato per un po’, diede il pipistrello nero al mastino, il quale era chiaramente famelico.






Il mastino emise un ululato e poi iniziò ad assorbirlo.






Sette giorni dopo, Meng Hao andò via dalla Gola del Principe di Sangue. Anche qui, infuse la terra di energia spirituale rendendola un luogo molto adatto alla coltivazione, nello steso modo in cui aveva precedentemente fatto sull’Isola Santa. Ovviamente allo stesso modo sigillò anche la baita all’interno della Gola del Principe di Sangue.






Non era sicuro di quando sarebbe stato in grado di farci ritorno e, nel profondo del suo cuore, sperava che…  una volta tornato con Xu Qing, tutto potesse rimanere come lo aveva lasciato.






Dopo che andò via dalla Setta del Demone di Sangue, andò all’Antico Tempio del Destino, dove poi, una volta arrivato scosse la mano e creò una statua. La statua raffigurava… il mastino.






Il mastino era uno spirito del sangue che era nato tramite l’Immortale del Sangue. Se quell’Immortale del Sangue fosse stato al cospetto di Meng Hao adesso, non sarebbe stato minimamente all’altezza del ragazzo. Tuttavia, Meng Hao sentiva che era comunque appropriato per lui aiutare il mastino a creare una sua statua, in modo da creare una connessione con il suo antenato originario.






Dopo aver visto la statua che lo raffigurava, il mastino guardò l’Antico Tempio del Destino con un’espressione complicata.






Alla fine, Meng Hao si diresse alla Grotta della Rinascita, portando il mastino con sé.






Durante gli anni in cui Meng Hao era stato via, diversi coltivatori continuarono a viaggiare verso questo luogo in cerca della rinascita. Sfortunatamente, nessuno di loro ci riuscì, come era evidente dalla grande quantità di ossa aggiuntive che si erano accumulate dall’ultima volta in cui era venuto qui. In seguito continuò a procedere verso l’interno della caverna fino a che non trovò lo stesso muro di fronte il quale si era trovato l’ultima volta che era venuto qui. Lo iniziò a studiare e i suoi occhi vibrarono.






Non dimenticherà mai la porta che aveva visto all’epoca in questo posto mentre era sul punto di andarsene. In quel momento, gli era sembrata quasi un’illusione che svanì all’istante. Tuttavia, Meng Hao era sicuro di quello che aveva visto.<sup>1</sup>






A causa del livello della sua base di coltivazione all’epoca, non riuscì ad ottenere alcuna risposta riguardo il mistero della porta. Ora era tornato, e si trovava di fronte alla stessa parete, i suoi occhi iniziarono a scintillare.






“Mi chiedo se sarò in grado di scoprire altri indizi, dato l’attuale livello della mia base di coltivazione…” in seguito rilasciò la sua base di coltivazione, facendo scintillare all’esterno una luce azzurra. La sua base di coltivazione al Reame dell’Immortale Dao Onniceleste era ora più raffinata di prima e la fusione con il suo terzo Frutto del Nirvana era ora più completa.






Mentre il potere della sua base di coltivazione si diffondeva, ondeggiò il suo dito verso la parete e la brillantezza azzurra si espanse verso il muro, illuminandolo completamente.






In seguito iniziò a fissare il muro che cominciava a mutare. Sembrava divincolarsi e contorcersi e gradualmente, apparve una porta arcaica e antica.






Tuttavia, la porta sembrava instabile, come se stesse passando da uno stato illusorio ad uno corporeo. Sembrava irradiare un’aura sinistra, Meng Hao era persino in grado di percepire un pizzico di energia selvaggia che sembrava sprofondare dentro di lui.






Era come se qualcuno stesse eruttando di rabbia, urlando delle parole che non comprendeva. Sembrava come se il mormorio di tutte le creature viventi arrivasse con forza nelle sue orecchie. Emettendo un freddo sbuffo disse, “Illusioni e bugie!”






Poi allungò la mano e spinse sulla porta, facendo echeggiare un suono rimbombante. Tuttavia, la porta non si mosse di uno millimetro.






Si accigliò e spinse con ancora più forza contro la porta, ma il risultato fu lo stesso.






All’improvviso, una voce arcaica iniziò a provenire dalle sue spalle. “Non puoi aprirla…”






La voce parlò all’improvviso e nonostante il livello della base di coltivazione di Meng Hao, non riuscì comunque a percepire la sua fonte di provenienza.






Si girò di scatto e vide un vecchio uomo fermo dietro di lui. Il vecchio uomo aveva il portamento di un essere trascendentale, aveva un leggero sorriso sul volto mentre guardava Meng Hao.






Meng Hao spalancò la bocca per lo shock; riconobbe all’istante il vecchio uomo. Non era altri che il vecchio uomo che una volta lo aveva raffigurato in un dipinto… Shui Dongliu!






“Anziano Shui Dongliu!”






“Non puoi e non devi, aprire quella porta,” disse Shui Dongliu mentre guardava Meng Hao. I suoi occhi brillavano per l’ammirazione.






“Cosa c’è dietro di essa?” Meng Hao non si prese il tempo di riflettere sul motivo della comparsa di Shui Dongliu. Anni fa, il vecchio uomo disse a Meng Hao che a chiunque esistesse nei suoi ricordi non poteva essere tagliato il Karma dal Clan Ji. A quel tempo, ipotizzò che un’abilità del genere andava a rivelare quanto doveva essere incredibilmente potente la base di coltivazione di Shui Dongliu.






Infatti, Meng Hao era in grado di dire che Shui Dongliu… era ancora più potente di quanto avesse immaginato, anche se non aveva nessuna conferma a prova di quest’idea a parte quello che gli diceva il suo intuito.






“Conduce in un altro mondo,” disse lentamente Shui Dongliu. “Vuoi… darci un’occhiata?”. In seguito scosse la mano e fece apparire un vortice sulla porta. “Appoggia la tua mano sul vortice e sarai in grado di vedere.”






Gli occhi di Meng Hao vibrarono. Dopo un momento di riflessione, allungò il braccio e appoggiò la sua mano sul vortice. Nell’istante in cui lo toccò, la sua vista si offuscò all’improvviso.






Quando si fece di nuovo chiara, stava guardando il cielo stellato. Era vasto e sconfinato, non c’erano Montagne e Mari, né c’erano pianeti. C’era solo un vuoto sconfinato, all’interno del quale Meng Hao vide diverse farfalle gigantesche. Le farfalle erano così indescrivibilmente grandi che sulle loro ali esistevano interi mondi!






Non c’erano solo dei mondi, c’erano anche dei coltivatori!






Mentre le farfalle volavano nel cielo stellato, era possibile vedere delle linee che si allungavano dietro di esse, le quali poi andavano a collegarle ad un enorme ammasso di terra, che le farfalle trascinavano dietro di loro.






Quell’ammasso di terra aveva la forma di una persona!!






Le farfalle trascinavano l’ammasso di terra nel cielo stellato e mentre passavano attraverso il vuoto, le stelle venivano distrutte e i Cieli collassavano!






Meng Hao prese un profondo respiro mentre la visione di quel mondo svaniva e tutto tornava alla normalità. La porta sul muro era ancora lì, ma il vortice era sparito.






“Presto arriveranno qui…” disse Shui Dongliu, la sua voce riverberava attraverso la Grotta della Rinascita.






“Stanno arrivando da oltre i 33 Cieli. Quando arriveranno su Pianeta Paradiso Meridionale, il Paradiso Meridionale verrà evacuato. In quel momento… la catastrofe avrà inizio.” Meng Hao si girò di nuovo, ma Shui Dongliu era scomparso senza lasciare traccia, anche se l’eco della sua voce poteva ancora essere udito.






Meng Hao rimase immobile in silenzio per un momento, guardando mentre la porta lentamente svaniva. Il muro ritornò alla normalità e Meng Hao rimase lì, perso nei suoi pensieri.






Meng Hao sapeva molto riguardo la storia della Sfera della Montagna e del Mare, sapeva bene che stava affrontando una grave catastrofe. Era anche a conoscenza del fatto che… aveva qualcosa a che fare con lo specchio di rame nella sua borsa da trasporto.






“Sta arrivando e non vi è scampo…!” mormorò. “Tuttavia, prima che arrivi quel momento, c’è ancora tempo per diventare più forti.” In seguito rivolse il suo sguardo verso gli Antichi Laghi Dao e i suoi occhi brillarono per l’anticipazione.






Sotto i Laghi Dao c’era il mondo della Fiamma Divina, un posto che non vedeva l’ora di visitare di nuovo. L’ultima volta in cui ci era stato, aveva affrontato grandi pericoli per estrapolare un pizzico dell’Essenza della Fiamma Divina. Infatti, quell’Essenza della Fiamma Divina era diventata uno di suoi assi nella manica.






Ora, sarebbe tornato di nuovo agli Antichi Laghi Dao e il mondo della Fiamma Divina sottostante. Questa volta… non avrebbe portato via solo un pizzico di Fiamma Divina, aveva intenzione di portarne via molta di più, tutta quella su cui sarebbe riuscito a mettere le mani…






Per lui, rappresentava un luogo in cui poteva aumentare notevolmente la sua potenza in battaglia.






Meng Hao abbandonò la Caverna della Rinascita ricolmo di anticipazione. Lui ed il mastino si trasformarono in due raggi di luce che si lanciarono nell’aria a massima velocità. Le nuvole tremarono e dei colori illuminarono il cielo, nello spazio di pochi attimi di respiro, apparve nell’aria vicino gli Antichi Laghi Dao.






Guardo in basso verso i laghi e i suoi occhi si andarono a posare su quello più largo. Con occhi che vibravano di un intenso e affilato bagliore, si lanciò in basso come una meteora e si diresse verso il centro del lago innalzando un vento massiccio al suo passaggio.






Si muoveva come un fulmine!
                                


                                



