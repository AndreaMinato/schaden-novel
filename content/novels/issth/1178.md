---
weight: 1178
title: Capitolo 1178 - Vertice!
pubDate: 2025-03-17T11:17:35.051Z
tags:
    - issth
---


l guardiano di mezza età si sbagliava. Non aveva mai visto un Immortale Dao Onniceleste, quindi non poteva sapere che, sebbene si dicesse che Meng Hao fosse il primo Immortale Onniceleste e che altri gli sarebbero stati secondi o terzi, Meng Hao sarebbe comunque stato del tipo più potente: un Immortale Dao Onniceleste!


Inoltre, era uno degli Immortali Dao Onnicelesti più potenti della storia.


E questo grazie al suo corpo fisico!


La forza del suo corpo fisico aveva reso la sua prodezza in battaglia ancora più potente.


“Non c’è bisogno di affrettare l’assorbimento della Fiamma Divina…” Disse leggermente. “Posso diventare ancora più potente!” Poteva avvertire che, basandosi sull’infinita forza Immortale che aveva dentro di sé, se lo avesse voluto avrebbe potuto ingrandirsi fino a superare i 3000 metri di altezza.


“Il mio corpo fisico ha ancora una Lampada dell’Anima spenta. Mi chiedo…. Quanto diventerò potente dopo che le avrò accese tutte?!” una strana luce apparve negli occhi di Meng Hao quando nove Lampade dell’Anima si materializzarono intorno a lui. Otto di queste erano ora accese e lo sarebbero state eternamente, ma la nona era ancora spenta.


Guardò attentamente le nove Lampade dell’Anima per un momento, poi mosse la mano destra. Immediatamente la luce azzurra di 3000 metri scomparve. Allo stesso modo la pressione che premeva sul mare di fiamme scomparve permettendogli di agitarsi con furia.


Immediatamente l’intera area venne completamente inglobata dal fuoco, che oscurò ogni cosa.
Il guardiano sotto forma di Divinità Nascente non riusciva a vedere nemmeno uno spiraglio di Meng Hao, che era rimasto nel fuoco di fiamme ad occhi chiusi, permettendo al fuoco di entrare nel suo corpo. Comunque, evitò che la scintilla assorbisse le fiamme e piuttosto permise a queste di aumentare di intensità dentro di lui.


Dell’altra Fiamma Divina si riversò dentro di lui, infuriando, vorticando dentro al suo corpo, fluendo per i suoi passaggi del qi e inondando i suoi organi interni, riempiendolo interamente.


Penetrò persino nelle sue ossa.


Meng Hao iniziò a tremare violentemente ma la sua espressione era quella di sempre. Mantenendo sigillata la scintilla, permise a più Fiamma Divina di rafforzarsi dentro di sé, finchè non gli sembrò di andare a fuoco. La sua carne, le sue ossa, i suoi passaggi del qi e le altre parti di lui che contenevano la Fiamma Divina… tutto andava a fuoco.


E l’ammontare continuava a crescere. Se si paragonava Meng Hao ad una bottiglia, allora in quel momento quella bottiglia sarebbe stata piena di Fiamma Divina per più del quaranta percento.


E non era tutto!


Una strana luce brillò nei suoi occhi mentre risucchiava la Fiamma Divina come se fosse un buco nero.


Niente di tutto ciò aveva accesso alla scintilla, ma piuttosto si stava rafforzando dentro di lui.
La sensazione di stare bruciando crebbe insieme alle fiamme. Meng Hao stava usando il suo metodo… quello di temprare il suo corpo fisico!


BOOOM!


Cinquanta percento. Sessanta percento. Settanta percento!


Quel processo di tempra del corpo lo lasciò tremante. La difficoltà era quasi impossibile da descrivere. Se non fosse stato per il fatto che Meng Hao aveva già un corpo fisico incredibilmente forte, oltre al potere dell’Immortale Dao Onniceleste, allora non sarebbe mai riuscito a sopportare l’intensità del calore di quelle fiamme.


Comunque, per rafforzare il suo corpo fisico e per sfruttare al massimo quella sua buona fortuna, continuò ad assorbire. I boati riempirono l’aria mentre la Fiamma Divina che lo attraversava si spinse dal settanta all’ottanta percento.


Il processo continuo rapidamente finché non arrivò al novanta percento!


In quel momento tremò con violenza e tossì una grande boccata di sangue. Anche se era una creatura in carne e ossa, aveva assorbito la Fiamma Divina per il novanta percento, creando così delle trasformazioni inimmaginabili.


Era quasi come uno spirito di fiamma, ora, tranne che per il corpo di carne e ossa.


“Posso continuare. Andiamo!” Gli occhi di Meng Hao brillarono di una luce potente quando guardò verso la sua nona Lampada dell’Anima. Una piccola fiamma era già apparsa sull’ultima lampada e stava crescendo sempre di più; presto, la lampada sarebbe stata completamente accesa.


Con occhi luccicanti di determinazione, strinse i denti e risucchiò altre fiamme.


I boati riecheggiarono, facendo tremare violentemente ogni cosa. Le pagode caddero e il cielo sembrava sul punto di venire squarciato in due per rivelare le terre sopra e sotto.


Dopotutto, quel posto era sottoterra!


Meng Hao lanciò indietro la testa e gridò mentre la Fiamma Divina dentro di lui raggiungeva finalmente il cento percento!


Quando ciò accadde i boati riempirono il suo intero corpo. Il suo cuore iniziò a battere con maggiore intensità di prima e anche il suo qi e il suo sangue fecero attenuare il mondo esterno. Una forza terrificante insorse dentro di lui, una forza che aveva raggiunto un livello che poteva distruggere i Cieli!


Si poteva dire che dall’inizio della Sfera della Montagna e del Mare fino a quel giorno, sarebbe stato più semplice trovare una penna di fenice o il corno di un qilin piuttosto che trovare qualcuno con un corpo fisico potente come il suo.


Se avesse fatto un altro passo avanti, avrebbe ottenuto un corpo fisico del Reame del Dao!


Per quanto riguardava i corpi fisici del Reame del Dao... non c’era nemmeno bisogno di dire quanto fossero rari nella Sfera della Montagna e del Mare. Anche nel Reame dell’Eccelso Immortale le uniche persone che possedevano dei corpi simili erano gli Eccelsi!


Solo gli Eccelsi potevano portare i loro corpi mortali nel Reame del Dao!


Quello perché, quando il corpo fisico raggiungeva il Dao, allora anche se Cielo e Terra fossero marciti, il corpo non l’avrebbe fatto. L’unico modo per distruggerlo era in battaglia; nemmeno il passare del tempo o la forza del Cielo e della Terra avrebbero potuto distruggerlo.


Era quello che significava avere un corpo fisico nel Reame del Dao!


E in quel momento Meng Hao era ad un passo dall’ottenerlo.


I suoi occhi si aprirono di colpo e lanciò indietro la testa per urlare, facendo sgretolare la terra sopra di lui. Terra e rocce caddero e anche se la volta sopra di loro non crollò, il guardiano fuori dal mare di fiamme rimase ancora più scioccato di prima.


In risposta al grido di Meng Hao, il mare di fuoco intorno a lui si contorse e centinaia di migliaia di pagode in tutto il mondo crollarono in pezzi.


Al secondo livello, l’antica bestia tremò e l’intero livello insieme ad essa. Al primo livello sopra di loro accadde lo stesso, e persino i laghi del Dao oltre ad esso stavano vibrando.


Molti laghi del Dao strariparono, sparando oggetti magici e proiezioni del Dao in aria, per lo sconcerto e la delizia dei coltivatori che vi si erano raccolti attorno.


Nel mondo della Fiamma Divina i ruggiti di Meng Hao riecheggiarono e la sua base di coltivazione dell’Immortale Dao Onniceleste esplose di potere. Non c’era una luce azzurra, però, e non fece nulla per evitare che la Fiamma Divina si riversasse nella scintilla di fiamma.


Alla fine, la scintilla riuscì ad assorbire le fiamme che prima l’avevano bloccata.


Tutto il fuoco fuori da Meng Hao si lanciò verso di lui ad ondate.


Allargò le braccia permettendogli di fluire interamente nella scintilla, che desiderava consumare il fuoco di tutto il mondo.


“Scintilla di fiamma... sei mia!” disse muovendo la manica e alzandosi in aria. Il mare di fuoco si alzò insieme a lui e, dalla distanza, le fiamme formarono un’immagine che sembrava quella di una montagna. Quella vista era capace di scioccare chiunque la vedesse.


Se si guardava da vicino sembrava come se Meng Hao fosse diventato un uccello invincibile, con il mare di fiamme a fargli da ali mentre si innalzava attraverso i Cieli, devastando tutto quanto.


Tutta la Fiamma Divina nel mondo iniziò a convergere, rimpicciolendosi e riversandosi in Meng Hao. La scintilla dentro di lui brillava intensamente e presto un’aura di Essenza iniziò ad irradiarsi da lui.


Quell’essenza non era più solo un frammento. Era enorme e sconfinata, una vera Essenza. Essenza di Fiamma. Da quel momento in poi, quella sarebbe stata la prima Essenza di Meng Hao.
Meng Hao era l’unico coltivatore ad essere in grado di controllare l’Essenza mentre si trovava nel Reame Immortale! Lanciò indietro la testa e ruggì, e il mare di fuoco intorno a lui iniziò a rimpicciolirsi. Era ora al settanta percento della sua grandezza iniziale, poi al cinquanta, e poi al quaranta! Era una vista decisamente scioccante.


Il guardiano osservò Meng Hao mentre assorbiva le fiamme e la sua convinzione precedente vacillò.


“La maledizione del grande Dao Fang...” mormorò. “Nessuno può acquisire la scintilla… come può essere vero??” A quel punto il mare di fuoco era al trenta percento della sua grandezza iniziale.


Più Meng Hao lo assorbiva, più diventava luminosa la scintilla dentro di lui. A quel punto il mare di fiamme poteva a malapena fargli del male, e dopo averlo assorbito completamente, il fuoco non avrebbe mai più ferito Meng Hao.


Dei forti rumori riempirono il mondo intero. L’aria tremò e il mare di fuoco si rimpicciolì nuovamente.


Venti percento!!


Rimaneva solo il venti percento del mare di fiamme. La Fiamma Divina dentro alla regione terrestre stava venendo completamente assorbita da Meng Hao. Anche se si trattava solo di una singola delle tante scintille, anche uno nel Reame del Dao l’avrebbe inseguita con insaziabile desiderio.


Dieci percento!


Una luce brillante illuminò Meng Hao e il mare di fiamme continuò a rimpicciolire. L’aura dell’Essenza su di lui divenne ancora più intensa e tutto intorno a lui iniziò a tremare violentemente.


Nello spazio di qualche respiro il mare di fuoco si rimpicciolì fino a diventare una striscia sottile di Fiamma Divina, che si fuse poi con Meng Hao. A quel punto, quella parte del mondo della Fiamma Divina non poteva che contenere una singola fiamma!


In quel giorno, il mare di fuoco che era esistito per così a lungo e che aveva bruciato eternamente… scomparve. Non c’era più alcuna Fiamma Divina e le terre sotto di essa erano ora completamente esposte, e allo stesso tempo tutte le pagode erano crollate in pezzi.


100000, 200000, 300000… in un battito di ciglia si avvertirono riecheggiare dei boati finché l’intero posto non rimase una singola pagoda!


Sentendosi completamente scosso, Meng Hao chiuse gli occhi. La scintilla dentro di lui aveva assorbito tutta la Fiamma Divina. In quel momento il volere di Houyan Zi aveva approvato Meng Hao, e non gli resisteva affatto. Anzi, si fuse con lui.


Quando questo accadde, l’aura dell’Essenza dentro Meng Hao si stabilizzò eternamente.
Aprì lentamente gli occhi, quello era il suo stato più potente, l’Immortale Dao Onniceleste.


Il corpo fisico nel Grande Cerchio del Reame Antico. Un’Essenza completa della Fiamma Divina!
“Impossibile!” gridò il guardiano. Nel momento in cui parlò, la luce azzurra che lo circondava si trasformò in diversi serpenti azzurri che affondarono nella sua Divinità Nascente.


Con sconcerto dell’uomo, la sua Divinità Nascente scomparve in aria.


Meng Hao aveva vissuto nel suo mondo e aveva permesso al guardiano di assistere alla sua accettazione del lascito della scintilla!


Meng Hao volteggiò a mezz’aria, guardandosi intorno finché il suo sguardo non si posò sulle terre sotto di lui. In lontananza c’erano altre terre della Fiamma Divina e altre scintille.


Comunque, nel momento in cui guardò all’orizzonte, qualcosa riempì Meng Hao si una sensazione di crisi. Si voltò e guardò in basso verso la città nera e i suoi occhi brillavano come lame.
                                


                                



