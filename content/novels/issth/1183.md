---
weight: 1183
title: Capitolo 1183 - Affrontare la Tribolazione in un luogo misterioso!
pubDate: 2025-03-17T11:17:35.052Z
tags:
    - issth
---


Mentre procedevano verso la Torre del Grande Tang, Meng Hao mantenne il silenzio. Presto, i quattro fasci di luce arrivarono appena fuori dal Palazzo Proibito. Nel salone principale di fronte a loro, non si vedeva nessun’altro a parte l’Imperatore Tang che sedeva sul Trono del Drago.


Tutto era silenzioso, c’era inoltre una pressione che incombeva da ogni direzione. Le lanterne nell’aria erano offuscate e di conseguenza l’Imperatore Tang era immerso da delle ombre tremolanti che resero difficile distinguerlo con chiarezza. Erano visibili solo i suoi due occhi scintillanti.


Fang Shoudao e Fang Yanxu si incamminarono in avanti e, nonostante il livello delle loro basi di coltivazione, giunsero le mani e si inchinarono all’Imperatore Tang.


Feng Xiufeng fece lo stesso.


Gli occhi di Meng Hao brillavano luminosi come fulmini e la sua faccia era estremamente solenne, mentre anche lui si inchinava. Sapeva che nonostante suo padre ed il Patriarca si stessero inchinando all’Imperatore Tang, quello a cui stavano davvero dimostrando rispetto… era il sacrificio che Clan Onniceleste Li fece, in nome di tutta la Sfera della Montagna e del Mare.


Un clan del genere meritava rispetto da tutti, persino altri Clan Onnicelesti. Essi dimostrarono il loro coraggio nei primi giorni della calamità del Mondo Immortale, quando la guerra era appena iniziata, nonché dopo quando la situazione era instabile. Alla fine, il sacrificio della maggior parte dei membri del clan… fu una dimostrazione di coraggio ancora maggiore.


Tutto era silenzioso, nessuno parlava. Dopo un lungo momento, si poté sentire un sospiro provenire dall’interno del salone principale, un lungo sospiro ricolmo di un’aria antica. Mentre riecheggiava, l’intero salone si illuminò e l’Imperatore Tang si alzò in piedi, poi lentamente si incamminò fuori dalla sala.


Era un uomo di mezza età che indossava una veste Draconica, potente ed impressionante mentre si ergeva sul posto, quasi come se tutto il Pianeta Paradiso Meridionale fosse stato avvolto dalle tenebre a causa della sua presenza radiosa. Era come se fosse il Signore di Paradiso Meridionale!


In verità, come discendente del Clan Onniceleste Li, che rimaneva di guardia su questo pianeta… poteva davvero essere chiamato il Signore di Paradiso Meridionale.


Anche se la sua base di coltivazione non aveva raggiunto il picco massimo, lui era l’unico all’interno del Pianeta Paradiso Meridionale in grado di richiamare il potere della sua linea di sangue, la volontà dei suoi antenati, in modo da poter controllare la formazione di incantesimo che era stata formata dal sacrificio collettivo del Clan Onniceleste Li.


Con quella formazione di incantesimo, poteva fare a pezzi coltivatori al Reame Dao con un semplice gesto della sua mano!


“Fratello Xiufeng,” disse lentamente, “sono già a conoscenza del motivo della tua visita…”


“Si tratta di una questione importante, un qualcosa che non è mai accaduto prima d’ora. In verità non sono sicuro… se funzionerà o meno.”


“Speriamo di si. Tuttavia, se fallisse, allora anche se tu riuscirai a mettere piede nel Reame Dao, comunque sia verrai ucciso all’istante dalla formazione di incantesimo. Persino io sarei impossibilitato a prevenire questa cosa. Questo renderà la tua ascesa verso il Reame Dao ancora più difficile, molto più difficile. Sei… davvero sicuro di volerci provare?” la sua voce riecheggiò, ricolma di una sconfinata pressione che fece andare in tumulto le nuvole sovrastanti e tremare le terre.


Le parole che aveva proferito erano vere; poteva controllare la formazione di incantesimo, ma solo nel senso che la poteva usare per attaccare. Non poteva impedirle di portare a termine la sua funzione primaria. Magari, poteva ritardare il suo avvio per un corto periodo di tempo in modo da permettere a Fang Xiufeng di scappare da Pianeta Paradiso Meridionale dopo che avesse raggiunto il Reame Dao.


Tuttavia, Fang Xiufeng… non poteva abbandonare Pianeta Paradiso Meridionale. La cosa sarebbe stata molto più facile per lui se fosse finito per diventare un esperto al Reame Pseudo-Dao. Al contrario, se avesse davvero raggiunto il Reame Dao sarebbe andato in contro a morte certa.


Quando Meng Hao sentì questa cosa, il suo cuore sussultò. Poi guardò verso Fang Xiufeng, Fang Shoudao e Fang Yanxu i quali stavano aspettando la risposta di Fang Xiufeng. Qualunque fosse stata, loro lo avrebbero supportato.


In verità, non aveva importanza che Fang Xiufeng non aveva raggiunto il Reame Dao. Sarebbe stato lo stesso considerato il Capo Clan del Clan Fang. Tuttavia… anche se questo non sarebbe stato un problema a breve termine, una volta che Meng Hao fosse andato via dalla Nona Montagna e Mare sarebbe diventato inappropriato dal punto di vista dell’interezza del clan, infatti inevitabilmente prima o poi alcuni membri del clan avrebbero dato voce alle loro obiezioni.


Quindi, Fang Shoudao e Fang Yanxu avevano accettato entrambi di dare tutti loro sé stessi per questa cosa. Avrebbero fatto tutto quello che era in loro potere per aiutare Fang Xiufeng a raggiungere il Reame Dao… In quel caso, sarebbe diventato il legittimo Capo Clan, incrollabile ed irremovibile.


Per quanto riguarda riguardo le precise circostanze secondo cui avrebbe attuato questo piano, la decisione spettava completamente a Fang Xiufeng. Nessuno, nemmeno Meng Hao, poteva influenzarlo.


Fang Xiufeng rimase in silenzio per un momento. Non ebbe bisogno di molto tempo per pensare. Inizio a ridere con spensieratezza e poi disse, “Dato che sono qui, a cosa può mai essere utile retrocedere? Fratello Li, grazie per aver deciso di esporti per me.”


L’espressione di Fang Xiufeng era tranquilla; i suoi occhi brillavano di determinazione e il suo cuore era completamente focalizzato sull’impresa. Lui era il tipo di persona che non si sarebbe mai accontentata di una vita ordinaria, aveva sempre avuto grandi aspirazioni. L’unica ragione per cui le aveva soppresse e aveva accettato a fare la guardia su Pianeta paradiso Meridionale era stato per il bene di Meng Hao.


Ora che Meng Hao era finalmente libero dalla sua maledizione, le ambizioni eroiche di Fang Xiufeng si manifestarono ancora una volta!


“Papà…” mormorò ansiosamente Meng Hao.


“Hao’er, anche tuo padre è un coltivatore!!” disse Fang Xiufeng, rigirandosi per guardarlo. Il suo sguardo era gentile e le sue parole vennero dette con un tono gentile. Tuttavia, la sua semplice affermazione rivelò le profonde ambizioni che provava dentro di lui. Rivelò il suo orgoglio e dimostrò la sua concentrazione nella coltivazione.


Mentre le parole di Fang Xiufeng echeggiavano nell’aria, Fang Shoudao e Fang Yanxu guardavano con occhi scintillanti mentre annuivano leggermente.


“Quindi sei deciso a farlo, Fratello Xiufeng,” disse l’Imperatore Tang. “Capisco.” Dopo aver lanciato una profonda occhiata a Fang Xiufeng si girò e scosse le maniche. Dei colori illuminarono la zona circostante e tutto iniziò a tremare. Tutte le terre di Paradiso Meridionale iniziarono a tremare, l’intero pianeta sembrava percorso da un tremore.


Le scosse erano ancora più intense nel Palazzo Proibito. Un momento dopo, il salone principale scomparve, venendo rimpiazzato da un enorme vortice color sangue!


Quel colore proveniva dal sangue del Clan Onniceleste Li, accumulatosi durante il loro sacrificio. Mentre il vortice girava, sembrò quasi come se l’intero Pianeta Paradiso Meridionale si fosse congelato nel tempo mentre un’indescrivibilmente intensa pressione discese, ricoprendo tutto il pianeta. L’Imperatore Tang osservava Fang Xiufeng che si trovava di fianco a lui.


“Li dentro c’è la sfera segreta del Clan Li, la sorgente della nostra linea di sangue. Fratello Xiufeng, Anziano Shoudao, Anziano Yanxu e… Hao’er, tutti voi potete entrare. Io rimarrò all’esterno per ricoprire il ruolo di Protettore del Dharma!”


Fang Xiufeng prese un profondo respiro e guardò il vortice color sangue, i suoi occhi scintillavano. In seguito giunse le mani e si inchinò profondamente all’Imperatore Tang, dopo di che si diresse all’interno del vortice. Fang Shoudao e Fang Yanxu si lanciarono in avanti seguendo Fang Xiufeng.


L’ultimo fu Meng Hao. Dopo essersi inchinato all’Imperatore Tang, si diresse verso il vortice e nel momento in cui stava per entrarci dentro l’Imperatore parlò, la sua voce era lieve.


“Hai un buon padre. Ha sacrificato molto per te.”


Meng Hoa si fermò per un momento e poi continuò a procedere fino a svanire all’interno del vortice.


All’interno del vortice color sangue c’era un mondo color sangue. Ogni cosa era rossa come il sangue. Non c’erano piante, né montagne, né fiumi. C’era solo un piatto terreno cremisi che si allargava in ogni direzione.


Tuttavia, davanti a loro poteva essere vista un’enorme porta, la quale tremolava facendo avanti e indietro da uno stato illusorio ad uno reale. Era ricoperta da uno spesso strato di sangue che andava a formare una faccia ululante.


Ogni ululato che fuoriusciva dalla bocca faceva diffondere delle increspature in ogni direzione, che poi andavano a riempire l’intero mondo color sangue. Ogni volta che le increspature svanivano, era possibile vedere che, sopra nel cielo, c’era un’enorme formazione di incantesimo a forma di rete!


Quella formazione di incantesimo copriva ogni cosa si allungava fino a perdita d’occhio. Il senso divino non poteva toccarla e l’unica ragione per cui poteva essere vista… era a causa della fluttuazione delle increspature.


Questa era la porta vera e propria che era stata formata grazie al sacrificio dell’intero Clan Li e la formazione di incantesimo in alto… era la formazione di sterminio che ricopriva tuto Pianeta Paradiso Meridionale!


Fang Shoudao si guardò intorno e poi disse, “Questa è la Terra degli Antenati del Clan Li, nonché il nucleo di Pianeta Paradiso Meridionale!”


“Quando si raggiunge il Reame Dao in questo posto, c’è una possibilità di venire accettati dalla formazione di incantesimo e quindi evitare di venire uccisi!”


Improvvisamente, si sentì un rimbombo provenire dalla porta.


Il suono improvviso fece tremare gli occhi di Meng Hao. Si voltò e vide che la porta color sangue stava sporgendo, come se una mano si stesse allungando fuori da essa.


Sembrava come se ci fosse qualcosa dall’altra parte della porta, intenta a ruggire ed a emanare la sua base di coltivazione nel tentativo di aprire la porta!


Tuttavia, una luce color sangue iniziò a vibrare e dieci facce color sangue fecero la loro comparsa. Mentre ululavano, le increspature si fecero più intense e qualunque cosa fosse dall’altro lato della porta tremò e ritrasse all’istante la sua mano.


Meng Hao inspirò e poi chiese, “Cosa c’è dall’altra parte della porta…?”


La persona che rispose alla domanda non apparteneva al Clan Fang. Inaspettatamente, la voce dell’Imperatore Tang riecheggiò riempiendo il mondo color sangue.


“Dietro quella porta c’è un cammino, un cammino… che non è sorvegliato dai 33 Cieli.È sorvegliato invece dai due poteri più forti tra quelli che hanno mosso guerra al Mondo Immortale tanto tempo fa.”


“Quella porta non deve mai essere aperta!”


Meng Hao annuì e prese un respiro profondo. Alla fine, volse lo sguardo dalla porta a Fang Xiufeng.


Fang Xiufeng sorrise leggermente e poi si mise a sedere a gambe incrociate. Fang Xiufeng e Fang Yanxu scossero le loro mani. Quasi istantaneamente, la luce di una formazione di incantesimo iniziò a brillare, iniziando a vorticare intorno a Fang Xiufeng. Dopo di che, Fang Shoudao e Fang Yanxu si sedettero anche loro a gambe incrociate uno di fronte all’altro, fiancheggiando Fang Xiufeng. Le loro espressioni erano molto serie.


“Hao’er, tu siediti li.” Disse solennemente Fang Shoudao. “Insieme, formeremo la Formazione Dao Trifecta. Tutto quello che dovrai fare è usare il potere della tua base di coltivazione dell’Immortale Dao per aiutare tuo padre.”


“La Formazione Dao Trifecta è il primo passo nell’aiutare tuo padre a trascendere la tribolazione. Non possiamo essere negligenti in nessun aspetto!”


Meng Hao aveva un’espressione determinata, mentre si incamminava nella posizione indicatagli da Fang Shoudao, una volta giunto li si sedette a gambe incrociate. Immediatamente iniziò a far roteare la sua base di coltivazione, facendo innalzare una luce azzurra. Sorprendentemente, una luce azzurra iniziò ad innalzarsi anche da Fang Shoudao e Fang Yanxu.


Tuttavia, la loro luce era molto più fioca rispetto a quella emanata da Meng Hao.


Comunque sia, l’Imperatore Tang, il quale stava guardando la scena tramite senso divino, rimase comunque totalmente scioccato.


“Il Clan Fang Onniceleste… si è risvegliato…?”


“Un Immortale Dao Onniceleste è apparso nel mondo e ancora una volta un Clan Onniceleste si sta innalzando verso la gloria…” una strana luce iniziò a brillare nei suoi occhi.


“Formazione Dao Trifecta, attivazione!” ruggì Fang Shoudao. “XIufeng, cosa stai aspettando? Inizia a raggiungere il Dao!!”


Mentre il suono della sua voce riecheggiava, gli occhi di Fang Xiufeng iniziarono a brillare di luce perforante. In seguito alzò entrambe le mani e spinse in alto verso l’aria.


Allo stesso tempo, la sua base di coltivazione esplose di potere, iniziò ad utilizzare il pieno potere della sua base di coltivazione ai massimi picchi del Reame Antico per aprire il Cammino del Dao!
                                


                                



