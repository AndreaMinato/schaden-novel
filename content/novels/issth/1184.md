---
weight: 11840
title: Capitolo 1184 - Tribolazione Dao!
pubDate: 2025-03-17T11:17:35.052Z
tags:
    - issth
---


Quasi nello stesso momento in cui la coltivazione di Fanf Xiufeng esplose di potere, il cielo color sangue sovrastante venne aperto in due rivelando un cielo stellato, quasi come se fosse stato squarciato da delle mani invisibili.


Simultaneamente, in alto apparve un enorme vortice, la cui rotazione fece distorcere l’intero mondo color sangue mentre il potere del Reame Dao… discendeva su Pianeta Paradiso Meridionale!


Tutto Pianeta Paradiso Meridionale iniziò a rimbombare e innumerevoli coltivatori rivolsero i loro sguardi verso il cielo, increduli. Quello che videro fu il cielo che si distorceva mentre uno scioccante vortice faceva la sua comparsa. La sua rotazione fece fluttuare innumerevoli particelle di polvere nell’aria e persino il Mare della Via Lattea iniziò ad agitarsi.


Tutti i membri del Clan Fang si sedettero a gambe incrociate, espressioni di anticipazione apparvero sulle loro facce mentre guardavano in alto. Erano ricolmi di eccitazione, dato che tutti loro sapevano che il loro Capo Clan Fang Xiufeng stava affrontando la tribolazione per raggiungere il Reame Dao!


La madre e la sorella di Meng Hao si trovavano nel palazzo ancestrale, insieme a Sun Hai e molti altri. Erano tutti agitati e Meng Li stava persino stringendo con forza le pieghe del suo vestito, mentre tremava leggermente con il suo cuore inondato da innumerevoli ansie.


La sorella di Meng Hao stava facendo la stessa cosa.


A questo punto, gli occhi di tutta la gente su Pianeta Paradiso Meridionale erano fissi sul vortice!


I rimbombi si fecero sempre più intensi mentre lentamente un percorso si fece sempre più visibile… Se una persona riusciva a mettere piede su quel percorso nonostante tutte le tribolazioni, allora entrare nel Reame Dao diventava una possibilità!!


Nel mondo color sangue, gli occhi di Fang Xiufeng brillavano con una strana luce. In seguito abbassò la sua mano sinistra e spinse sulla regione del suo dantian, mentre la sua mano destra andava a colpire con ferocia la sua fronte. Allo stesso tempo, si sentì un suono rombante ed il corpo di Fang Shoudao tremò, la sua pelle si avvizzì visibilmente.


Simultaneamente, Fang Xiufeng piegò la testa all’indietro e ruggì, poi all’improvviso… apparve un’immagine fantasma di sé stesso. Sorprendentemente, era un tipo di clone, un’immagine che aveva le stesse identiche fattezze di Fang Xiufeng, la quale volò in aria e si diresse verso il vortice.


Fang Shoudao iniziò a spiegare.


“Meng Hao, questa Formazione Dao Trifecta usa il potere della base di coltivazione di tre persone per aiutare tuo padre a creare tre cloni, tutti e tre forti quanto la sua forma originale. Utilizzando questi tre cloni per trascendere la tribolazione, avrà molta più possibilità di riuscire nell’impresa!”


Meng Hao alzò lo sguardo verso il cielo e vide che l’enorme vortice era pieno di fulmini crepitanti, molti dei quali stavano già discendendo. Il clone di Fang Xiufeng si lanciò in avanti andando a fronteggiare il potente fulmine, il quale era più largo e terrificante di quello che era disceso durante l’avanzamento del Guru Nuvola Celeste.


Era abbastanza potente da distruggere interi mondi. In seguito, il fulmine si trasformò in un mare elettrico che si andò ad abbattere contro Fang Xiufeng.






Risuonò un’enorme esplosione. Tutti guardarono il clone piegare la testa all’indietro e ruggire, poi eseguì un incantesimo invocando abilità divine e tecniche magiche che iniziarono a contrastare il fulmine.


Passò del tempo, tutti erano scioccati dagli eventi che stavano avvenendo di fronte ai loro occhi. Dopo che passò la prima tribolazione, il clone di Fang Xiufeng era stanco e ferito, ma comunque continuò a procedere verso il vortice. Fu a questo puto che si sentirono altri suoni assordanti e la seconda tribolazione fece la sua comparsa, era… la Tribolazione delle Armi!


In base a quello che Meng Hao sapeva grazie all’esperienza accumulata durante il tentativo del Guru Nuvola Celeste, era a conoscenza del fatto che esistevano nove tribolazioni, le quali avevano un’intensità sempre crescente. Se si era in grado di mandarle via e poi mettere piede nel vortice, si andava a raggiungere la metà del processo. Avendo passato le tribolazioni si diventava qualificati a raggiungere il Dao.


Guru Nuvola Celeste era caduto a metà della terza tribolazione e al momento, Fang Xiufeng stava affrontando la seconda tribolazione. Si materializzarono diverse armi, le quali poi iniziarono a procedere in avanti con un potere sorprendente. Echeggiarono dei rimbombi e nove armi iniziarono a discendere verso il clone di Fang Xiufeng.


Meng Hao guardava con ansia mentre il clone apriva le sue mani, i suoi occhi brillavano di una fredda luce. In seguito scosse le sue mani di fronte a lui facendo lampeggiare dei colori selvaggi nell’aria e facendo tremare il cielo. Improvvisamente le nove armi si fermarono sul posto per un momento, poi però tremarono violentemente e continuarono la loro discesa.


Esplosioni riecheggiavano costantemente e i ruggiti del clone di Fang Xiufeng echeggiarono nelle orecchie di tutti i coltivatori di Pianeta Paradiso Meridionale. Quando sua moglie e sua figlia li sentirono, le due donne provarono ancora più ansia di prima.


I membri della linea di sangue diretta del Clan Fang rimasero anche loro in attesa con una snervante anticipazione, aspettando che il loro Capo Clan raggiungesse il Reame Dao!


Il cielo si illuminò e le nove Armi della Tribolazione esplosero di potere e del desiderio di tagliare chiunque cercasse di passare la tribolazione. Mentre i rimbombi riecheggiavano, il clone di Fang Xiufeng avanzava senza sosta.


“Toglietevi dalla mia strada!” il clone di Fang Xiufeng improvvisamente prese un profondo respiro e, mentre lo faceva, i suoi occhi si illuminarono di una gelida luce. Nel frattempo, una sconfinata energia dei Cieli e della Terra si dirigeva verso di lui per poi essere assorbita. Il cielo si illuminò di colori selvaggi e il clone di Fang Xiufeng iniziò a scintillare di luce brillante, facendolo sembrare un sole radioso.


Improvvisamente, si materializzò una spada illusoria nella sua mano destra. In seguito fece un passo in avanti con il suo piede destro, poi piegò il suo corpo come un arco e tagliò verso il basso con la sua spada, rilasciando un fascio di luce accecante.


Il qi di spada pulsava di un’energia indescrivibile, oscurando e offuscando ogni altra cosa. Il clone di Fang Xiufeng e la spada che reggeva, erano le uniche cose ad essere incomparabilmente luminose e limpide.


“Il mio Dao è il Dao della spada e la spada è la regina di tutte le armi! Insignificante Tribolazione delle Armi… davvero osi bloccarmi la strada!?” La voce echeggiante del clone era ricolma di una pressione incredibile e nel mentre il riflesso della spada continuava a scintillare mentre si dirigeva verso le nove armi della Tribolazione delle Armi.


Quando fecero collisione l’una con l’altra riecheggiò un’enorme esplosione. Il riflesso di spada esplose con uno scintillante ed intenso potere, facendo vibrare ogni cosa. Una suprema aura sovrana si innalzò dalla spada!






Boom! La prima arma cadde in pezzi!


Poi la seconda, la terza e la quarta…


In un battito di ciglia, sette armi vennero ridotte in cenere. Le due rimanenti, tuttavia, continuarono a lottare contro il riflesso della spada avanzando sempre di più. Mentre si avvicinavano al clone, il clone non cercò di schivare, al contrario, emise un freddo sbuffo.


Il suono dello sbuffo fece tremare le due armi, le quali poi collassarono in pezzi che poi si sbriciolarono diventando cenere. Avevano raggiunto già da tempo il punto del collasso, che poi vennero costrette ad oltrepassare dal semplice suono emesso da Fang Xiufeng.


Fatto ciò la seconda tribolazione era stata superata con successo. L’energia di Fang Xiufeng si innalzò luminosa, come se raggiungere il Reame Dao fosse un compito semplice per lui!


Se Guru Nuvola Celeste non fosse stato ucciso e fosse ora in grado di vedere quello che stava succedendo, rimarrebbe sicuramente senza fiato. Dopo tutti gli anni che aveva passato a prepararsi, era stato in gradi di oltrepassare solo la seconda tribolazione. Fang Xiufeng era chiaramente molto, molto più potente di quanto non fosse stato lui.


Ovviamente, gran parte del merito andava alla Formazione Dao Trifecta che aveva potenziato la sua base di coltivazione e aveva creato tre cloni. A causa di questo… le cose si fecero molto più facili per lui, il quale poté rilasciare ancora più potere.


A questo punto, la terza tribolazione si stava avvicinando. Questa era la tribolazione che aveva abbattuto il Guru Nuvola Celeste, durante la quale erano apparse quattro figure con un’armatura nera.


Tuttavia, non appena si materializzarono e prima che potessero fare qualsiasi cosa, Meng Hao scosse la sua mano destra, emanando il suo senso divino verso le quattro figure. Immediatamente, le figure si fermarono, poi giunsero le mani e si inchinarono a Fang Xiufeng. Dopo di che, si girarono e scomparvero di nuovo all’interno del vortice.


Si ritirarono senza nemmeno provare a combattere!!


Questo fatto lasciò sconvolto il clone di Fang Xiufeng, il quale rimase a fissare scioccato. Non era l’unico. Tutti i coltivatori su Pianeta Paradiso Meridionale che stavano osservando la scena non poterono fare a meno di rimanere sorpresi. Persino la madre e la sorella di Meng Hao rimasero a fissare il vortice con occhi spalancati.


“Ora nulla può impedire a tuo padre di trascendere questa tribolazione,” disse Fang Shoudao.


“Esatto,” rispose Fang Yanxu. “Xiufeng si è preparato bene. Persino io non potrei paragonarmi a lui, rispetto al periodo in cui raggiunsi il Dao.”


“Da quello che sembra, venire stazionato qui su Pianeta Paradiso Meridionale è stata in verità un’opportunità per Xiufeng.”


Mentre Fang Shoudao e Fang Yanxu continuavano a discutere la questione, lo sguardo serio sulle loro facce svani e delle espressioni più rilassate ne presero il posto.


Secondo la loro prospettiva, il fatto che Fang Xiufeng potesse passare o meno la tribolazione, al momento non era nemmeno in dubbio. Aveva già dimostrato di poter sorpassare la tribolazione anche senza il loro aiuto. Chiaramente, il suo eventuale successo era assodato.






Quello di cui erano preoccupati ora… era quello che sarebbe successo con la formazione di incantesimo del Pianeta Paradiso Meridionale dopo che avesse raggiunto il Reame Dao.


Tuttavia, Meng Hoa non era così sicuro. Per qualche ragione, quando guardava il clone di suo padre in aria, provava una sensazione di disagio. Era come se qualcosa di molto brutto stesse per accadere, anche se non era certo di cosa.


“Cosa c’è che non va?” pensò, i suoi occhi si socchiusero. “Perché ho la sensazione che qualcosa non quadra…?” La brutta sensazione all’interno del suo cuore si faceva sempre più forte.


A questo punto, la quarta e quinta tribolazione erano in arrivo. La quarta tribolazione era la Tribolazione dei Cinque Elementi. Metallo, legno, acqua, fuoco e terra. Cinque diversi poteri di tribolazione apparvero all’interno del vortice, i quali poi si materializzarono come cinque enormi dragoni che ruggirono mentre si lanciavano contro il clone di Fang Xiufeng.


Questa battaglia era molto più difficile delle precedenti. Il clone di Fang Xiufeng diede tutto sé stesso, spazzò direttamente via un drago e poi si auto distrusse per distruggerne altri tre. Rimase solo il Drago dell’Acqua. A questo punto, Fang Yanxu ruggì e improvvisamente, il suo corpo avvizzì. Allo stesso tempo, un’immagine fantasma venne fuori da Fang Xiufeng, il quale rimase ancora seduto a gambe incrociate nel centro della Formazione Dao Trifecta.


Questo era il suo secondo clone, il quale volò in alto all’interno di un riflesso di spada per uccidere il quinto drago. Non ci fu la minima pausa prima che la sesta tribolazione iniziasse la sua discesa.


La sesta tribolazione emerse sotto forma di un singolo carattere, il carattere Dao 道. Rimase a fluttuare li, irradiando una luce bizzarra. Chiunque lo guardasse poteva notare che il carattere non sembrava stabile. Si trasformava di continuo facendo avanti e indietro tra nove versioni diverse. Tuttavia, ognuna di quelle trasformazioni del carattere rappresentava… il Dao!


Riecheggiarono dei rimbombi e un’intensa pressione venne irradiata dai nove caratteri Dao. Il clone di Fang Xiufeg piegò la testa all’indietro e ruggì, eruttando con il potere della sua base di coltivazione. Numerose immagini di spade apparvero intorno a lui, le quali poi si trasformarono in una nebbia Dao!


La nebbia si espanse in ogni direzione, raggiungendo i 30,000 metri, eccedendo largamente quella del Guru Nuvola Celeste. Iniziò a vorticare intoro il clone di Fang Xiufeng e poi una spada illusoria apparve nella sua mano. In seguito il clone si lanciò contro i nove caratteri Dao.


“Tribolazione… sparisci!” Mentre la voce di Fang Xiufeng riecheggiava, i Cieli e la Terra tremarono. Si innalzarono dei riflessi di spada ricolmi di luce azzurra, i quali poi andarono a tagliare contro i nove caratteri Dao. Fang Xiufeng era completamente sicuro che questo colpo di spada… avrebbe distrutto la sesta tribolazione!


Questo perché… lui era Fang Xiufeng!


Tuttavia, fu in questo preciso istante che Meng Hao si accorse che il clone di suo padre brillava di luce azzurra. Improvvisamente, la sua mente iniziò a tremare.


“Papà! Sopprimi il tuo seme Dao!!”
                                


                                



