---
weight: 1185
title: Capitolo 1185 - Tribolazione Onniceleste!
pubDate: 2025-03-17T11:17:35.052Z
tags:
    - issth
---


Quasi nello stesso momento in cui le parole uscirono dalla sua bocca, la spada di Fang Xiufeng fece contatto con i nove caratteri Dao. Echeggiò un’enorme esplosione, accompagnata da una sconfinata e scintillante luce. I nove caratteri Dao della sesta tribolazione collassarono, trasformandosi in nient’altro che cenere nel vento.


Allo stesso tempo, la luce azzurra che si innalzava da Fang Xiufeng si fece più accecante, come se fosse stata provocata da qualche catalizzatore…. Mentre la luce si faceva più luminosa, il seme Dao dentro di lui iniziava a sciogliersi.


Mentre lo faceva, apparve un po’ di aura Onniceleste, un qualcosa con cui Meng Hao era molto familiare. Non era l’aura di un Immortale Dao Onniceleste, era invece, il primo stadio di un Immortale Onniceleste ordinario.


Alla fine, realizzò perché sentiva quella brutta sensazione. Quella sensazione proveniva… dal seme Dao!


Se l’Immortale Onniceleste all’interno di Fang Xufeng si risvegliasse in questo momento e la tribolazione rimanesse invariata, allora non sarebbe un problema. Tuttavia… se la terrificante natura della tribolazione cambiasse in risposta all’esplosiva ascesa dell’Immortale Onniceleste, allora la tribolazione di Fang Xiufeng diverrebbe molto più difficile!


Mentre la luce azzurra sfavillava da Fang Xiufeng e il seme Dao si scioglieva, il vortice in alto nel cielo si fermò di scatto, come se avesse percepito qualcosa. Poi, si sentirono dei suoni rimbombanti ed il vortice crebbe dieci volte più grande!


La vista dell’accaduto lasciò scioccati tutto il pubblico su Pianeta Paradiso Meridionale. Ovviamente, solo pochi di loro riuscirono a capire quello che stava succedendo. Solo alcuni Anziani del clan avevano qualche idea a riguardo.


La maggior parte del pubblico non aveva mai visto le Tribolazioni del Cammino del Dao. Tuttavia, gli Anziani che ne avevano visto qualcuno trascendere rimasero sorpresi dopo aver realizzato che qualcosa non quadrava.


Anche Meng Li fu in grado di capire che qualcosa era cambiato e di conseguenza sbiancò in volto.


Nel mondo color sangue, gli occhi di Fang Shoudao si spalancarono. Guardò il vortice, che era ora dieci volte più grande di prima, poi si rigirò a guardare Fang Xiufeng e poi un’espressione amara apparve sulla sua faccia. Alla fine, emise un lungo sospiro.


Fang Yanxu scosse la testa e poi un’espressione di sconforto apparve sulla sua faccia.


“Queste due cose sono entrambe delle ottime opportunità, ma quando vengono messe insieme, creano… una completa catastrofe.”


La faccia di Meng Hao era estremamente distorta, Fang Xiufeng invece realizzò all’istante quello che stava succedendo. Il suo clone fluttuava silenzioso a mezz’aria, mentre guardava in alto verso il vortice. Alla fine, iniziò a ridacchiare.


“Va bene così. In questo modo, potrò sperimentare davvero una Tribolazione del Cammino del Dao. Dato che ho deciso di trascendere la tribolazione, l’unica scelta rimasta è quella di proseguire in avanti…” iniziò a ridere di gusto. Tuttavia, mentre la sua risata riecheggiava, si sentì un intenso rombo provenire dall’interno del vortice.


Il vortice enormemente allargato iniziò a vorticare e la settima tribolazione fece la sua comparsa.


La settima tribolazione era quella delle… monete di rame!


Delle monete di rame iniziarono a venire fuori dal vortice. Originariamente, ce ne sarebbero dovute essere solo nove, ma ora, con il vortice che era cresciuto di dieci volte in stazza, non c’erano nove monete, ce n’erano… novanta!!


Ognuna delle monete sembrava identica. Su un lato di ogni moneta poteva essere vista l’immagine degli Otto Trigrammi e sull’altro lato c’erano dei caratteri che sembravano dei simboli magici. Per di più, ogni singola moneta emanava un potere in grado di scuotere i Cieli e la Terra.


Mentre le monete scendevano intensi boati riempirono l’aria!


“Tribolazione del Decreto del Fulmine del Fantasma della Montagna,” mormorò Fang Shoudao, “la manifestazione di un tesoro prezioso delle Montagne e Mari. Questo Decreto del Fulmine del Fantasma della Montagna ha un potere lacera-Cieli e schiaccia-Terra!!” In alto a mezz’aria, il clone di Fang Xiufeng piegò la testa all’indietro ed iniziò a ridere. Improvvisamente si innalzò un qi di spada dal suo corpo e poi si lanciò contro le novanta monete di rame.


“Il potere della tribolazione è cresciuto di dieci volte, huh? Ebbene, a chi importa!?” Il clone di Fang Xiufeng si trasformò nell’immagine di una spada, rombando nell’aria mentre si dirigeva verso le monete.


Nell’istante in cui erano sul punto di collidere l’uno con l’altro, una voce arcaica improvvisamente si sentì provenire dalle novanta monete di rame.


“Fantasma della Montagna…” disse. Immediatamente, i due caratteri più a destra sul retro delle monete di rame iniziarono a scintillare di luce accecante.


Gradualmente, si poterono sentire novanta ruggiti, che scossero ogni cosa, e nel mentre novanta immagini si materializzarono dall’interno delle novanta monete di rame. Non erano altri che… Fantasmi della Montagna!!”


I Fantasmi della Montagna erano in verità delle Divinità della Montagna che però non erano state designate ufficialmente, quindi, non potevano essere chiamati Divinità. Quindi, vennero chiamati Fantasmi!


Le loro figure erano feroci, irradiavano energia e potere. Quando apparvero, iniziarono a caricare immediatamente contro Fang Xiufeng con una velocità incredibile.


L’aria si riempì di rimbombi mentre una lotta feroce si svolgeva nelle vicinanze. Già solo il primo scambio fece tossire una boccata di sangue al clone di Fang Xiufeng, il suo corpo era per metà distrutto. Eppure, la sua spada tagliò tutti e novanta i Fantasmi della Montagna, trasformandoli in nient’altro che cenere.


Tuttavia, la settima tribolazione non era ancora conclusa. Mentre i novanta fantasmi cadevano in pezzi, la voce arcaica parlò di nuovo.


“Fulmine dei Fantasmi della Montagna; distruggi i Fantasmi e sottometti gli spiriti; massacra i Demoni e bandisci il male; mantieni l’eterna purezza degli Dei…”<sup>1</sup>


RUMMMBLE! Mentre la voce riecheggiava, nove saette fuoriuscivano dalle monete di rame. Questi fulmini sembravano completamente diversi dalla Tribolazione del Fulmine. Erano ricolmi di un’aura di sterminio, come se ricoprissero una posizione suprema nei Cieli e nella Terra, come se rappresentassero il Dao dei Cieli che andava a distruggere tutto quello che riteneva malvagio!


Il clone di Fang Xiufeng piegò la testa all’indietro e ruggì, facendo esplodere all’esterno qi di spada che poi andò a colpire le novata saette. Il clone venne spinto all’indietro un passo alla volta mentre intanto tagliava un fulmine dopo l’altro, del sangue colava fuori da varie ferite sul suo corpo. Quando venne colpito dal sessantatreesimo fulmine, il clone non riuscì più a resistere ed esplose.


In quel momento, i restanti ventisette fulmini si lanciarono ad alta velocità attraverso l’aira color sangue in direzione del vero Fang Xiufeng.


Gli occhi di Meng Hao erano iniettati di sangue e la sua base di coltivazione iniziò a esplodere di potenza. Usando la Formazione Dao Trifecta, riversò energia in Fang Xiufeng dandogli così la possibilità di creare un terzo clone. Non appena il clone si materializzò, si lanciò verso i ventisette fulmini e tagliò con la sua spada.


Si sentì un’enorme esplosione e i ventisette fulmini collassarono. Poi fece carica verso le novanta monete di rame, il qi di spada era pronto ad essere liberato. Le novanta monte di rame iniziarono a sbiadire, eppure non collassarono. Al contrario, vorticarono nell’aria fondendosi in un’unica moneta che poi scomparve nel vortice.


Questo non accadde grazie alla forza di Fang Xiufeng. Il motivo della ritirata delle monete di rame era a conseguenza del fatto che Fang Xiufeng riuscendo a resistere al calvario, aveva superato la settima tribolazione. Ora, arrivò il turno dell’ottava tribolazione.


L’ottava tribolazione consisteva in un enorme dito che fuoriusciva dal vortice. Emanava una dirompente pressione e apparentemente conteneva il potere accumulato delle Montagne e Mari, improvvisamente lanciò un attacco verso Fang Xiufeng.


Questa era decisamente diversa rispetto ad un’ordinaria Tribolazione del Cammino del Dao. La tribolazione che avevano superato Fang Shoudao e Fang Yanxu in passato era stata un gioco da ragazzi rispetto a questa!


“Tribolazione Onniceleste!!” mormorò Fang Shoudao, dando voce alla conclusone a cui era precedentemente arrivato.


Quando Meng Hao sentì quelle parole, le sue pupille si restrinsero e il suo cuore si riempì di agitazione. Guardò il clone di suo padre e poi l’enorme dito. Il dito colpì il clone, che quasi immediatamente esplose in una nuvola di sangue ed interiora. In seguito la vera forma di suo padre si alzò in piedi al centro della Formazione Dao Trifecta. Senza il minimo accenno di esitazione, si innalzò per aria.


“Papà!!” pianse Meng Hao, alzandosi in piedi di scatto. I suoi occhi erano iniettati di sangue, non riusciva più a trattenersi. Doveva aiutare attivamente suo padre a resistere alla tribolazione.


“Hao’er,” disse Fang Shoudao, muovendosi in modo da bloccargli la strada, “non sei ancora al Reame Dao. Questa è la tribolazione di tuo padre e tu non puoi intervenire. Se lo farai, non lo aiuterai, al contrario, lo danneggerai!” In seguito scambiò un’occhiata con Fang Yanxu e i due annuirono.


Un’aria risoluta apparve nei loro occhi mentre alzavano le loro teste guardando Fng Xiufeng che fronteggiava l’enorme dito in discesa. Poi, tutti e due presero dei respiri profondi e in seguito simultaneamente… rilasciarono degli incredibili ruggiti.


“DAO!” ulularono. Il potere dell’Essenza fece la sua comparsa e la legge naturale iniziò a manifestarsi. I Cieli e la Terra si distorsero mentre i due chiamarono il Dao per rimproverare i Cieli!


Mentre univano le forze, le loro Essenze, i loro Dao e le loro leggi naturali apparvero intorno Fang Xiufeng facendo incrementare di dieci volte la nebbia Dao che lo circondava. Mentre raggiungeva il massimo, Fang Xiufeng si lanciò contro il dito e si scontrarono. Immediatamente schizzò del sangue dalla bocca e lo stesso successe a Fang Shoudao e Fang Yanxu.


Tuttavia, come conseguenza del caro prezzo che pagarono il dito iniziò a tremare e poi collassò in pezzi. Fang Xiufeng passò attraverso i resti del dito e si avvicinò così tanto al vortice da sembrare di essere in grado di metterci dentro un piede.


Però, fu in questo momento che apparve la nona tribolazione; Non c'era una manifestazione fisica di questa tribolazione. Invece, questa era invisibile. Era... la Tribolazione Deva!


La rovina della Deva era un tribolazione invisibile; chiunque provasse a mettere piede nel Dao deve sottoporsi alle tre rovine dei Cieli, della Terra e dell’Uomo!


Il Cielo avvizziva lo spirito. La Terra avvizziva il corpo. L’Uomo avvizziva l’anima!!


Fang Xiufeng tremò. Il suo spirito sembrava corrodersi facendolo tremare sul posto, sangue nero colava dalla sua bocca. Poi, il suo corpo iniziò ad avvizzire fino al punto in cui sembrò essere diventato uno scheletro. Simultaneamente, la sua anima sembrava essere sotto attacco mentre rapidamente veniva sciolta.


Ruggì e la nebbia Dao intorno a lui diminuì dopo che venne inalata da Fang Xiufeng per curare le sue ferite. Comunque, questo non lo aiutò molto a trascendere la tribolazione. La tribolazione era ancora presente e se lui continuava ad inalare la nebbia Dao sprecandola tutta, a quel punto, anche se riuscisse a mettere piede nel vortice, sarebbe inabilitato a raggiungere il Dao.


Il vero scopo della nebbia Dao era quello di essere usata dopo aver raggiunto il vortice. Averne poca arrivati a quel punto avrebbe portato delle conseguenze molto negative.


Meng Hao stava tremando e la sua testa pulsava per l’agitazione. Tuttavia, non c’era nulla che poteva fare. Anche se voleva partecipare, non osò farlo per paura di danneggiare suo padre.


Fu in questo momento, tuttavia, che Fang Shoudao e Fang Yanxu strinsero entrambi i denti e poi unirono le loro voci per dire. “Otterrai la mia anima e sarai benedetto!”


Poi spinsero sulle loro fronti, facendo echeggiare dei suoni rimbombanti. Del sangue schizzò fuori dalle loro bocche e i loro corpi avvizzirono ancora di più. Tuttavia, all’improvviso le loro anime si innalzarono dalla cima delle loro teste.


Sorprendentemente, stavano usando le loro stesse anime, menti e corpi per aiutare Fang Xiufeng! Insieme, sorpasseranno la nona tribolazione, la tribolazione finale!




1:(nota del traduttore inglese) La moneta descritta è usata davvero nella cultura cinese. <a href="https://www.lamoneta.it/uploads/monthly_07_2012/post-31278-0-33736800-1343297494.jpeg">Cliccate qui</a> per vedere un’immagine della moneta.


P.S. RogueSword: Il link l’ho messo io e nell’immagine c’è raffigurato un talismano non una moneta.


La differenza tra i due, oltre alla dimensione, è il buco al centro. Nei talismani è rotondo nelle


Monete è quadrato. Vanno a rispecchiare la Terra (quadrato) e i Cieli (rotondo).
                                


                                



