---
weight: 11880
title: Capitolo 1188 - Formazione di Morte del Paradiso Meridionale!
pubDate: 2025-03-17T11:17:35.053Z
tags:
    - issth
---


Non appena comparve, la formazione di incantesimo ricoprì l’intero Pianeta del Paradiso Meridionale. Allo stesso tempo, Meng Hao, Fang Shoudao, Fang Yanxu… e tutti gli altri coltivatori percepirono un intenso ed esplosivo aumento dell’intento omicida.


Era come se un terrificante senso divino stesse attraversando le terre, ricoprendo il Pianeta del Paradiso Meridionale. Il volto di Meng Hao si contrasse quando percepì quella forza terrificante e realizzò che si trattava di qualcosa che non poteva combattere.


Se quella forza avesse voluto sterminare qualcosa, lo avrebbe potuto fare in un battito di ciglia.


Il volto di Fang Shoudao impallidì e Fang Yanxu iniziò a tremare. L’espressione di Meng Li si fece strana e così quella di Fang Yu.


“Questa è la Formazione di Morte del Pianeta del Paradiso Meridionale!”


“Dannazione, chiaramente la formazione di incantesimo non approva che Xiufeng sia entrato nel Dao, altrimenti non si sarebbe attivata!”


“Lo spazzerà via!”


ROOOOOOAAAAARRRRRR!!


Cielo e Terra tremarono quando una forza incredibilmente potente prese forma, spingendo tutti quanti via da Fang Xiufeng. Nessuno poté resisterle, nemmeno Meng Hao che venne spinto inesorabilmente lontano da Fang Xiufeng, finché questo non si ritrovò completamente da solo.


Accadde tutto molto in fretta. Pochi attimi prima tutti si stavano congratulando con Fang Xiufeng per la sua entrata nel Dao, ma ora tutti stavano ammirando in stato di shock le grandissime trasformazioni che stavano investendo Cielo e Terra.


Gli occhi di Fang Xiufeng brillarono. Non appena apparve, l’intento omicida spinse la sua base di coltivazione dal Reame del Dao al grande cerchio del Reame Antico


.
Comunque, l’intento omicida continuò a farsi sempre più forte. Rumori di tuoni riecheggiarono dalla rete illusoria mentre si lanciava verso Fang Xiufeng, pieno di un incredibile volere micidiale che si fuse in una forza di sterminio. In un attimo la forza distruttiva si avvicinò a Fang Xiufeng.


Se Fang Xiufeng avesse fallito nell’entrare nel Dao e fosse diventato un coltivatore dello Pseudo Dao, la formazione di incantesimo del Pianeta del Paradiso Meridionale non sarebbe comparsa, indipendentemente che fosse stato approvato o meno. Dopo tutto, la formazione di incantesimo riguardava solo il Reame del Dao. Finché l’Imperatore Tang ne aveva il controllo, non avrebbe fatto del male ai coltivatori dello Pseudo-Dao.


Gli occhi di Meng Hao erano di un rosso brillante quando si mise in movimento. Il Calderone di Fulmini apparve nella sua mano destra e l’elettricità danzò intorno a lui mentre cercava di scambiare posizione con suo padre.


Comunque, nonostante quella danza di elettricità, il Calderone di Fulmini non funzionava.


A Causa della formazione di incantesimo del Paradiso Meridionale, era inutile!


Meng Hao non voleva arrendersi. Con occhi lampeggianti di pazzia, si lanciò in avanti come una freccia, deciso ad attraversare la rete per aiutare suo padre.


Comunque, non appena Meng Hao toccò la rete, avvertì una forza massiccia spingerlo indietro, come una forza di espulsione.


Sentì diverse grida spingerlo via, impedendogli di entrare nell’area all’interno della rete. Comunque, la rete non lo ferì. Gli impedì semplicemente di interferire con il volere della formazione di incantesimo del Paradiso Meridionale!


Il volto di Meng Hao si fece pallido e iniziò a ridere amaramente. Lui… non poteva fare nulla.
Ora, come prima, poteva solo guardare e non poteva fornirgli alcun tipo di aiuto. Quello era suo padre, un suo parente di sangue, e per questo il sentimento di disperazione che riempiva il suo cuore voleva farlo urlare di rabbia.


La madre e la sorella di Meng Hao stavano gridando mentre guardavano Fang Xiufeng affrontare quel pericolo.  Fu a quel punto, comunque, che un urlo gutturale riecheggiò dal palazzo Imperiale del Grande Tang.


“Con il sangue del mio Clan Li, richiamo lo spirito dell’antenato dentro alla formazione di incantesimo. Quest’uomo… è il guardiano del Paradiso Meridionale. Lui è… del Clan Fang Onniceleste. Non deve essergli fatto alcun male...” Per accompagnare quelle parole, un forte boato colpì Cielo e Terra. La rete sembrò fermarsi e, allo stesso tempo, una figura si materializzò fuori dall’aria sottile di fianco a Fang Xiufeng.


Indossava una veste Imperiale e la corona dell’Imperatore. Non era altri che l’Imperatore Tang, che afferrò Fang Xiufeng e poi lo portò giù verso terra. Proprio quando sembravano sul punto di toccare il suolo, un lampo brillantissimo volò verso Fang Xiufeng, pieno di un forte intento omicida.


Dopo essere atterrati, la voce dell’Imperatore Tang risuonò nuovamente con urgenza:
“Fratello Xiufeng, la formazione di incantesimo non è né stata sconfitta ma non ha neanche vinto. Se avesse avuto successo non sarei mai stato capace di salvarti proprio adesso. Presto, siediti e inizia a meditare. Ti darò una goccia del sangue del Clan Li. Dopo che l’avrai completamente assorbita, lancerò una delle magie Daoiste dei miei antenati così che la formazione di incantesimo ti approvi. Comunque, dovrai resistere per il tempo necessario ad un bastoncino di incenso per bruciare! Quel breve tempo sarà una prova severa per te… Se la passerai, allora sarai l’unico esperto del Reame del Dao sul Pianeta del Paradiso Meridionale. Se fallirai… allora d’ora in poi io e te non ci incontreremo più nel mondo degli uomini…” le parole dell’Imperatore Tang furono rapide. Proprio quando uscirono dalla sua bocca, mosse un dito prima verso Fang Shoudao e poi verso Fang Yanxu. Entrambi scomparvero e riapparvero di fianco a Fang Xiufeng.


“Se volete che sopravviva per il tempo necessario ad un bastoncino di incenso di bruciare, allora dovrete fare tutto il possibile per aiutarlo. Comunque… ricordate che non dovrete usare il potere del Reame del Dao, in nessuna circostanza. Se lo farete, non solo Fang Xiufeng verrà sconfitto, ma anche voi morirete!” Detto questo, l’Imperatore Tang si sedette a gambe incrociate e mosse la mano, facendo cadere una goccia di sangue sulla fronte di Fang Xiufeng, che aveva iniziato a meditare.


Gli occhi dell’Imperatore Tang brillarono di concentrazione. Stava giusto per chiuderli quando una voce roca arrivò alle sue orecchie.


“Imperatore Tang, mi lasci aiutare!” disse Meng Hao con gli occhi iniettati di sangue. Lo sguardo dell’Imperatore Tang brillò ed esitò per un momento, ma poi mosse il dito.


Immediatamente Meng Hao scomparve e riapparve di fianco a Fang Xiufeng.


Dopo aver fatto queste cose l’Imperatore Tang chiuse gli occhi ed eseguì un incantesimo a due mani, utilizzando la magia segreta del Clan Li per aiutare Fang Xiufeng ad ottenere l’approvazione della formazione di incantesimo.


L’enorme rete illusoria continuò a rombare verso di lui. Nonostante non facesse del male al Pianeta del Paradiso Meridionale, l’intento omicida continuò a farsi più forte.


Degli strani colori illuminarono il cielo e il vento iniziò a soffiare.


Gli occhi di Fang Shoudao brillarono di una luce brillante quando improvvisamente volò in aria, seguito da Fang Yanxu. Si misero immediatamente a combattere la rete senza usare il potere del Reame del Dao, ma piuttosto le basi di coltivazione che erano state circoscritte al grande cerchio del Reame Antico.


Anche Meng Hao volò in aria, unendosi agli altri due. Quasi subito il sangue spruzzò dalle loro bocche. L’obiettivo della rete era Fang Xiufeng, ma poteva comunque ferirli anche se solo fino ad un certo punto.


Quello valeva in particolare per Meng Hao, il cui volto era pallido, che subì immediatamente dei grossi danni interni. Iniziò a tremare ma strinse i denti e continuò a combattere, sfidando la rete per guadagnare tempo.


Fang Shoudao urlò e l’energia di Fang Yanxu insorse. Comunque, non importava cosa facessero, il risultato sarebbe stato solo quello di rallentare la rete.


Non potevano fare nulla per fermarla seriamente.


Dopo qualche respiro il corpo di Meng Hao si riempì di energia e una luce azzurra sconfinata brillò dal suo sangue. Il potere dell’Immortale Dao Onniceleste esplose quando si scontrò contro la rete, facendo riecheggiare un forte boato. Fang Shoudao e Fang Yanxu fecero la stessa cosa.


Il cielo tremò e così anche le terre. La rete era rallentata dagli attacchi, ma continuava ad avvicinarsi, costringendo i tre a farsi indietro e a restringere il perimetro.


Il tempo necessario ad un bastoncino di incenso di bruciare non era lunghissimo, ma in quelle circostanze a Meng Hao sembrò che il tempo si fosse quasi fermato.


Non era sicuro di quanto tempo esattamente fosse già passato, ma veniva costantemente spinto indietro. I suoi vestiti erano già zuppi di sangue e inoltre la rete si era già rimpicciolita fino a lasciare loro solo una dozzina di metri.


Fu a questo punto che la mandibola di Fang Yanxu si spalancò, e smise di lottare. A quanto pareva, stava avendo problemi a mantenere nascosta la sua base di coltivazione del Reame del Dao. Se fosse stata rivelata, sarebbe stato in grave pericolo.


Alla fine strinse i denti, rispose agli attacchi con un ultimo colpo fortissimo e poi si lanciò attraverso la rete fino a raggiungere l’altro lato, dove volteggiò in aria con il volto cupo e il dispiacere negli occhi. Senza Fang Yanxu, la velocità di restringimento della rete aumentò.


Meng Hao e Fang Shoudao erano sotto una pressione molto più forte, specialmente Meng Hao che era stato ferito dall’inizio e la cui base di coltivazione era ora vicino a quella di Fang Shoudao. Poteva anche avere il suo Strato Eterno ma stava comunque tremando mentre il suo corpo appassiva. Fang Shoudao gridò; era arrivato al punto di non riuscire a contenere la sua base di coltivazione del Reame del Dao. Stringendo i denti, si colpì il petto con cattiveria, facendosi del male per mantenere soppressa la sua base di coltivazione.


Comunque, quella non era una soluzione a lungo termine. A quel punto, più del settanta percento del bastoncino di incenso era bruciato e il volto di Fang Shoudao era cinereo, il suo corpo tremava.


Nonostante la sua tattica di autolesionismo, aveva raggiunto il suo limite ed era sul punto di perdere il controllo della sua base di coltivazione del Reame del Dao. Sospirò.


“Hao, ho fatto tutto quello che potevo. Per favore… non prendertela.” Sembrava più vecchio che mai, e il suo volto era amareggiato. Non essendo più capace di resistere alla rete, era ora all’esterno e faticava a mantenere la sua base di coltivazione sotto controllo.


Comunque, i sospiri che aveva mormorato erano profondi e toccanti.


Dei tre che avevano opposto resistenza alla rete, Meng Hao era l’unico rimasto. La sua base di coltivazione era la più debole, eppure era stato capace di resistere più a lungo. Quello perché non aveva una base di coltivazione del Reame del Dao da mostrare, e non doveva trattenersi.


I suoi occhi erano cremisi e stava tossendo sangue. Comunque, non si arrese.


A quel punto la rete si era rimpicciolita fino a misurare solo quindici metri.


Dietro a Meng Hao, suo padre sedeva a gambe incrociate. Non aveva intenzione di arrendersi e proprio mentre la rete rimpiccioliva, uno sguardo selvaggio comparve negli occhi di Meng Hao.


Allungò la mano destra e la mosse, facendo apparire la gelatina di carne.


“Proteggi mio padre!” disse Meng Hao. La gelatina di carne si mise subito sulla spalla di Fang Xiufeng, trasformandosi in un’armatura che lo ricoprì interamente. Il sangue di Meng Hao stava ribollendo mentre sollevò la mano per rivelare… il suo quarto Frutto del Nirvana.


Senza la minima esitazione, lo mise sulla propria fronte. Il Frutto del Nirvana si dissolse rapidamente e il rumore dei tuoni iniziò a riverberare da dentro di lui.


Si lasciò sfuggire un grido agghiacciante e il suo corpo iniziò a tremare, brillando di luce azzurra.


La sua base di coltivazione insorse con un potere incredibile e sembrava quasi che dentro di lui fosse apparsa una porta.


Quella era… la grande Porta del Reame Antico!


Era come se l’avesse evocata, radunando delle nuvole gigantesche nel cielo dentro alle quali si trovava la Grande Porta del Reame Antico!


Prendendo in prestito la forza del quarto Frutto del Nirvana, alzò entrambe le mani e poi le premette al suolo. I boati riecheggiarono dal suo corpo quando il colpo attraversò il terreno e poi riemerse in un contraccolpo che si diresse verso la rete gigantesca.




                                


                                



