---
weight: 11930
title: Capitolo 1193 - Non osi combattere?
pubDate: 2025-03-17T11:17:35.054Z
tags:
    - issth
---


Il Cielo e la Terra tremavano. La voce dell'uomo riecheggiava intorno, pregna di un odio velenoso. Nonostante la maggior parte delle persone non sapessero cosa fosse un Clan Onniceleste, le Tre Chiese e Sei Sette, così come alcuni altri gruppi, erano completamente scioccati, e si voltarono a fissare il Clan Fang.


“Clan... Onniceleste?”


Già mentre guardavano la scena sbalorditi, l'enorme rete scomparve, e Meng Hao sfrecciò in alto nel cielo. Il suo obiettivo era evidente: la luccicante moneta di rame, che ora era senza padrone, e stava lentamente iniziando a cadere dal cielo.


Si mosse ad incredibile velocità, ma anche altri nella folla erano sfrecciati in alto con velocità fulminea. Erano nove in totale, e tutti diretti verso la moneta di rame!


Ma poi, sei di loro improvvisamente cambiarono direzione e puntarono verso Meng Hao, invece che verso la moneta, apparentemente con l'intenzione di bloccargli la strada.


Gli altri tre accelerarono verso la moneta.


Il volto di Fang Xiufeng era calmo. Accanto a lui stavano Fang Shoudao e Fang Yanxu, e nessuno dei due fece nulla: avevano completa fiducia in Meng Hao.


Gli occhi di Meng Hao brillarono, freddi. Il vecchio che aveva appena ucciso con l'aiuto della Formazione della Morte del Paradiso Meridionale aveva preso come obiettivo il Clan Fang, quindi aveva tutta l'intenzione di tenersi la moneta di rame come trofeo di battaglia.


Mentre si muoveva nell'aria come un lampo, nella sua mano destra brillò un incantesimo. Poi fece ondeggiare la mano, facendo discendere numerose montagne Immortali, circondate da una sconfinata luce azzurra. Nel gruppo di sei, tre tossirono sangue e immediatamente rallentarono, mentre gli altri tre sprigionarono abilità divine e tecniche magiche. Subito il cielo si riempì di splendide luci colorate e di increspature di magia.


Si materializzarono dozzine di lucertole nere, che ruggendo si buttarono su Meng Hao. Era comparsa anche una gigantesca frusta che si gettò come un drago su di lui per squarciarlo.


Per ultimo comparve un arcobaleno a sette colori, che emanava una luce brillante che ricoprì completamente i Cieli e la Terra.


Meng Hao sbuffò con espressione fredda e accelerò, facendo affidamento sulla forza del suo corpo fisico per raggiungere le abilità divine. Stese entrambe le mani davanti a sé e con esse squarciò l'aria in entrambi i lati, facendo urlare orribilmente le enormi lucertole nere mentre venivano ridotte a brandelli.


Senza nemmeno rallentare, Meng Hao fece ondeggiare la mano destra, afferrando la frusta illusoria ed emettendo delle fiamme che la avvilupparono: in un battito di ciglia, la frusta diventò un serpente di fuoco che si contorceva.


Poi si gettò contro l'arcobaleno, distruggendolo in innumerevoli frammenti!


Accadde tutto così velocemente che Meng Hao non rallentò nemmeno prima di trovarsi proprio di fronte ai tre coltivatori che avevano appena lanciato le abilità divine. I loro volti sussultarono con incredulità, e prima che potessero rilasciare altra magia, Meng Hao fece ondeggiare la manica, facendo scatenare contro di loro una tempesta.


Sputarono sangue quando li oltrepassò, ma non li uccise. Era il giorno in cui suo padre diventava Capo Clan, quindi non avrebbe ucciso nessuno nel modo in cui l'aveva fatto poco prima durante le sfide, a meno che non fosse assolutamente necessario. Non voleva che quell'occasione speciale si trasformasse in un massacro.


Un attimo dopo, era di fronte alla moneta di rame. Mentre allungava la mano per afferrarla, gli altri tre coltivatori lo accerchiarono, invocando degli incantesimi e lanciando potenti attacchi per bloccarlo.


Uno di loro evocò un'enorme zucca a fiasco di colore argento che sfrecciò verso Meng Hao, emanando un'intensa forza gravitazionale e delle urla stupefacenti, che echeggiarono nelle orecchie e nella mente di Meng Hao.


“Levati di torno!” disse, chiudendo a pugno la sua mano sinistra e attaccando con il potere dello Sterminio degli Dei. La zucca argento tremò ed esplose in mille pezzi, facendo disperdere i fantasmi vendicativi che erano contenuti al suo interno. Il contraccolpo risultante andò a sbattere direttamente contro il coltivatore che aveva lanciato l'abilità divina.


Sbiancò in viso quando i fantasmi vendicativi si abbatterono su di lui. Sputò sangue, e il suo corpo si raggrinzì mentre ruzzolava indietro. Uno dei suoi compagni sbuffò freddamente, ignorando la moneta di rame e sfrecciando verso Meng Hao, con occhi fiammeggianti mentre bruciava la sua forza vitale.


Stava danneggiando sé stesso e persino la sua base di coltivazione per impedire a Meng Hao di prendere la moneta. Quel fuoco si trasformò in un potere di auto-detonazione, e i visi di tutti si riempirono di stupore mentre l'uomo esplodeva.


Era come la detonazione di un sole, che fece propagare in tutte le direzioni una luce accecante. Meng Hao non indietreggiò. Con espressione fredda fece ondeggiare il dito verso il potere in espansione dell'auto-detonazione.


“Sigillo del Demone, Quinta Maledizione!”


Maledizione dell'Interno e dell'Esterno!


Al tempo in cui Meng Hao aveva acquisito questa Maledizione, la sua base di coltivazione era ancora troppo debole per sprigionarla completamente, ma ora aveva il potere di un Immortale Dao Onniceleste, e poteva usarla nella sua forma più potente.


Un attimo dopo, un'enorme frattura apparve di fronte a lui, ed aveva l'aspetto di una bocca gigantesca. Emanava una forza gravitazionale indescrivibilmente potente che aspirò tutto il potere dell'auto-detonazione.


Accadde ad una velocità incredibile. Il momento prima tutti potevano percepire il potere dell'auto-detonazione, il momento dopo era scomparso.


Tutti fissarono la scena scioccati mentre realizzavano che ora c'erano soltanto due persone vicino alla moneta di rame: Meng Hao e un altro coltivatore di mezza età vestito di nero.


Quell'uomo stava fissando Meng Hao con gli occhi colmi di terrore. Non avrebbe mai immaginato che tutte quelle persone non sarebbero state in grado nemmeno di rallentarlo. Ora erano soltanto loro due a competere per la moneta.


Due mani si allungarono contemporaneamente per afferrarla!


Gli occhi dell'uomo di mezza età sussultarono mentre improvvisamente l'aura del Karma iniziò a sprigionarsi da lui. Invece che allungare la mano, da essa sfrecciarono fuori infiniti Fili del Karma, che vorticarono attorno a lui e poi si mossero sinuosamente verso la moneta di rame per avvilupparla.


“Clan Ji...” disse Meng Hao, con gli occhi che brillavano di intento omicida. Quest'uomo di mezza età aveva una base di coltivazione nel grande cerchio del Reame Antico, ma a causa della strana natura delle abilità divine del Clan Ji, il suo potere era maggiore rispetto a quello di altre persone nel suo stesso Reame.


“Quella cosa appartiene a me!” urlò l'uomo con voce autoritaria. I suoi Fili del Karma si chiusero intorno alla moneta di rame e la strattonò verso di sé.


“Scoreggia di cane del Clan Ji!” ruggì Meng Hao, facendo esplodere intorno a lui una luce azzurra. Non ebbe bisogno di evocare nessun incantesimo: la sua magia rispondeva alla sua semplice volontà. La luce azzurra si trasformò in una lama illusoria che subito si abbattè sul coltivatore del Clan Ji e sui suoi Fili del Karma, per squarciarli.


In un battito di ciglia, i Fili furono tagliati in due. L'uomo sputò sangue e il suo corpo raggrinzì. Nello stesso momento, Meng Hao aveva afferrato la moneta di rame.


Senza nemmeno guardarla, la marchiò con il suo senso divino e poi la buttò nella sua borsa da viaggio. Poi girò su sé stesso, fluttuando a mezz'aria mentre fissava freddamente il coltivatore del Clan Ji.


Il viso dell'uomo ebbe un tremito mentre ricambiava lo sguardo di Meng Hao. Poi sbuffò e iniziò ad indietreggiare.


“Ho forse detto che te ne potevi andare?!” disse Meng Hao, spostandosi fulmineo in direzione dell'uomo e facendo ondeggiare il dito destro. L'aria si fece distorta, e il cielo si offuscò mentre l'area intorno all'uomo iniziava a crollare.


Il volto dell'uomo ebbe un sussulto, e morse la lingua, sputando sangue per rilasciare una magia segreta, che gli permise a malapena di sfuggire l'attacco. Furioso, gridò, “Cosa pensi di fare, Meng Hao?! Davvero osi provare ad uccidermi?”


In basso, gli altri coltivatori del Clan Ji guardavano la scena con espressioni tranquille. Nessuno di loro sembrava assolutamente preoccupato da quanto stava succedendo, come se fossero certi che Meng Hao non avrebbe osato uccidere un coltivatore del Clan Ji di fronte a così tanti testimoni.


L'espressione di Meng Hao era solenne mentre diceva, “Oggi è il giorno dell'incoronazione di mio padre a Capo Clan, e comunque alcuni furfanti si sono presentati qui e hanno cercato di seminare il caos. Anche se li ho già uccisi, sono sicuro che obbedissero agli ordini di qualcuno! Una congiura!


Se non fosse stato così, come avrebbe osato un insignificante coltivatore dello Pseudo-Dao venire qui e fare delle cose così sconvolgenti a casa mia?” Già mentre parlava, aveva iniziato ad avanzare verso il coltivatore del Clan Ji.


“Sto investigando sulla faccenda per conto del Clan Fang, e questo richiede un esame accurato di questa moneta di rame e delle sue origini. E comunque tu... hai davvero cercato di fermarmi?!


“E non solo questo, mi hai combattuto per prendere l'oggetto! Perchè mai? Può essere... che ci sia il Clan Ji dietro questa congiura? Ora che il coltivatore dello Pseudo-Dao è morto, sei preoccupato che il Clan Fang possa scoprire la verità, e quindi volevi mettere le mani sulle prove!


“Non è forse vero?!” Meng Hao parlò velocemente e senza nessuna pausa, e con un'intensità crescente, ed alla fine stava praticamente urlando. Le sue parole erano diventate come esplosioni di tuoni, e subito dopo si avvicinò all'uomo tirandogli un pugno.


Il coltivatore del Clan Ji sbiancò, e cercò di contrastarlo con tutto il suo potere. Tuttavia, sputò sangue mentre cadeva indietro. Contemporaneamente, i coltivatori del Clan Ji si alzarono in piedi e guardarono in alto verso Meng Hao con espressione fredda.


“Meng Hao, smetti con queste calunnie!” urlò l'uomo. “Il Clan Ji Clan non ha nulla a che fare con quanto è successo. E anche se l'avessimo avuto, non avremmo bisogno di nascondere la verità!”


“Oh? Oh, capisco. Non era l'intero Clan Ji, stavi agendo da solo! Quindi, sei tu la persona dietro tutto questo!


“Che fegato, razza di traditore! Vuoi far provocare una guerra tra il Clan Fang e il Clan Ji! Ti ucciderò proprio qui ed ora, come avvertimento per chiunque provi a far sorgere conflitti tra i Clan Fang e Ji!!” Meng Hao sfrecciò avanti con gli occhi che lampeggiavano. Gli altri coltivatori del Clan Ji, sbiancarono in viso, stavano per cercare di bloccarlo, ma poi Meng Hao stese la mano e sprigionò la Quinta Maledizione del Sigillo del Demone.


Questa volta, non era l'aspetto Interno, ma quello Esterno. Esplose una forza enorme, che non era altro che la forza intensamente distruttiva dell'auto-detonazione di pochi momenti prima. I Cieli e la Terra vennero distorti, mentre il coltivatore di mezza età veniva travolto.


Prima, le energie dell'esplosione erano dirette all'esterno in tutte le direzioni, ma ora, era diretta esclusivamente al coltivatore del Clan Ji per mezzo della Quinta Maledizione.


L'uomo non la respinse nemmeno. Echeggiarono dei boati mentre veniva distrutto all'istante in corpo ed anima.


“Meng Hao!!” urlarono gli altri coltivatori del Clan Ji, molti dei quali erano volati in aria, ma vennero intercettati da membri del Clan Fang.


“Compagni Daoisti del Clan Ji, non c'è bisogno di ringraziarmi. Non avevo altra scelta che aiutarvi, davvero. Quest'uomo aveva osato incitare la violenza tra i nostri due clan, e quindi meritava di morire!” Sorridendo, Meng Hao giunse le mani e si inchinò ai membri del Clan Ji.




                                


                                



