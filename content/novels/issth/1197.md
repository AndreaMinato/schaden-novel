---
weight: 1197
title: Capitolo 1197 - Fermarsi per Richiedere il Pagamento!
pubDate: 2025-03-17T11:17:35.054Z
tags:
    - issth
---


“Taiyang Zi! Mi devi dei soldi! È arrivato il momento di pagare!!”






“… Mi devi dei soldi! È arrivato il momento di pagare!!”






“…È arrivato il momento di pagare!!”






Il mondo in cui esisteva il Monte Sole sembrava essere riempito da innumerevoli Meng Hao, i quali urlarono tutti allo stesso tempo. Le montagne tremarono e le terre vennero scosse.






Più sorprendente di ogni altra cosa furono le parole che disse…






Quasi immediatamente, centinaia di coltivatori furibondi volarono fuori da una specifica montagna nelle profondità del mondo del Monte Sole.






“Raccogliere dei debiti?”






“Chi osa creare scompiglio nel Monte Sole?!”






“Che audacia!”






Tutti i discepoli si diressero in direzione di Meng Hao. Tuttavia, prima che arrivassero persino a metà strada, uno dopo l’altro iniziarono a riconoscere chi era la persona che aveva urlato e le loro facce sbiancarono.






“Meng Hao… Dannazione, non posso credere che sia proprio lui! L’avaro e avido Meng Hao!”






“Meng Hao è stato in grado di sconfiggere il Guru Nuvola Celeste in battaglia, ha anche una magia Daoista riprovevole che obbliga la gente a dovergli dei soldi. È meglio morire che provocarlo!”






“Ahem, bene, guarda se non è il mio fratello Meng Hao. Ah, un malinteso, un malinteso…” Senza la minima esitazione, il gruppo immediatamente voltò i tacchi e se ne andò.






Lo riconobbero e sapevano che tipo di persona lui fosse. Era una figura cosi terrificante che nessuno di loro era disposto a esporsi per Taiyang Zi.






In verità, nemmeno Meng Hao era cosciente di quanto fosse diventato famoso nella Nona Montagna e Mare. Virtualmente ogni coltivatore lo conosceva e di conseguenza faceva di tutto per evitarlo. Era noto a tutti che chiunque intrecciasse il suo cammino con lui… sarebbe finito completamente indigente.






Le urla di Meng Hao continuarono a echeggiare avanti e indietro la Terra Santa del Monte Sole. Presto, all’interno di alcuni dei più antichi vulcani di Monte Sole, dei coltivatori con lo status di Anziani e persino Patriarchi, aprirono i loro occhi rivelando dei freddi sguardi infastiditi. Queste persone ricoprivano una posizione estremamente alta, avevano vissuto per molti anni. A causa di questo, non provavano il minimo senso di approvazione per un giovinastro come Meng Hao.






Nel frattempo… Sul fondo di un enorme vulcano nelle profondità del Monte Sole, un giovane uomo sedeva a gambe incrociate in meditazione. Era a torso nudo e ogni centimetro della sua pelle brillava di un rosso acceso. Chiaramente in lui era contenuto un terrificante potere. Delle vene blu sporgenti serpeggiavano lungo la sua pelle come tanti dragoni, sembrava ci fosse una forza esplosiva che si ammassava dentro di lui.






Sulla fronte del giovane uomo, si poteva vedere un marchio che assomigliava al sole.






Questo non era altri che… Taiyang Zi!






Lui era solo uno dei tanti Prescelti che erano emersi nella storia della Terra Santa del Monte Sole. Eppure il suo talento latente era sorprendente, era molto più alto rispetto a tutti i coltivatori che avevano ereditato il nome Taiyang Zi prima di lui. In termini di coltivazione, aveva sorpassato da tempo le tradizionali limitazioni dei coltivatori. Adesso si trovava al picco del Reame Immortale, ma in verità, era in grado di combattere facilmente qualcuno a metà del Reame Antico!






Immortali del genere erano decisamente rari nella Nona Montagna e Mare!






Mentre Taiyang Zi era seduto in questo posto a fare esercizi respiratori, la voce di Meng Hao iniziò a echeggiare come un tuono, raggiungendo le profondità del mondo del Monte Sole. I vulcani tremarono, iniziando ad eruttare lava e fumo. Il cielo del Monte Sole presto si fece nero.






Gli occhi di Taiyang Zi si spalancarono all’istante mentre nel frattempo il vulcano in cui si trovava ebbe la stessa reazione di tutti gli altri.






“Meng Hao!” Strinse i denti in preda alla furia. Non avrebbe mai immaginato che Meng Hao sarebbe mai venuto al Monte Sole per poi dire qualcosa del genere.






Presentarsi a casa di Taiyang Zi per poi pretendere un pagamento era un’azione che privava quest’ultimo di qualsiasi traccia di rilevanza. Questo era specialmente vero perché Taiyang Zi d’altro canto non riteneva di dovere nulla a Meng Hao. L’intera situazione era stata forzata da Meng Hao. Ovviamente, lui non era in grado di sconfiggere Meng Hao in combattimento, quindi di conseguenza era stato semplicemente costretto a sopportare la situazione. Ora però, sorprendentemente, Meng Hao si era presentato al Monte Sole per venire a riscuotere.






Taiyang Zi piegò la testa all’indietro e ruggì. La sua base di coltivazione esplose di potenza e poi volò in aria e uscì dal vulcano. Ruggendo con una voce altrettanto forte disse, “Meng Hao, tu spingi la gente troppo in là!!”






Dalla sua posizione appena fuori dal portale di teletrasporto, Meng Hao fu in grado di sentire Taiyang Zi e immediatamente ne fu estasiato. Quello di cui aveva più paura era andare a riscuotere dei debiti, per poi scoprire che la persona non era a casa. Adesso che sapeva che Taiyang Zi era presente, realizzò di aver avuto fortuna.






Ridendo di gusto, fece un passo in avanti e poi si trasformò in un raggio di luce che si lanciava radioso nell’aria in direzione di Taiyang Zi. Tuttavia, mentre si avvicinava, si sentì un freddo sbuffo provenire da un vulcano vicino e improvvisamente apparve un’enorme mano che cercò di afferrare Meng Hao.






“Cessa di creare scompiglio, ragazzino! Vieni qui!” Il suono dello sbuffo riecheggiò nell’aria e l’enorme mano coprì il cielo mentre discendeva verso Meng Hao. La mano sembrò influenzare persino le leggi naturali nell’area, facendo distorcere ogni cosa.






Gli occhi di Meng Hao vibrarono con freddezza. Al posto di indietreggiare, fece direttamente collisione con la mano, facendo echeggiare dei massicci suoni rimbombanti. La mano collassò, mentre Meng Hao rimase a fluttuare per aria, completamente illeso.






“Io dovrei venire li giù? Vieni tu, qui da me!” Estese la sua mano destra ed afferrò l’aria in direzione del vulcano sotto di lui.






La terra iniziò a tremare ed il vulcano rimbombò mentre una figura scompigliata veniva sollevata per aria. Era un vecchio uomo nell’alto cerchio del Reame Antico, il quale sembrava completamente agitato mentre guardava Meng Hao. Altri freddi sbuffi iniziarono a provenire dai vulcani vicini mentre altri quattro vecchi uomini facevano la loro comparsa, tutti nell’alto cerchio del Reame Antico. La loro energia si innalzò, e poi si andò a creare una scena spettacolare in cui i quattro volarono fuori dai vulcani con l’intento di sopprimere Meng Hao.






“Fate gruppo contro di me?” Disse con tranquillità Meng Hao scuotendo la sua mano destra e tirando fuori il soldato di terracotta dalla sua borsa da trasporto. All’istante il soldato crebbe in stazza e spazzò l’aria di fronte a lui con il suo spadone, andando così a distruggendo un vulcano, e poi conficcò lo spadone per terra facendo tremare violentemente il terreno.






Quando gli Anziani al Reame Antico del Monte Sole percepirono la forza dell’attacco del soldato di terracotta, sbiancarono e iniziarono immediatamente ad arretrare. Anche cosi, schizzarono lo stesso del sangue dalle loro bocche e delle espressioni scioccate coprirono il loro volto.






“Pseudo-Dao!!”






“Quello è il guardiano della Terra degli Antenati del Clan Fang! Partecipò alla battaglia avvenuta quando il Clan Ji invase il Pianeta Vittoria Orientale!!”






Mentre indietreggiavano, il soldato di terracotta si guardò intorno e la sua energia iniziò a sollevarsi. Dei rimbombi riempirono l’aria e un potente vento si innalzò trasportando in tutto il Monte Sole l’aura allo Pseudo-Dao del soldato di terracotta.






Quell’aura fece sbiancare le facce di tutti i discepoli del Monte Sole e tremare i loro corpi. La folle aura di una base di coltivazione allo Pseudo-Dao era un qualcosa che semplicemente non erano in gradi di combattere.






Ogni esperto allo Pseudo-Dao andava temuto. Tuttavia, quello che era ancora più terrificante era che anche se il soldato di terracotta poteva esplodere con il potere dello Pseudo-Dao… allo stesso tempo non aveva una limitazione nella longevità.






Taiyang Zi rimase a bocca aperta ed il suo cuore iniziò a martellargli nel petto. Guardò Meng Hao, poi l’enorme soldato di terracotta e poi sospirò. Alla fine, iniziò ad indietreggiare, eppure, non era veloce quanto Meng Hao.






Meng Hao avanzò, allungandosi per afferrare Taiyang Zi.






“Taiyang Zi, tu pagherai quello che mi devi, oggi!!”






“Sei uno spudorato, Meng Hao! Non ti ho mai dovuto dei soldi!!” Ruggendo in preda alla furia, Taiyang Zi eseguì un incantesimo a due mani e fece materializzare un’abilità divina che poi sparò verso Meng Hao.






“Ho le prove! La tua cambiale è proprio qui! Come osi negare la verità!” Adirato, Meng Hao tirò un pugno, facendo volare all’indietro Taiyang Zi che sputò una boccata di sangue dalla bocca. Meng Hoa era sul punto di lanciare un altro attacco, quando la voce di un vecchio uomo arrogante echeggiò lungo le terre.






“Anche se tuo padre fosse venuto qui, mi avrebbe trattato con rispetto e mi avrebbe chiamato Anziano. Per te venire sul Monte Sole a sputare delle cavolate potrà non essere un’offesa capitale, ma allo stesso tempo non potrai evitare una punizione severa.”






“Suppongo che farò semplicemente le veci di tuo padre e ti darò un po’ di disciplina. Se non diamo una raddrizzata a quella tua personalità, prima o poi finirai per farti uccidere.” Mentre la voce riecheggiava, un antico vulcano primordiale in lontanza eruttò e innumerevoli simboli magici ne vennero fuori. Un uomo di mezza età volò fuori dal vulcano, era in piedi su un flusso di lava fumante.






Quando emerse, il cielo si agitò e l’aria intorno a lui divenne un mare di fiamme che emanavano l’aura dell’Essenza.






Questo uomo non era altri che uno dei tre esperti al Reame del Dao del Monte Sole!






Per quello che lo riguardava, non aveva importanza il motivo per cui Meng Hao si era presentato qui, avrebbe dovuto lo stesso offrire cortesemente i suoi omaggi e pronunciare qualche convenevole. Se lo avesse fatto, Monte Sole non avrebbe necessariamente rifiutato di elargire qualche pietra spirituale per risolvere la questione con Taiyang Zi.






Tuttavia, il fatto che Meng Hao si fosse presentato qui comportandosi in questo modo era intollerabile. Nella sua mente, anche se Meng Hao fosse stato più forte di quanto non lo fosse già, comunque non poteva nulla contro i coltivatori al Reame Dao. Anche quello che era successo sul Pianeta Paradiso Meridionale di recente era merito esclusivo della Formazione di Morte del Paradiso Meridionale.






Dopo che finì di parlare, l’uomo di mezza età scosse il suo dito in direzione di Meng Hao.






“Chiamo il mio Dao per rilasciare la magia dei Cieli. Acceca il copro di questo ragazzo e brucialo nelle fiamme!” In concomitanza con le parole dell’uomo, il mare di fiamme dietro di lui si innalzò esplosivo e si diresse contro Meng Hao. Trasformandosi in una bocca enorme che cercò di consumarlo.






“Ebbene, guarda come sei potente, Monte Sole. Io sono venuto qui per regolare i conti, cosa più che giusta. Ma alla fine, i ragazzi rifiutano di ammettere i loro debiti e gli adulti rifiutano di discutere sulla situazione responsabilmente?” Adirato, Meng Hao scosse la mano e fece esplodere all’esterno l’Essenza della Fiamma Divina che andò a creare un altro mare di fiamme. Questo mare di fiamme andò a sua volta da occupare metà del cielo e poi si lanciò minaccioso contro il Patriarca al Reame Dao.






Echeggiarono delle esplosioni mentre i due mari facevano collisione e poi sparivano.






Meng Hao grugnì, ma poi fece un passo in avanti, facendo innalzare la sua energia mentre caricava contro il Patriarca al Reame Dao. La faccia dell’uomo impallidì e i suoi occhi si spalancarono; il potere di Meng Hao lo aveva lasciato… completamente sconvolto.






Quando i discepoli del Monte Sole videro quello che stava succedendo rimasero a bocca aperta. Anche Taiyang Zi spalancò gli occhi, mentre la sua mente sussultava. Questa era la prima volta in cui assisteva alla reale potenza della base di coltivazione di Meng Hao.






“Taiyang Zi… hai intenzione di pagare quello che mi devi, o no!?!?” Meng Hao fece un secondo passo e la sua energia si innalzò ancora una volta, emanando quella che sembrava la potenza dei Cieli stessi attraverso tutto il mondo del Monte Sole.
                                


                                



