---
weight: 1198
title: Capitolo 1198 - Ripagare la tua gentilezza!
pubDate: 2025-03-17T11:17:35.055Z
tags:
    - issth
---


“Basta con questo putiferio!” Gli occhi del Patriarca al Reame Dao brillarono con freddezza. Anche se era scioccato dalla potenza di Meng Hao, non poteva comunque credere di non essere alla sua altezza. Anche se non era dell’idea di uccidere Meng Hao, aveva tutte le intenzioni di dargli una lezione. Mentre quelle parole gli uscivano di bocca, fece un passo in avanti.


Mentre il suo piede discendeva, allargò le braccia andando a creare una tempesta. Tutti i vulcani sul Monte Sole tremarono ed il fumo nero nel cielo iniziò a muoversi e vorticare mentre si raccoglieva intorno all’uomo. Persino la lava che copriva la superficie del terreno iniziò a risalire per aria mentre iniziava a raggrupparsi.


In un battito di ciglia, si formò un enorme marchio di sigillo!


Era di un rosso acceso, ricolmo del potere dell’Essenza del Reame Dao abbastanza forte da infrangere i Cieli e distruggere la Terra. Largo 300 metri pieni, fluttuava di fronte il Patriarca al Reame Dao, il quale poi scosse la sua mano e mandò il sigillo direttamente contro Meng Hao.


“Ti metterò in riga e poi chiamerò qualche adulto del tuo clan in modo che ti venga a prendere!” disse tranquillo. Il gigantesco sigillo rombò attraverso l’aria ricolmo del potere dell’Essenza.


“Un insignificante coltivatore al Reame Dao con 1 Essenza come te, osa cercare di rimettermi in riga!?” Rispose con calma Meng Hao. Era davvero qualificato a dire una cosa del genere; se avesse utilizzato la sua Arma da Battaglia, per lui sarebbe stato davvero possibile fare a fette quest’uomo.


Lui però, era qui per riscuotere un debito. Anche se questo Patriarca al Reame Dao gli stava bloccando la strada, dopo averci riflettuto un po’, Meng Hao realizzò di dover agire in buona fede e aiutare il Monte Sole a considerare i guadagni e le perdite che avrebbero potuto avere.


“Potrò non avere un marchio di sigillo, ma al suo posto ho… questo!” Adocchiando il sigillo in arrivo, estese la sua mano destra per aria. I Cieli e la Terra tremarono e l’aria di fronte a lui collassò mentre un ammasso di terra si lanciava fuori dal suo palmo.


Il pezzo di terra inizialmente era molto piccolo, ma nel momento successivo, crebbe raggiungendo l’enorme stazza di 30,000 metri, oscurando il cielo e coprendo ogni cosa con la sua ombra.


Una sconfinata aura arcaica venne emanata da questa terra, come se fosse esistita per innumerevoli anni. L’ammasso di terra era apparentemente esistito per innumerevoli eoni, sembrava contenere la volontà di un Eccelso!


Non era la volontà specifica di un Eccelso. Era piuttosto… la volontà suprema dell’ammasso di terra stesso!


Quest’ammasso di terra che si allungava per 30,000 metri non era altro che… un pezzo delle Rovine dell’Immortalità. Era enormemente pesante e ora veniva utilizzato da Meng Hao come se fosse stato un oggetto magico. Il momento dopo, lo lanciò contro il marchio di sigillo in basso.


Apparentemente, non c’era nulla nei Cieli e nella Terra o nella Sfera della Montagna e del Mare, nessun tesoro prezioso che potesse rimanere imperturbato di fronte a questa massa di terra, comunque sia, anche se un oggetto del genere fosse realmente esistito, non si trattava di certo di questo marchio di sigillo!


La faccia del Patriarca al Reame Dao sbiancò mentre guardava il pezzo di Rovine dell’Immortalità che precipitava in basso. “Quello è… un pezzo delle Rovine dell’Immortalità! È impossibile! Tu… tu possiedi un pezzo delle Rovine dell’Immortalità!!”


Fu una scena spettacolare in cui ogni cosa iniziò a tremare violentemente. Quando l’ammasso di terra andò a colpire il marchio di sigillo, il marchio tremò. Incapace di sostenere l’attacco, collassò ed il pezzo di Rovine dell’Immortalità continuò a tagliare l’aria per poi continuare la sua discesa verso il terreno.


Se si fosse schiantato per terra, una grande parte di terra sarebbe sicuramente collassata. Il terremoto risultante avrebbe fatto anche eruttare tutti i vulcani nel Monte Sole.


Tutto quello che stava succedendo lasciò a bocca aperta il Patriarca. Come avrebbe mai potuto prevedere che Meng Hao era in possesso di un pezzo delle Rovine dell’Immortalità? Questo fatto si andava semplicemente a sommare alla sua incredulità; il suo cuore aveva iniziato già da tempo a battergli selvaggiamente per lo shock.


Fu a questo punto che una voce arcaica risuonò da un lontano vulcano, era ricolma di sorpresa. “Quindi possiedi davvero un pezzo delle Rovine dell’Immortalità!”


In un battito di ciglia un vecchio uomo apparve sotto le Rovine dell’Immortalità. Dopo aver alzato la mano e aver spinto l’ammasso di terra in discesa, venne spinto in basso di un centinaio di metri prima di riuscire a fermarsi.


Fu in grado di resistere al peso delle Rovine dell’Immortalità con il suo solo potere!


L’aura esplosiva dell’uomo conteneva un vorticante potere dell’Essenza, non quello di una singola Essenza, ma piuttosto, tre!


Sorprendentemente, questo vecchio uomo era… un Signore Dao a 3 Essenze!


Dopo aver collezionato con successo il potere di tre Essenze, una persona veniva nominata Signore Dao!


L’energia del vecchio uomo si innalzò e dei rimbombi riecheggiarono verso l’esterno dalle sue mani mentre fluttuava verso l’alto, spingendo le rovine dell’Immortalità di nuovo in alto nell’aria.


“Meng Hao, giovane amico, per favore metti via questo affare,” disse il vecchio uomo, i suoi occhi brillavano con sobrietà.


L’espressione di Meng Hao era la stessa di sempre. Se non ci fosse stato nessuno all’interno del Monte Sole in grado di afferrare il suo pezzetto di Rovine dell’Immortalità, allora non sarebbero stati qualificati a essere una delle Cinque Grandi Terre Sante.


Comunque sia, Meng Hao era convinto che se il suo pezzo delle Rovine dell’Immortalità fosse stato più grande nemmeno i Signori Dao sarebbero stati in grado di sollevarlo!


Scosse la sua mano e l’ammasso di terra ritornò nella sua borsa da trasporto. Meng Hao guardò il vecchio uomo e disse, “Io sono venuto qui oggi per riscuotere dei debiti, non per duellare con la magia.”


Il Patriarca al Reame Dao di mezza età era apparentemente sul punto di dire qualcosa, ma il vecchio uomo lo silenziò con uno sguardo. L’uomo di mezza età annuì e poi all’improvviso il vecchio uomo disse, “Taiyang Zi!”


La sua voce riecheggiò come un tuono, in seguito Taiyang Zi si affrettò in avanti e si inginocchiò per terra.


“Saluti, Patriarca!” disse, con la testa abbassata. Dentro di lui, era completamente scosso a livelli immani. Anche se sapeva che Meng Hao era forte, non avrebbe mai immaginato che era cosi potente da riuscire a fronteggiare i Patriarchi del Monte Sole.


Infatti, era persino appropriato dire che Meng Hao era ora in grado di scuotere l’intera Nona Montagna e Mare. Con una base di coltivazione del genere, ora che era arrivato a riscuotere i debiti… non c’era nulla che Taiyang Zi potesse fare oltre che sorridere con amarezza. Non era sicuro se sentirsi onorato o se sospirare.


“Quanti soldi devi al nostro giovane amico Meng Hao?” grugnì il vecchio uomo.


“IO…” Taiyang Zi aprì la bocca, ma non riusciva a trovare le parole. Una profonda depressione afflisse il suo cuore, in verità, non ricordava nemmeno con esattezza l’ammontare del suo debito. Dopo tutto, non aveva mai ammesso di essere in debito di qualcosa con Meng Hao.


Quando Meng Hao vide quello che stava accadendo, tossì leggermente e diede un colpetto alla sua borsa da trasporto. Immediatamente, un malloppo di cambiali apparve tra le sue mani, poi iniziò a sfogliarle.


“Oh, non molto, non molto,” disse, decidendo gentilmente di ricordare a Taiyang Zi l’esatto ammontare. “Vediamo, l’insignificante somma di 1,000,000 di giade Immortali, tutto qui.”


“non era così tanto!!” vomitò Taiyang Zi, tremando mentre si voltava a guardare Meng Hao. Anche se la base di coltivazione di Meng Hao era molto più alta della sua, questo era troppo da sopportare.


“Ci sono anche gli interessi a parte in verità,” disse Meng Hao, schiarendosi la gola con serietà. “D’accordo, lasciamo stare, dammi solo l’ammontare originale. 1,000,000 di giade Immortali e siamo pari.”


Taiyang Zi voleva piangere, ma non gli scendeva nessuna lacrima. “Tu—”


Era sul punto di continuare a parlare, quando il vecchio uomo ondeggiò la sua mano, facendo volare una borsa da trasporto verso Meng Hao.


Meng Hao la afferrò e la ispezionò con il suo senso divino. All’interno c’erano 1,000,000 di pezzi di giada Immortale, arrangiati con cura.


Meng Hao sembrava estasiato. Riponendo la borsa da trasporto il più in fretta possibile, giunse le mani con rispetto verso il vecchio uomo.


“Molte grazie per aver assistito la giustizia, Anziano. Bene allora… a meno che non abbiate altri affari di cui discutere, penso che toglierò il disturbo. Ho ancora altri posti in cui andare a riscuotere dei debiti. Aspettare troppo a lungo gli darebbe troppe occasioni per prepararsi, rendendo la riscossione troppo difficile.” Detto questo, si girò trasformandosi in un raggio di luce e verso il portale di teletrasporto e poi scomparve.


Tutto quanto all’interno del Monte Sole era avvolto dal silenzio, potevano essere viste molte espressioni strane. Quando Meng Hao scomparve, c’erano molti cuori che stavano ancora ardendo di rabbia a causa dell’umiliazione a cui erano stati sottoposti.


Il coltivatore al Reame Dao di mezza età era una di queste persone, rimase a fissare con uno sguardo gelido Meng Hao fino al momento della sua scomparsa. Alla fine, si voltò verso il vecchio uomo.


“Fratello Maggiore, perché hai lasciato andare quel piccolo bastardo? Dopo che si sarà diffusa la voce, come farà il Monte Sole a tenere la testa alta?”


Il vecchio uomo si accigliò. Guardando l’uomo di mezza età, sospirò e disse, “Non lo provocare. Lui è… una persona che non ci possiamo permettere di inimicarci.”


L’uomo di mezza età era sul punto di dire qualcosa, quando all’improvviso il vecchio uomo gli trasmise un messaggio nella mente.


Non appena l’uomo di mezza età lo sentì, la sua faccia sbiancò e un’espressione sconvolta gli riempì la faccia. Con voce roca, disse, “Cosa?!?!È vero?”


“La tua base di coltivazione non è sufficiente,” disse con leggerezza l’uomo anziano, “ma con la mia, riesco a percepire degli indizi. Non c’è altra spiegazione. Quindi… hai davvero intenzione di provocare una persona del genere?”


L’uomo di mezza età prese un profondo respiro, poi si voltò e parlò ad alta voce.


“Discepoli del Monte Sole, da adesso in poi, nessuno di voi dovrà mai avere nulla a che fare con Meng Hao per qualsiasi motivo. Non incorrete in debiti di gratitudine, né dovete seminare inimicizia. Noi… dobbiamo mantenere una rispettosa distanza da Meng Hao!”


Taiyang Zi rimase a fissarlo scioccato. Anche se non era sicuro riguardo il messaggio che si erano scambiati i due Patriarchi, da quello che sembrava, Meng Hao racchiudeva un qualche incredibile segreto abbastanza potente da spaventare i due Patriarchi.


Il cuore di Taiyang Zi era ricolmo di diverse emozioni complicate. Non poteva fare a meno di ripensare a tutte le volte in cui aveva interagito con Meng Hao. Dal momento in cui lo aveva incontrato sul Pianeta Paradiso Meridionale fino a questo giorno. Meng Hao era sempre stato davanti a lui, trasformandosi col tempo in una insormontabile montagna.


La velocità della sua ascesa era incredibile, tanto che Taiyang Zi non poteva fare altro che guardarlo dal basso.


Nei giorni seguenti, tutte le sette e i clan nella Nona Montagna e Mare vennero avvolti dal caos. Tutti vennero a sapere, o sperimentarono personalmente, cosa si provava… dopo l’arrivo di Meng Hao per la riscossione dei suoi debiti.


Tutti i Prescelti i cui nomi comparivano nella catasta di cambiali nelle mani di Meng Hao, alla fine ricevevano una visita sulla soglia di casa. Tutte le sette e i clan rimasero scossi da Meng Hao e la sua dimostrazione di forza. Come risultato, la sua riscossione dei debiti procedette relativamente senza intoppi.


Dopo tutto, lui non era più il ragazzino che era stato in passato. Adesso era così potente da poter fronteggiare esperti al Reame Dao. Quindi, l’insignificante debito e le cambiali spronarono tutti a pagare volontariamente.


Persino Meng Hao non avrebbe mai immaginato che le sue azioni di riscossione dei debiti sarebbero presto diventate l’argomento di conversazione di tutti i coltivatori della Nona Montagna e Mare. Ogni volta che veniva fuori da un portale di teletrasporto, tutti quelli che lo vedevano si eccitavano all’istante. La voce si diffondeva… e innumerevoli coltivatori si raccoglievano dietro di lui per assistere direttamente alla sua riscossione.


Fu a causa di questo che una certa volta, Meng Hao venne fuori da un portale di teletrasporto e dopo che venne riconosciuto dalla gente, tutte le persone che si trovavano in zona iniziarono a mandare dei messaggi tramite dei contenitori di giada in modo da avvisare le loro sette riguardo quello che stava succedendo.


“Strano, non c’è nessun clan o setta nelle vicinanze di questo portale di teletrasporto. Questo campo di asteroidi è semplicemente una stazione di trasferimento!”


“Guarda, la sua destinazione in verità è vicina alla Nona Montagna…”


La gente guardava confusa mentre Meng Hao scompariva. Quando riapparve, sorprendentemente, si trovava fuori da un’altra stazione di trasferimento su un altro campo di asteroidi. In seguito alzò lo sguardo verso il cielo stellato sopra di lui verso… un tratto di pietra sbriciolata!


Quei pezzi di pietra un tempo formavano un pezzo unico, essi formavano… un ponte!


Quel ponte era stato costruito nell’Antica setta del Demone Immortale. Era… il possente Ponte del Cammino Immortale!!


In questo caso, era Meng Hao ad essere in debito con qualcun altro. Doveva un debito di gratitudine!


“Fratellone Han Shan… Sono venuto a ripagare la tua grazia!” disse lievemente. In seguito il suo corpo vibrò e poi si lanciò all’interno del cielo stellato.
                        


                                



