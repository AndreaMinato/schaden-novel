---
weight: 11990
title: Capitolo 1199 - L'indignazione del ponte dell'immortalità!
pubDate: 2025-03-17T11:17:35.055Z
tags:
    - issth
---


Il ponte del Cammino Immortale! [1]


Un tempo era un ponte meraviglioso che spiccava nella volta celeste, costruito dalla Setta Immortale del Demone Antico. Ma allora… nella guerra condotta da Ji Tian, venne distrutto…


Fu l’amara e sanguinosa battaglia che venne combattuta quando il Clan Ji tradì la Setta Immortale del Demone Antico. Durante la guerra la Setta Immortale del Demone Antico venne completamente distrutta e il Sangue del Demone venne gravemente danneggiato.


Con la sua forza vitale mortalmente manomessa, volò sul Pianeta del Paradiso Meridionale dove venne costretto a dividere la sua Divinità Nascente e a diventare un clone.


La guerra vide distrutto anche il corpo dell’Imperatore dei Demoni della Terra del Gelo, e la sua anima collassò. Solo una piccola parte di essa riuscì a sfuggire e si reincarnò successivamente.


Misteriosamente, non emersero notizie sulla morte dell’Imperatore dei Demoni della Fiamma Morente; nessuno seppe che destino aveva incontrato quando finì la guerra.


Il Clan Fang aveva condotto la resistenza contro il Clan Ji, contendendo con loro il titolo di Signore della Nona Montagna e del Nono Mare. Anche dopo che la Setta Immortale del Demone Antico venne sconfitta, il combattimento continuò per anni.


Alla fine l’Ottava Montagna e l’Ottavo Mare vennero trascinati nel conflitto. Due grandi Montagne e Mari combatterono, battaglia dopo battaglia. Alla fine… Ji Tian si assicurò la vittoria e divenne il nuovo Signore della Nona Montagna e del Nono Mare.


La Guerra della Montagna e del Mare finì. La guerra civile era terminata…


Questi eventi storici erano conoscenza comune di tutti i coltivatori della Nona Montagna e del Nono Mare. Inoltre, le rovine del Ponte del Cammino Immortale erano la testimonianza della brutalità e della carneficina della guerra.


Attualmente tutto quello che rimaneva del ponte era questa infinità di macerie che fluttuavano nella volta celeste. Le pietre si scontravano tra loro e, da lontano, la forma generale del ponte era ancora visibile.


Era parte della storia della Nona Montagna e del Nono Mare e i coltivatori si trascinavano lì in cerca di buona fortuna. Alcuni erano entrati nelle rovine ma non erano mai tornati. Altri avevano ottenuto la fortuna che cercavano e da quel momento in poi le loro vite erano cambiate drasticamente.


Meng Hao era stato lì una volta, quando era ancora un semplice coltivatore del Reame dello Spirito. Era lì che aveva conosciuto Zhixiang e dove aveva incontrato un benefattore… Han Shan!


Era la reincarnazione dell’Imperatore dei Demoni della Terra del Gelo della Setta Immortale del Demone Antico... Han Shan!


La moglie di Han Shan era stata imprigionata per l’eternità dentro al Ponte del Cammino Immortale e Han Shan avrebbe pagato qualsiasi prezzo per andare in quel posto, trovarla e risvegliarla dal suo stato di sonno. Se non fosse stato capace di farlo, allora sarebbe stato disposto… a rimanere con lei per sempre.


Aveva dato a Meng Hao la sua spada, il suo bottiglione di alcool e la sua terra del gelo, unendoli con nodi del destino. Aveva aiutato Meng Hao a portare a termine i suoi affari, creando così un po’ di speranza per lui e per sua moglie…


A quel tempo Meng Hao gli aveva promesso che una volta raggiunto il suo Dao, sarebbe tornato per ripagare la gentilezza.


Han Shan sapeva che Meng Hao era il tipo di persona che avrebbe onorato la sua promessa e che sarebbe certamente ritornato. Se Meng Hao non fosse stato quel tipo di persona… allora non c’era nulla che avrebbe potuto fare al riguardo. Era impossibile predire il futuro.


Allora, Han Shan non aveva idea di cosa sarebbe successo alla fine.


Forse se Han Shan fosse rimasto cosciente avrebbe pensato occasionalmente alla promessa di Meng Hao. O forse si sarebbe semplicemente dimenticato del raggio di speranza che si era creato con l’opportunità che aveva dato a Meng Hao.


La verità era che Meng Hao non avrebbe mai dimenticato le persone che lo avevano aiutato e non avrebbe mai scordato le promesse che aveva fatto. Non avrebbe mai dimenticato Guyiding Triplice Pioggia e nemmeno Han Shan. Le promesse che aveva fatto continuavano ad esistere per l’eternità nella sua memoria.


“Ottieni il Dao, mantieni la mia promessa!” mormorò trasformandosi in un raggio di luce prismatico che si lanciò nel cielo.


“Anche se non ho veramente ottenuto il mio Dao,” disse gentilmente, “posso ancora tentare di liberare mio fratello Han Shan e sua moglie…” Quando entrò nella regione del Ponte dell’Immortalità, i coltivatori agitati che lo avevano seguito erano piuttosto confusi.


Non potevano immaginare il perché Meng Hao fosse entrato in quel posto.


“Possibile che abbia qualcosa a che fare con il Clan Ji? Il ponte è stato distrutto da Ji Tian anni fa!” mentre le persone facevano le loro supposizioni, Meng Hao passò nel ponte senza nemmeno fermarsi.


Non era l’unica persona dentro al Ponte del Cammino Immortale. C’erano altri coltivatori, tutti nel Reame dello Spirito, che erano accorsi da altri pianeti per partecipare a diverse prove del fuoco.
Era la stessa cosa che era successa anni prima.


Meng Hao volò attraverso le varie pietre che un tempo formavano il Ponte del Cammino Immortale, rivisitando posti che ricordava dal passato. Volò silenziosamente, addentrandosi ulteriormente nelle rovine.


Vide altri coltivatori, alcuni che gareggiavano, altri che cooperavano mentre cercavano la loro buona fortuna. Mentre superava luoghi familiari, ripensò alle sue esperienze del passato. Non fece nulla per interferire con i coltivatori che vide, che non lo notarono nemmeno mentre passava al loro fianco. Continuarono a lottare completamente all’oscuro della sua presenza.


Seguì lo stesso percorso che aveva seguito l’ultima volta. Mentre procedeva, realizzò che nei posti che aveva visitato precedentemente non era rimasto nessuno. Non si fermò a controllare se c’era della buona fortuna disponibile. Il suo unico obbiettivo era… ripagare il debito di gratitudine.


Presto, davanti a lui apparve una massa di rocce distrutte e il colore del terreno ghiacciato divenne evidente. Meng Hao aveva finalmente raggiunto le profondità del Ponte del Cammino Immortale, il posto… dove aveva visto Han Shan ritrovare sua moglie.


L’unica differenza era che, ora che era ritornato, in vista non c’erano gli Schiavi del Ponte senz’anima; tutto quello che vedeva era una vasta distesa di terreno ghiacciato. D’un tratto vide un precipizio al centro del terreno: seduti sul precipizio c’erano un uomo e una donna.


La donna era appoggiata contro la spalla dell’uomo, i suoi occhi erano chiusi e sul suo volto era dipinto un leggero sorriso. Sembrava molto contenta.


La mano dell’uomo era intrecciata ai suoi bellissimi capelli e la stava guardando, sorridendo.


Era una vista tenera e bellissima e chiunque li avesse guardati avrebbe visto quanto si amavano. Comunque, erano circondati da una distesa di terreno ghiacciato, persino il precipizio, e tutto sembrava come un grande blocco di ghiaccio blu.


Il ghiaccio non emanava freddezza, eppure sembrava sigillarli, conservandoli eternamente dove erano seduti.


Apparentemente, il volere dell’anima di sua moglie era sigillato lì…


Meng Hao camminò silenziosamente fino a trovarsi di fianco al precipizio, guardando l’uomo e la donna. I loro volti familiari gli riportarono molti ricordi alla memoria.


“Fratello Han Shan...” disse con voce roca. Considerando il livello della sua base di coltivazione, poteva dire con uno sguardo che Han Shan si era sigillato volontariamente in quel posto.


Piuttosto che continuare a vivere senza anima, aveva usato in qualche modo il potere dell’Imperatore dei Demoni della Terra del Gelo per sigillare sia lui che sua moglie.


Avrebbero aspettato seduti silenziosamente di risvegliarsi.


Meng Hao guardò l’uomo e la donna seduti sul precipizio e disse gentilmente: “Se non dovessi riuscire a disperdere l’indignazione del Ponte del Cammino Immortale, allora anche se dovessi riuscire a sciogliere il sigillo, Han Shan e sua moglie rimarrebbero qui in silenzio, anno dopo anno, incapaci di uscire. L’indignazione del Ponte del Cammino Immortale… è stata creata a causa del Clan Ji. Servirà un sacrificio di sangue del Clan Ji per disperderla… sfortunatamente, non ho il potere di farlo adesso. Posso usare solo la mia base di coltivazione per scuotere il Ponte del Cammino Immortale. Forse posso costringerlo a sottomettersi…”


Fece un profondo respiro e si sedette a gambe incrociate ai piedi del precipizio. Chiuse gli occhi, ruotò la sua base di coltivazione e richiamò il potere dell’Immortale Onniceleste.


Una luce azzurra esplosiva iniziò a brillare in ogni direzione.


In un battito di ciglia la luce brillò per oltre 30000 metri, creando un intero mondo di luce azzurra.


Allo stesso tempo il Ponte del Cammino Immortale iniziò a tremare. Proprio come aveva detto Meng Hao, avrebbe cercato di usare la sua stessa base di coltivazione per scuotere il ponte e spazzare via la sua indignazione.


Mentre il suo senso divino si diffondeva e riempiva l’area, eseguì rapidamente un incantesimo a due mani e poi le spinse contro il suolo.


Un forte boato riecheggiò e riempì il ponte, con Meng Hao al centro.


Tutte le pietre che formavano il ponte tremarono e presto si avvertirono delle urla provenire da ognuna di esse.


Quelle urla parevano così terrificanti che tutti i coltivatori impegnati nelle prove del fuoco rimasero di stucco e le loro bocche si spalancarono. Successivamente, dalle pietre si innalzarono delle figure che sembravano anime!


Tutte quelle anime erano parti del’anima del Ponte del Cammino Immortale.


Volteggiarono sopra ogni pietra e si unirono rapidamente sino a formare… l’anima del Ponte del Cammino Immortale nella sua interezza.


Volteggiò sopra le rovine del ponte, emanando una pressione indescrivibile che era ricolma di indignazione e di un odio profondo che discese su Meng Hao.


Gli occhi di Meng Hao si aprirono di colpo, brillando intensamente mentre osservava l’anima vendicativa del Ponte del Cammino Immortale.


“Cenere alla cenere, polvere alla polvere,” disse Meng Hao. “Non c’è ragione di comportarsi così. Non riversare la tua rabbia sulle persone sbagliate. Ti prego, permetti a queste persone di andarsene...” la sua voce riecheggiò per tutto il Ponte del Cammino Immortale, e tutti i coltivatori che la sentirono si guardarono intorno spaesati.


Da quello che capivano, qualche esperto era disceso dalla volta celeste per far crollare il ponte.


Non erano i soli ad essere sconvolti. Anche gli altri coltivatori che avevano seguito Meng Hao prima si stavano guardando intorno con occhi spalancati, completamente scossi.


Potevano vedere l’anima del Ponte del Cammino Immortale e potevano percepire l’indignazione sconfinata che irradiava.


Improvvisamente realizzarono il perché Meng Hao era andato in quel posto.


“Lui... vuole usare il suo stesso potere per disperdere l’indignazione del Ponte del Cammino Immortale!”


“L’indignazione di questo ponte durerà in eterno. Il ponte odia il Clan Ji ed è indignato con la Nona Montagna e il Nono Mare. È proprio quella stessa indignazione a permettere a ciò che rimane del ponte di fluttuare nella volta celeste, nonostante sia stato distrutto!”


“Questo Meng Hao potrà anche essere potente ma come può disperdere l’indignazione del Ponte del Cammino Immortale?”


Fu a quel punto che l’anima del Ponte del Cammino Immortale, irradiando una luce sinistra e sconfinata, formò un enorme volto che fissò Meng Hao.


“NO!” ruggì, e quella singola parola si trasformò in un’onda d’urto, una tempesta che attraversò l’intero ponte per colpire Meng Hao.


“La tua indignazione non ha nulla a che fare con me, “disse Meng Hao lentamente. “Sono venuto qui per prendere queste due persone. Se sei d’accordo, bene. Se non lo sei, non mi importa. Le riporterò comunque indietro!” Mosse il braccio, facendo tremare l’intera volta celeste non appena comparve un altro ponte.


Il ponte era pieno di energia dell’Eccelso. Era la magia dell’Eccelso di Meng Hao… il suo Ponte dell’Eccelso!


Aveva previsto di dover usare il suo Ponte dell’Eccelso per sottomettere il Ponte del Cammino Immortale!




[1] L’arco del Ponte del Cammino Immortale inizia nel capitolo 453. Meng Hao incontra Han Shan nel capitolo 460 e l’arco finale in cui Han Shan si riunisce con sua moglie inizia nel capitolo 468
                


                                



