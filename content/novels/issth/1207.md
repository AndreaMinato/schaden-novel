---
weight: 12070
title: Capitolo 1207 - Gravi Notizie!
pubDate: 2025-03-17T11:17:35.056Z
tags:
    - issth
---


Gli occhi di Meng Hao vibrarono mentre guardava l’uomo vestito di nero, all’interno degli occhi di quest’ultimo infatti era apparsa… gentilezza.


Questa gentilezza non era diretta verso Wang Mu, al contrario, era rivolta al vecchio uomo seduto di fronte a lui.


Quell’uomo era un estraneo per Meng Hao; non lo aveva mai visto prima d’ora. Tuttavia, nel momento in cui gli posò sopra gli occhi, Meng Hao ebbe la sensazione che qualcosa di terrificante e allo stesso tempo potente si celava in lui.


Passò del tempo; l’uomo vestito di nero e Meng Hao fluttuavano entrambi sul posto, guardando in basso.


Dopo un po’… l’uomo vestito di nero improvvisamente fece un passo in avanti. Meng Hao inconsciamente lo imitò e quando il suo piede si abbassò, il mondo sembrò amplificarsi per un momento e allo stesso tempo la sua visione si offuscò momentaneamente. Quando tutto ritornò chiaro, sia lui che l’uomo vestito di nero si trovavano nella foresta di bamboo vicino al vecchio uomo e Wang Mu.


Meng Hao prese un profondo respiro, ma apparentemente Wang Mu non aveva la minima idea di quello che stava succedendo.


“D’accordo,” disse il vecchio uomo, “questa sessione di coltivazione è finita. Ritorna domani.” In seguito scosse la sua mano destra e Wang Mu barcollò all’indietro. Il ragazzo iniziò a guardare verso l’alto con uno sguardo inflessibile.


“Voglio sconfiggere Wang Tengfei!!”






“Allora devi lavorare più duramente sulla coltivazione,” rispose il vecchio uomo, la sua voce echeggiò nei dintorni. Ancora una volta Wang Mu venne fatto barcollare all’indietro senza controllo, poi però scomparve.






Dopo che Wang Mu scomparve, la foresta di bamboo ricadde nel silenzio. Per qualche ragione, l’ambiente sembrò alquanto misterioso a Meng Hao. Per di più, nel mezzo del silenzio, si iniziò a sentire un ronzio.






Presto, Meng Hao si accorse che nel mezzo della foresta di bamboo c’era una nuvola di zanzare che si stava avvicinando nella loro direzione!






Sembravano della stessa misura delle normali zanzare, ma per qualche ragione, quando Meng Hao le osservò, il suo cuore iniziò a tremare e un grave senso di crisi iniziò a nascere dentro di lui.






Sicuramente non erano delle normali zanzare, di questo Meng Hao era certo. L’aura che emanavano era un qualcosa che non aveva mai percepito prima d’ora provenire da una bestia.






Era un’aura ricolma di intento omicida e una torreggiante brutalità. Più strano di ogni altra cosa, c’era una sensazione di antichità che proveniva da esse. In base al suo attuale livello di base di coltivazione, Meng Hao arrivò ad una conclusione che gli fece tremare il cuore!






“Queste zanzare sono… più antiche della Sfera della Montagna e del Mare stessa!” In seguito iniziò ad ansimare mentre osservava le zanzare, specialmente quella in testa al gruppo che era color oro. Mentre la zanzara volava verso Meng Hao e l’uomo vestito di nero, sconfinate increspature fuoriuscivano dal suo corpo.






In seguito iniziò a volare in cerchio intorno all’uomo vestito di nero, sembrava ronzare sia di gioia che di sconforto. Dal modo in cui gli volava intorno, sembrava volersi avvicinare all’uomo senza però riuscirci. Era come se ci fosse stata una barriera invisibile che non poteva oltrepassare.<sup>1</sup>






Meng Hao improvvisamente realizzò che l’uomo vestito di nero sembrava avere la stessa espressione si gioia e sconforto.






Fu a questo punto che si sentì un sospiro provenire dalla bocca del vecchio uomo scarno. Anche se di norma aveva un aspetto volgare, in questo momento, sembrava ricolmo di emozioni complicate e malinconiche. Poi di scatto si voltò a guardare in direzione di Meng Hao.






La mente di Meng Hao tremò. Era come se quello sguardo affilato come una spada stesse ora pugnalando la sua mente, nel tentativo di fare a pezzi il suo senso divino. Una luce azzurra si innalzò all’improvviso ed il potere dell’Immortale Dao Onniceleste esplose all’esterno. Non solo protesse la sua mente, trasformò anche una parte della sua base di coltivazione in uno sguardo affilato come un rasoio che poi andò a pugnalare gli occhi del vecchio uomo.






“Eee?” disse il vecchio uomo, i suoi occhi vacillarono. Alcuni momenti dopo, ogni cosa tornò alla normalità. Il vecchio uomo guardò pensieroso verso Meng Hao per un momento e poi si voltò a guardare l’uomo vestito di nero.






Ovviamente, era palesemente a conoscenza della presenza dei due che si trovavano di fronte a lui.






“Tu…” il vecchio uomo disse lievemente. Apparentemente, quello era tutto quello che fu in grado di dire prima di rimanere senza parole, mentre i sentimenti complessi che stava provando si facevano più forti.






Dopo un altro momento di silenzio, l’uomo vestito di nero iniziò a parlare all’improvviso, la sua voce era roca, fredda e antica. “Dov’è lui?”






Anche se le tre parole che pronunciò erano di natura completamente ordinaria, quando uscirono dalla sua bocca, erano ricolme di una sorprendente aura omicida, come se fosse stato un essere formato unicamente dall’aura omicida.






Meng Hao prese un profondo respiro. Anche se non sapeva chi fosse quest’uomo vestito di nero, se non fosse stato in grado di capire quello che stava accadendo tra i due uomini vicini a lui, allora tutto il tempo che aveva speso nella coltivazione si sarebbe rivelato solo una perdita di tempo.






“Si conoscono!”






“Ci troviamo nel Clan Wang e questo vecchio uomo è uno dei maestri di Wang Mu. Conosce anche Wang Tengfei. Questo sta ad indicare che molto probabilmente anche lui fa parte del Clan Wang!!”






“Questo Eccelso vestito di nero è molto misterioso, chiaramente non può essere un coltivatore dell’era moderna. È esistito per intere ere e certamente proviene da un tempo anteriore all’esistenza della Sfera della Montagna e del Mare. Questo è ovvio, data la presenza di quelle zanzare.”






“In questo caso, dato che si conoscono a vicenda, questo vecchio uomo…” Avendo raggiunto questo punto con il suo treno di pensieri, le pupille di Meng Hao si restrinsero. Nei suoi precedenti contatti con il Clan Wang, aveva sempre pensato che le loro tecniche magiche erano alquanto bizzarre. Per di più, c’era qualcosa di veramente misterioso e straordinario riguardo la loro linea di sangue.






Mentre la mente di Meng Hao divagava, il vecchio uomo scarno pensò per un momento e poi iniziò a parlare con una voce roca che sembrava ricolma di reminiscenza.






“Durante quel periodo, se ne andò e non fece più ritorno…”






L’uomo vestito di nero chiuse gli occhi per un momento. Poi, li riaprì e chiese, “Lei invece?”






“Sono andati via insieme. Neanche lei ha fatto più ritorno.” Il vecchio uomo sospirò. All’interno dello sguardo con cui guardava l’uomo vestito di nero erano nascosti sorpresa e incredulità. Incapace di trattenersi, chiese finalmente la domanda che gravava nella sua mente. “Tu… in quel momento, non ti sei dissipato?”






L’uomo vestito di nero scosse la testa. Rifiutando di aggiungere altro, si girò e si preparò ad andarsene…






“Wang…” Il vecchio uomo proferì una singola parola prima di fermarsi, come se non fosse sicuro come chiamare l’uomo.






Tuttavia, quella singola parola fece tremare la mente di Meng Hao. Guardò il vecchio uomo, poi l’uomo vestito di nero. Il carattere ‘Wang 王’ aveva due significati. Uno significava re. L’altro… fece boccheggiare Meng Hao.






“Lui è… un membro del Clan Wang! Il Patriarca del Clan Wang?” Meng Hao sentì i suoi pensieri scatenarsi.






“Se lui è il Patriarca del Clan Wang, allora allo stesso tempo… il Clan Wang non è originario della Sfera della Montagna e del Mare. Loro… esistevano al tempo del Mondo Immortale!” I suoi occhi si spalancarono e poi si mosse insieme all’uomo vestito di nero in modo da seguirlo.






Fece un passo e la sua visione si offuscò. Quando si schiarì, si ritrovò insieme all’uomo vestito di nero all’interno del cielo stellato. L’uomo vestito di nero era fermo immerso nei suoi pensieri, in seguito poi iniziò a guardare verso il vuoto.






Era come se il suo sguardo potesse trapassare i 33 Cieli e vedere oltre di essi, incluse le farfalle che trascinavano l’ammasso di terra e i soli che trascinavano la statua, mentre si affrettavano in direzione della Sfera della Montagna e del Mare.






“Sono quasi arrivati…” mormorò l’uomo vestito di nero, la sua voce era così gelida che la temperatura nel vuoto circostante calò drasticamente. Non fu una cosa intenzionale, era semplicemente il risultato dell’impatto del suo intento omicida.






In seguito guardò nella distanza e iniziò a camminare. Ogni passo che faceva sembrava senza fine, Meng Hao si affrettò per stargli dietro. Tuttavia, nel tempo di alcuni respiri, l’uomo era già così lontano… che Meng Hao sapeva sarebbe stato impossibile raggiungerlo!






Meng Hao sapeva che non era in grado di raggiungerlo perché l’uomo non voleva. Con urgenza, Meng Hao urlò, “Anziano, chi siete voi, signore?”






“Una persona… che probabilmente non dovrebbe essere qui,” fu la gelida risposta. L’uomo era ora ancora più distante di prima.






Meng Hao era il tipo di persona che approfittava di ogni occasione che gli si presentava. Come diceva il detto, avrebbe persino strappato le piume di una oca di passaggio. Anche se era colpito dall’uomo vestito di nero, strinse i denti e disse, “Signore, guardi, noi siamo collegati dalla trama del destino. Potresti per favore insegnarmi qualche tua magia daoista, Signore? La ragione per cui vi trovate qui ha a che fare con me, giusto…?”






L’uomo vestito di nero fermò i suoi passi. Sembrava che di rado avesse incontrato dei coltivatori della stessa risma di Meng Hao.






“Flessione dello Spazio. Se riuscirai a padroneggiarla e se ci rincontreremo… allora suppongo che ti potrei passare il segreto per… la Chiama il Vento.” La voce echeggiò alle spalle dell’uomo, che nel frattempo spariva all’interno del cielo stellato.






Non c’era modo per Meng Hao di riuscire a raggiungerlo. Tuttavia, diverse emozioni potevano essere viste sulla sua faccia mentre guardava l’uomo andare via, infatti, i suoi occhi iniziarono a brillare.






“Quindi è davvero un Patriarca del Clan Wang…” La magia Chiama il Vento era qualcosa che Meng Hao aveva visto rilasciare a Wang Mu. Aveva sempre pensato che fosse una magia straordinaria, ma non era mai stato in grado di acquisirla finora.






“Ah va bè, sarà come sarà. Wang Mu, tu mi devi dei soldi, ma al momento non ho fretta nel riscuoterli. Avere del Karma che ci collega è come essere collegato all’intero Clan Wang!” Con cuore risoluto, si girò, chiuse gli occhi per un momento, poi li riaprì e fece un passo. Come era successo in precedenza, ricadde in uno strano stato mentre iniziava a sperimentare quella strana camminata.






“Questa magia è chiamata Flessione dello Spazio, huh…? Sembra che questo sia solo il primo passo, un modo di piegare lo spazio ed il tempo…” Meng Hao era molto eccitato. Riusciva già a pensare a svariati modi in cui questa magia Daoista poteva essere usata in combattimento.






Infatti, se avesse imparato ad utilizzarla, forse avrebbe persino potuto usarla per viaggiare nel tempo!






Mentre rifletteva su quest’idea, uno strano sguardo apparve negli occhi di Meng Hao mentre si allontanava.






Passò del tempo e Meng Hao continuò a camminare in quel modo particolare per diversi giorni. Durante questo tempo, non si preoccupò della riscossione dei debiti, né si fermò in nessun portale di teletrasporto di qualche asteroide. Era isolato dal mondo, da solo mentre attraversava il cielo stellato, familiarizzando con la strana camminata.






Nel mezzo della sua illuminazione, la giada di trasmissione all’interno della sua borsa da trasporto vibrò diverse volte. Tuttavia, non se ne accorse, dato che era completamente immerso in quello strano stato.






Non ne aveva la minima idea, ma durante questi svariati gironi, qualcuno che lui conosceva stava viaggiando in lungo ed in largo per cercare di trovarlo, immerso nel cordoglio.






Quella persona andò su Pianeta Paradiso Meridionale e poi su Pianeta Vittoria Orientale. Lo cercò per tutti i territori del Clan Fang e poi andò al Clan Song, al Monte Sole e in ogni altro posto in cui era stato avvistato Meng Hao.






Sfortunatamente… quella persona non trovò Meng Hao.






“È forse destino…? È destinato… a non rivederla per un’ultima volta?” La persona che stava cercando Meng Hao era il Demone degli Elisir!!






La sua espressione era di dolore e nel frattempo continuava a sospirare. Alla fine, lasciò perdere la sua ricerca e tornò al Monte Kunlun…






Passarono altri tre gironi e finalmente Meng Hao si risvegliò da quello strano stato. I suoi occhi brillavano della luce dell’augurio e in seguito, poco a poco, iniziarono a vibrare di gioia. Durante gli ultimi giorni, si era abituato molto di più alla strana camminata.


Fu solo dopo essersi risvegliato che Meng Hao si accorse di avere centinaia di messaggi accumulati nel suo contenitore di giada, i messaggi si erano accumulati durante questi ultimi giorni…


Dopo aver controllato i messaggi con il suo senso divino, la sua mente iniziò a rimbombare come se fosse stata inondata da dei tuoni ed il suo corpo iniziò a tremare come se fosse percorso da dei fulmini. Infatti, quasi non riusciva a credere a quello che stava succedendo.




1:(nota del traduttore inglese) In Renegade Immortal, Wang Li ha come animale da compagnia una zanzara. Si potrebbe persino dire che la zanzara è il mastino di quella storia.
                                


                                



