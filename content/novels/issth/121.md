---
weight: 1210
title: Capitolo 121 - La Divinità del Sangue di Meng Hao
pubDate: 2025-03-17T11:17:34.780Z
tags:
    - issth
---


Il cuore di Meng Hao batteva forte mentre stava fermo in piedi. Prese un profondo respiro. Non appena raggiunse il torneo dell’Eredità dell’Immortale di Sangue, si rese conto che la sua base di Coltivazione era completamente ricaricata. Non era più al settimo livello di Condensazione del Qi, ma era di nuovo alla fase iniziale della Stabilità della Consistenza.


Dopo aver udito le parole dette da quella voce antica, Meng Hao capì perché Chu Yuyan voleva entrare in quel luogo.


“Questo posto può ricaricare la tua base di Coltivazione. È chiaro l’obiettivo di Chu Yuyan. Ci devono essere dei trucchi astuti con cui lei può… allertare la gente là fuori della sua identità, e trovare un modo per condurli al vulcano.” I suoi occhi si illuminarono mentre guardava il fascio di luce verde scuro di fronte a lui.


Era una massa senza forma, sfocata e indistinta, come se al suo interno stesse ribollendo della vita.


Le altre sette figure sfocate attorno a lui sembravano studiare allo stesso modo la luce verde. Presto uno di loro sputò una boccata di sangue, che fu subito assorbita dalla luce. Il fascio si accese del colore del sangue, e il grido di una fenice risuonò dal suo interno. Il suono, chiaro e distinto, riempì presto l’area, mentre una Fenice di Sangue, grande come un dito, volava fuori dalla luce e cominciava a muoversi in cerchio.


Non appena l’uccello emerse, i Coltivatori che stavano attorno alle sette zone dell’Eredità dell’Immortale di Sangue in tutto il Dominio Meridionale furono scossi da un forte brivido.


Sullo schermo di sangue al di sopra di tutti e sette i luoghi apparvero delle immagini… di Meng Hao e degli altri otto nel mondo dell’Immortale di Sangue.


Il Torneo dell’Eredità dell’Immortale di Sangue era davvero unico; anche chi stava all'esterno poteva osservare cosa accadeva dentro. Quando i partecipanti entrarono nelle matrici dell’incantesimo, la gente che osservava avrebbe potuto vederli chiaramente. Non distinguevano i dettagli, ma tanto bastava per capire chi avrebbe vinto e chi no.


Chiunque con un’abilità poteva osservare le matrici delle competenze e imparare da esse. Tutti potevano udire la voce arcaica dire che non c’erano regole: a prescindere dal metodo usato, la prima persona a superare la nona matrice d’incantesimo sarebbe stato l’Immortale di Sangue della seconda generazione.


Un torneo dell’Eredità senza regole rivelava l’arroganza e il potere dell’Immortale di Sangue. Qualunque Coltivatore del mondo poteva osservare e studiare le nove matrici, e nonostante tutto, in decine di migliaia di anni e sette tornei, nessuno aveva mai passato la nona. Chiunque c aveva provato era morto.


Per via della natura aperta del Torneo dell’Eredità, tutti i partecipanti si erano a lungo preparati. Molte delle persone che assistevano avevano udito varie voci sull'Eredità dell’Immortale di Sangue. Per quello, quando la Fenice d Sangue era emersa, molti erano rimasti sorpresi.


“La Fenice di Sangue! Tra le Divinità del Sangue, la Fenice e il Drago crescono molto in fretta. Ricordo di aver letto nei testi antichi a proposito del sesto torneo dell’Eredità, quando una Fenice di Sangue era potente quanto un eccentrico dell’Anima Nascente!”


“Mi chiedo di quale Setta sarà il discepolo più fortunato…”


Un brusio si alzò nell'area del torneo. Vicino alla quinta zona, l’Eccentrico Song del Clan Song appariva soddisfatto. Non diceva nulla, ma basandosi sugli indizi che aveva colto, sapeva che la persona che aveva ottenuto la Fenice di Sangue era la sua compagna di Clan, Song Jia. [1]


“Eccellente,” pensò. “Forse ci sarà davvero una possibilità per quella ragazza.” I suoi occhi brillavano di aspettativa.


Nel frattempo, nella zona dell’Eredità, il secondo, terzo e quarto concorrente sputarono il sangue nei fasci verdi. Ciascuno di loro ricevette una Divinità del Sangue differente.


Il primo era un maestoso cervo rosso sangue; il secondo una Tigre di Sangue, che emise un ruggito appena apparso. Ma le due creature impallidivano accanto alla terza: un Drago di Sangue!


Aveva un aspetto feroce, e un suo ruggito bastò a scuotere tutta l’area circostante. Lo sconvolgimento si diffuse nel mondo esterno.


“Un Drago di Sangue!”


“Per migliaia di anni, nel settimo torneo dell’Eredità dell’Immortale di Sangue. un Prescelto del Clan Li otteneva un Drago di Sangue. È stata la prima persona da tempo immemore a passare l’ottava matrice!”


Fuori dalla zona dell'Eredità, i due vecchi del Clan Li stavano in piedi senza alcuna espressione in volto. L’apparizione del Drago non li aveva sorpresi. la persona che l’aveva ottenuta era Li Daoy [2], uno dei prescelti del Clan Li.


Prima che il ruggito si placasse, la quinta, sesta e settima Divinità del Sangue apparvero nella zona. Erano una tartaruga Xuanwu, un Lupo di Sangue e un piccolo folletto rosso sangue!


Quest’ultimo assomigliava all'Anima Nascente di un Coltivatore. Il suo aspetto fece sobbalzare di sorpresa tutti i Coltivatori nel mondo esterno. Anche i due vecchi del Clan Li apparivano sbalorditi. Ogni membro di ogni Clan e Setta era atterrito.


“È dai tempi antichi che non appariva una Divinità di Sangue in forma umana, mai in nessuno dei sette tornei!”


“È difficile dire in cosa si trasformerà. Non si è mai visto prima. Chissà se può affrontare la Fenice e il Drago.”


Mentre il brusio riempiva l'aria, l’Anziano della setta più misteriosa delle cinque, la Setta del Demone di Sangue, sedeva a gambe incrociate guardando la scena sullo schermo di sangue. I suoi occhi erano fissi sulla figura appannata che aveva ottenuto lo spirito color del sangue. Passò un momento, e annuì. Sapeva che quella persona non era altro che il discepolo della sua Setta.


Nella zona dell’Eredità dell’Immortale di Sangue, Meng Hao guardò le altre sette persone, e le diverse divinità di sangue che erano emerse girando attorno alle loro figure sfuocate. Apparivano tutti, in ogni modo, oltre l'ordinario.


"Queste persone devono essere vari Prescelti del Dominio Meridionale…". Meng Hao guardò al di sopra di loro. "Mi chiedo cosa capiterà a me!".  Con gli occhi che luccicavano, spinse le mani sul suo petto. La sua base di Coltivazione tremò, e tossì una boccata di sangue.


Il sangue immediatamente risucchiato nella luce verde scuro. In quel momento non era solo lui a concentrarsi sul risultato. Anche gli altri sette stavano guardando, assieme a tutti gli altri nel mondo esterno. Il brusio era cessato. Tutti guardavano Meng Hao sul grosso schermo.


La luce nera prese il colore del sangue, mentre un grido lieve ma potente risuonò dal suo interno. Non appena udirono quel suono, i sette, assieme alla piccola divinità di sangue a forma di cervo, presero a tremare. Presto anche il lupo di sangue, la tartaruga e la tigre non riuscirono più a sopportare il suono.


Il drago e la fenice indirizzarono sguardi ostili verso di lui. Solo il folletto era privo di espressione e non si muoveva.


“Mi chiedo cosa emergerà per questa persona… Il ruggito è fioco, ma le divinità sembrano scosse. Persino il drago e la fenice paiono ostili."


"Potrebbe essere una nuova divinità del sangue che non è mai apparsa prima?"


Fu allora che il ruggito riempi di nuovo l'area, e la luce rosso sangue cominciò ad aprirsi. Un istante dopo la sua divinità di sangue gli apparve di fronte. Era… Un cucciolo, dagli occhi luminosi e grande come un dito. Il suo aspetto era completamente ordinario, tuttavia, non appena apparve, la furia del drago e della fenice parve farsi più forte.


"È un cane!"


"Non è mai apparso prima. Non ne ho mai sentito parlare. Non c'è mai stata nessuna divinità di sangue in forma di cane. "


Nelle sette zone dell’Eredità del Dominio Meridionale, si diffuse immediatamente un rumore di battute e scherno. All'interno, invece, tutto era immerso nel silenzio. Il giovane guardò il cagnolino che fluttuava di fronte a lui, poi si rivolse alle altre divinità di sangue.


Sollevò la mano destra, e il cucciolo saltò immediatamente sul suo palmo. Sembrava tremare come di freddo, e appariva spaventato. Guardò il giovane con adulazione, poi abbassò la testa e leccò il suo palmo con la sua minuscola lingua.


Nello stesso momento, i sette avanzarono in contemporanea, svanendo nella prima matrice d’incantesimo.


Gli occhi di Meng Hao si illuminarono. Non conosceva per niente il luogo e non voleva agire in modo irrazionale. Dopo essersi guardato intorno per un momento, si rese conto che l'energia spirituale in quel luogo era particolarmente spessa, molto più che nel mondo esterno. Sembrava spessa quasi quanto quella nella valle dove aveva raggiunto la stabilità della consistenza


Non si vedevano montagne o mari, solo vuoto. Non c’era altro che le nove matrici d’incantesimo e l'altare sacrificale verde scuro.


Meng Hao ripensò a quello che aveva detto l'antica voce. "Le mie speranze di ottenere l’Eredità sono racchiuse in questo cagnolino?" Guardò per un momento il cucciolo nella sua mano. Poi guardò di nuovo in alto, e senza esitazione si incamminò nella prima matrice. Il mondo si dissolse attorno a lui, e si riformò in un mondo riempito di montagne e edifici dell’Immortale.


Ogni cosa era immersa nel silenzio. Guardandosi intorno, notò che le montagne dell’Immortale sembravano allungarsi in ogni direzione come una foresta. Non era un luogo per mortali, ma qualcosa che solo gli Immortali potevano abitare. L'energia spirituale del cielo e della terra era particolarmente densa. Sembrava dieci volte più forte che all'esterno, e così spessa da formare una sottile ma visibile nebbia.


"Dove sono?" Si guardò intorno atterrito. Con il suo senso spirituale cominciò a perlustrare la zona, poi prese un profondo respiro e cominciò ad assorbire l'energia spirituale. Si riversò dentro di lui, correndo nella sua base di coltivazione, e poi nel pilastro del Dao dorato. Una parte di essa gocciolò fuori attraverso le crepe nel pilastro.


"Che energia spessa… Se il mio pilastro non gocciolasse, allenarsi qui per un giorno sarebbe come un mese nel mondo esterno." Il solo pensiero bastò a risollevare il suo spirito. Improvvisamente si accorse che il cucciolo nella sua mano appariva molto felice. Era come se anche lui stesse assorbendo l’energia, e nel mentre il suo corpo si faceva più grande. Un pelo soffice comincio ad apparire sulla sua pelle. Aveva un aspetto ancora più adorabile. Lo guardò per un po’, perso nei suoi pensieri.


”Questo cane crescerà assieme a me. Ma a giudicare dalla sua tecnica di respirazione, lo farà alla mia stessa velocità. Che sia… capace di assorbire il sangue dal mio cuore allo stesso livello del talento latente che ho io?" I suoi occhi si illuminarono, e cominciò ad avanzare. Il cucciolo, ormai lungo come due dita, correva al suo fianco. Era a malapena capace di tenere il passo.


NOTE:


-Il nome di Song Jia in cinese è 宋佳 (sòng jiā) – Song è un nome di Clan. Jia significa “eccellente”.


-Il nome di Li Daoy in cinese è  李道一 (lǐ dào yī) – Li è un nome comune di Clan. Dao signifca “via” o “patto”. Yi sognifica “uno”.                                


                                



