---
weight: 12130
title: Capitolo 1213 - Alleanza del Dio Celeste!
pubDate: 2025-03-20T11:49:56.700Z
tags:
    - issth
---


Una strana espressione comparve sul volto di Meng Hao quando guardò verso i due uomini anziani, e poi di nuovo verso gli uomini e le donne inginocchiati di fronte a lui. Non avendo tempo da perdere, chiese nuovamente: “Questa è o non è l’Ottava Montagna e l’Ottavo Mare?”


La prima delle donne che si era inginocchiata annuì rapidamente e rispose: “Signore, questa è sicuramente l’Ottava Montagna e l’Ottavo Mare!”


Sentendo quelle parole, gli occhi di Meng Hao si illuminarono e mosse la mano, facendo volare un oggetto magico del Reame Immortale fino alla donna.


“Prendi questo tesoro. Puoi dirmi come arrivare alla Società dell’Anima Nera?” chiese.


La donna guardò l’oggetto magico con occhi ricolmi di gioia. Lo prese rapidamente e fu sul punto di rispondere quando improvvisamente i due uomini realizzarono quello che stava accadendo.


Con espressioni brillanti, si fecero avanti.


“Non è l’anima del Dao!”


“Dannazione, ha chiaramente un corpo fisico! Non è l’anima del Dao, è semplicemente arrivato qui prima di noi e si è fuso con essa!” I due uomini non riuscirono a pensare ad un’altra spiegazione se non quella che Meng Hao fosse arrivato lì prima rubando loro la buona fortuna che pensavano appartenesse a loro.


I due uomini si scambiarono uno sguardo e poi il loro intento omicida insorse.


“Se si è appena fuso con l’anima del Dao allora non può essere stabile e non può risvegliarla! Uccidiamolo!” Si lanciarono immediatamente verso Meng Hao.


Meng Hao si accigliò e guardò i due uomini. Il suo sguardo era azzurro come un fulmine, tagliente come una spada affilata che si piantò a fondo nelle loro menti. I loro volti si contorsero; con la mente che vorticava, tossirono sangue e barcollarono all’indietro.


“Attacchiamolo insieme! Uccidiamolo e riprendiamoci l’anima del Dao!” dietro i due uomini c’erano i quattro coltivatori a metà del Reame Antico, che ulularono e attaccarono. Tutti gli altri coltivatori che si trovavano nell’area, quasi un migliaio, rilasciarono diverse abilità divine e tecniche magiche.


Meng Hao sbuffò freddamente. La sua azione di poco prima era stato un semplice avvertimento per quelle persone, affinché non lo provocassero. Non voleva causare alcun problema, voleva solo sapere come arrivare alla Società dell’Anima Nera.


Eppure non erano riusciti ad afferrare il messaggio. Per questo decise di smettere di trattenersi: sollevò il piede destro e fece un passo avanti.


Quel singolo passo fece eruttare il potere dal suo corpo. Una grande onda d’urto si diffuse in tutte le direzioni, trasformandosi in un attacco che si schiantò contro di loro, un contraccolpo che li ferì seriamente e li fece vorticare in ogni direzione.


Tremavano mentre il sangue spruzzava dalle loro bocche, guardando Meng Hao con stupore e terrore. Non osarono avvicinarsi di un altro passo: i quattro coltivatori del Reame Antico erano quelli che erano stati feriti in modo peggiore. Il sangue colava dalle loro bocche e le loro basi di coltivazione erano danneggiate. Persino le loro anime divennero instabili, cosa che li fece impallidire. Comunque, fu in quel momento che qualcosa sembrò svegliarsi dentro di loro, cosa che Meng Hao notò immediatamente. Mentre i quattro indietreggiavano, dietro di loro apparvero quelle che sembravano essere ombre, anche se erano sbiadite.


“Questo… questo…” i due uomini erano scossi di paura in egual modo.


Comunque, non si arresero alla loro idea. Continuarono ad avanzare verso Meng Hao, ruggendo ed eseguendo incantesimi. Le loro basi di coltivazione del Reame Antico avanzato esplosero di potere e qualcosa sembrò svegliarsi anche dentro di loro.


Tutto quello che accadde fu che dietro di loro comparvero delle immagini illusorie.


Non erano Idoli del Dharma, ma piuttosto Ombre dell’Anima.


Non erano le anime dei due anziani, ma piuttosto le anime di due coltivatori sconosciuti, entrambe nel grande cerchio del Reame Antico.


Fondendosi con loro, i due uomini erano riusciti ad aumentare la forza delle loro basi di coltivazione. Si erano innalzati dal Reame Antico avanzato al grande cerchio del Reame Antico, riempiendo i loro attacchi di forza crescente e diffondendo increspature in ogni direzione.


“Bene, non è interessante?” disse Meng Hao, con occhi luccicanti. Era la prima volta che si trovava nell’Ottava Montagna e nell’Ottavo Mare e anche se i coltivatori praticavano praticamente lo stesso sistema di coltivazione, c’erano ovviamente dei dettagli differenti.


Per esempio, quel risveglio doveva avere qualcosa a che fare con l’anima del Dao che avevano menzionato.


Dopo un momento di riflessione, Meng Hao sollevò il braccio destro e mosse la manica. Anche se quel movimento sembrava semplicissimo, i volti dei due uomini impallidirono di colpo.


L’uomo vestito di bianco iniziò a tremare e poi vomitò una grande quantità di sangue. Il suo corpo iniziò ad invecchiare rapidamente e l’anima dietro di lui urlò di disperazione, mentre più della sua metà appassiva. L’uomo anziano cercò in tutti i modi di schivare l’attacco, fermandosi solo dopo essere indietreggiato per 300 metri.


Fu a quel punto che guardò Meng Hao con un’espressione di totale sconcerto.


“Il Reame del Dao! È nel Reame del Dao! Non ha assorbito l’anima del Dao…. Lui stesso si trova nel Reame del Dao!” Allo stesso tempo, l’uomo vestito di giallo si corrucciò. Non tossiva sangue eppure, a quel punto, avrebbe preferito essere lui a farlo. Questo perché stava venendo strattonato nel vuoto insieme all’Ombra dell’Anima, direttamente verso Meng Hao.


In un battito di ciglia l’uomo si ritrovò sospeso di fronte a lui, con il terrore negli occhi. Era completamente immobilizzato e, essendo così vicino a Meng Hao, poteva chiaramente percepire il vasto e infinito potere che nascondeva dentro sé. Sapeva che Meng Hao era potente abbastanza da sradicarlo con un semplice pensiero.


“S-Signore…” disse il vecchio tremante.


L’espressione di Meng Hao era calma e valutò l’uomo vestito di giallo. I suoi occhi brillarono come fulmini, come se potesse vedergli dentro. Passò il tempo di qualche respiro e poi Meng Hao posò gli occhi sull’Ombra dell’Anima, che stava tremando anch’essa mentre percepiva la forza emanata da Meng Hao.


“Hai fuso l’anima nel corpo e l’hai usata per formare dei vasi sanguigni… così, sei entrato in simbiosi! Interessante. Non è una brutta tecnica. Assicura che la parte potente eviti la morte e che la parte debole diventi più potente. Ora che ci penso, il lampo verde che Han Qinglei ha usato sulla Sfera del Vortice di Vento era probabilmente una tecnica segreta derivata da questo metodo.”[1]


Annuendo, Meng Hao allontanò lo sguardo dall’Ombra dell’Anima.


“Come arrivo alla Società dell’Anima Nera?” chiese lentamente.


L’uomo vestito di nero deglutì rapidamente: “Erm… ecco… la Società dell’Anima Nera si trova al nord, che è piuttosto lontano da qui. La regione è controllata dalla Società del Dio Celeste, il che significa che, a meno che tu non sia dell’Alleanza del Dio Celeste, non puoi andarci. Anche se ottieni un permesso di passaggio, ti è permesso arrivare solo fino ai confini dell’Alleanza del Dio Celeste. Signore, se vuoi ottenere un mandato del genere va bene… puoi venire alla Società della Fiamma di Legno. La nostra setta ha un portale di teletrasporto che va in direzione dell’Alleanza del Dio Celeste…”


“L’Alleanza del Dio Celeste…” dopo un momento di riflessione, Meng Hao rilasciò l’uomo vestito di giallo e gli chiese di fare strada.


L’uomo anziano ne fu immediatamente contento e acconsentì con piacere. Guardando cautamente con la coda dell’occhio verso il coltivatore vestito di bianco della Setta della Nuvola d’Acqua, fece un rapido sbuffo e poi condusse Meng Hao attraverso i coltivatori della Società della Fiamma di Legno.


L’uomo vestito di bianco rimase indietro, con il cuore che palpitava. Era consapevole che il Daoista della Società della Fiamma di Legno voleva assecondare un esperto del Reame del Dao.


Infatti, lui stesso avrebbe voluto fare lo stesso: comunque, quando pensò a quanto fosse terrificante Meng Hao, esitò. Alla fine, si limitò a guardare mentre i coltivatori della Società della Fiamma di Legno scortavano Meng Hao lontano. Dopo un lungo momento, il suo volto di incupì.


“Semplicemente non posso credere che il Daoista della Fiamma di Legno non si sia accorto che l’esperto del Reame del Dao non viene dall’Ottava Montagna e dall’Ottavo Mare. Viene ovviamente da un’altra Montagna e Mare ed è ovviamente abbastanza forte da riuscire ad entrare nella nostra. Gente come quella… ha sempre un piano più ampio in mente e noi non possiamo permetterci di rimanere coinvolti in una cosa simile…” Mormorando con sè stesso, l’uomo vestito di bianco condusse la sua gente lontano e diede ordine che non si parlasse più di quanto era successo. Ordinò anche che l’intera setta non divulgasse anche solo il minimo straccio di informazione su Meng Hao.


Ovviamente, il Daoista della Fiamma di Legno aveva capito perfettamente che Meng Hao aveva un passato straordinario. Comunque, era disposto a scommettere. Nell’Ottava Montagna e Ottavo Mare la Società della Fiamma di Legno era una piccola setta che esisteva all’ombra dell’Alleanza del Dio Celeste e delle grandi sette. Se fosse riuscito ad acquisire il favore di un esperto del reame del Dao, avrebbe acquistato un incredibile valore.


Finché poteva beneficiarne in qualche modo, non importava da dove venisse quell’esperto del Dao… Meng Hao non era stupido e capiva quello che stava pensando il Daoista della Fiamma di Legno. Per questo, mentre procedevano per la loro strada, fece alcune domande sullo stato generale dell’Ottava Montagna e dell’Ottavo Mare.


“Signore, c’è solo un’alleanza nell’Ottava Montagna e Ottavo Mare, ed è l’Alleanza del Dio Celeste.


È composta da molte sette e clan e la Società dell’Anima Nera è una di esse. L’alleanza intera è governata dalla Società del Dio Celeste. Il Patriarca della Società del Dio Celeste non è altri che il Signore dell’Ottava Montagna e dell’Ottavo Mare! Ci si riferisce a lui come a Dio Celeste! Oltre all’Alleanza del Dio Celeste, l’Ottava Montagna e l’Ottavo Mare hanno le Tre Grandi Società Daoiste. Comunque si intromettono raramente con quello che succede nel mondo esterno. Infatti si sono a malapena fatti vedere negli ultimi anni. Inoltre ci sono i Due Grandi Clan, che sono il Clan Meng e il Clan Han! Il Clan Meng è sull’orlo del declino ma, secondo la loro gloria originale, sono ancora considerati uno dei clan principali… Per quanto riguarda il Clan Han, sono come il sole a mezzogiorno… Comunque, né le Tre Grandi Società Daoiste né i Due Grandi Clan possono sperare di competere con l’Alleanza del Dio Celeste. Dei quattro pianeti dell’Ottava Montagna, il Clan Han e il Clan Meng ne occupano uno insieme. Gli altri tre sono controllati dall’Alleanza…” il Daoista della Fiamma di Legno spiegò tutto quello che sapeva e alla fine diede a Meng Hao un contenitore di giada che conteneva una mappa dettagliata dell’Ottava Montagna e dell’Ottavo Mare.


“Non so nelle altre Montagne e Mari, ma qui abbiamo qualcosa chiamato Arcane Sfere Portatili. Ce ne sono diverse e se riesci a trovarne una che non è mai stata aperta prima allora puoi seppellirci un corpo all’interno. Una volta che l’anima è uscita dal corpo puoi trovarle un corpo adatto con cui fondersi e a quel punto diventa immortale. Questo tipo di simbiosi può essere considerata un tipo di risveglio per quelli che praticano la coltivazione.”


Meng Hao ascoltò tutto quello che aveva da dirgli il Daoista della Fiamma di Legno ma quando menzionò il Clan Meng, gli occhi di Meng Hao si illuminarono e venne distratto dai propri pensieri.


Dopo un momento, comunque, luccicarono come se avesse percepito del senso divino venire dal contenitore di giada che ora teneva in mano. Immediatamente nella sua mente apparve la mappa dell’Ottava Montagna e dell’Ottavo Mare.


“A dire la verità, le Arcane Sfere Portatili dell’Ottava Montagna e dell’Ottavo Mare sono ... le Rovine dell’Immortalità. Comunque, sono frammentate e sparse in modo casuale, e questo è il motivo per cui ci sono così tante Arcane Sfere Portatili. Ed è per quello che sono usate… come tombe per i coltivatori. Si potrebbe anche dire che l’Ottava Montagna e l’Ottavo Mare siano effettivamente un enorme cimitero!” Gli occhi di meng Hao brillarono di comprensione.




[1.] Han Qinglei, il coltivatore della Schiera dell’Ottava Montagna e dell’Ottavo Mare, era il tizio che combatté contro Meng Hao all’inizio del capitolo 1095, usando la magia dei fulmini e delle ossa. Come la maggior parte dei coltivatori della Schiera, è stato salvato da Meng Hao e poi lo aveva aiutato
                                


                                



