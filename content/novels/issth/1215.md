---
weight: 12150
title: Capitolo 1215 - Scuotendo tutta la Società dell'Anima Nera da solo!
pubDate: 2025-03-20T11:49:56.701Z
tags:
    - issth
---


“Che fegato!!”


“Come osi invadere la Società dell'Anima Nera dell'Alleanza del Dio Celeste! Chi sei!?!?” Meng Hao sentì numerosi ringhi infuriati risuonare nella sua mente, dove erano penetrati per mezzo di flussi di senso divino.


Se fosse stato un coltivatore ordinario, una tale convergenza di senso divino sarebbe stata sufficiente a distruggere del tutto la sua mente.


Lui invece continuò ad avanzare, dicendo con fredda calma, “Come ho detto, il mio nome è Meng Hao, e sono qui per annientare questa setta!”


Nelle ultime tre parole, la sua voce era diventata praticamente un potere Celeste, rimbombando forte come un fulmine, distruggendo come un ramoscello secco il potere congiunto dei sensi divini attorno a lui!


RUUUUUUMMMMBLLLLE!


In lontananza, nella distante Società dell'Anima Nera, si sentirono innumerevoli urla orribili.


“Uccidetelo!”


“Uno straniero ci sta invadendo! Uccidetelo!”


“Ho intenzione di estrarre la sua anima e farne una bandiera, poi con quella volerò nel freddo vento di una Sfera Arcana Portatile... e lo lascerò urlare per migliaia di anni!!”


Il cielo si offuscò, i venti infuriarono, e la terra tremò mentre innumerevoli coltivatori volavano nell'aria verso Meng Hao. Tutti stavano sprigionando abilità divina, e in un battito di ciglia, il cielo si riempì di innumerevoli anime malvagie, che sfrecciarono vero Meng Hao, urlando.


L'espressione di Meng Hao era imperturbabile mentre continuava ad avanzare. Fece ondeggiare la manica i un forte rimbombo riecheggiò nel cielo mentre un'enorme spaccatura si apriva proprio sulla strada dei coltivatori che si stavano avvicinando. Ne fuoriuscirono una nebbia rossa e torbida ed una risata sinistra, apparve quindi un'enorme testa del colore del sangue, e la fenditura si aprì ulteriormente mentre qualcosa ancora di ancora più grande ne emergeva.


Era il Demone di Sangue!


Il demone di sangue ruggì e si buttò all'attacco, trasformandosi in un mare di sangue che si propagò in tutte le direzioni. Quando raggiunse i coltivatori, risuonarono molte urla raccapriccianti. Vennero distrutte innumerevoli anime malvagie, e molti dei coltivatori iniziarono a tremare violentemente. Poi il sangue iniziò a sgorgare dai loro occhi, orecchie, nasi e bocche, fino a prosciugarli del tutto.


Nel mezzo della nebbia insanguinata, apparve uno spirito di sangue. Primo di ogni emozione, questo diventò un'ombra di sangue che li oltrepassò, facendo gridare i coltivatori mentre questi appassivano velocemente e morivano.


I coltivatori della Società dell'Anima Nera erano noti per le loro tecniche crudeli, e tutti loro erano il tipo di persona che aveva assassinato talmente tanta gente che era impossibile quantificarla precisamente. Si ritenevano le entità più brutali al mondo. Ma quanto stavano vedendo in quel momento li stava lasciando completamente stupefatti.


In quanto a brutalità e ferocia, non potevano nemmeno lontanamente paragonarsi al Demone di Sangue e allo spirito di sangue.


Meng Hao procedeva con calma, facendo ondeggiare la sua mano per far discendere numerose montagne Immortali. I boati erano talmente intensi che sembrava fosse giunta l'apocalisse.


“Che impudente!” risuonò uno sbuffo freddo, pregno di impressionante e impareggiabile potere. Quel rumore tonante fece tremare il Demone di Sangue, lasciò a bocca aperta e terrorizzato lo spirito di sangue, e fece cadere a pezzi le montagne Immortali.


Mentre quel suono riecheggiava ovunque, un fumo nero come la pece iniziò a fuoriuscire dalla vicina rupe nera. Il fumo si addensò fino a formare il viso di un uomo di mezza età, i cui occhi scintillavano come fulmini mentre guardava Meng Hao.


La Società dell'Anima Nera aveva un solo Patriarca nel Reame del Dao, ma questo non era un coltivatore del Reame del Dao ordinario: quando Meng Hao l'aveva visto per mezzo dei Fili del Karma, si era reso conto che si trattava di un esperto del Reame del Dao a Due Essenze. Tuttavia dal potere che stava emanando ora, Meng Hao riconosceva chiaramente che non era così... era un Signore del Dao a 3 Essenze!


Era lui che aveva dato dell'impudente a Meng Hao, erano sue le parole che avevano scosso il cielo e la terra. In effetti, quelle parole sembravano in grado di controllare l'energia spirituale di Cieli e Terra, e costituivano una potente forza di espulsione nei confronti di Meng Hao!


Meng Hao strinse gli occhi, e il suo cuore ebbe un piccolo tonfo.


Fu a questo punto che dieci uomini anziani volarono a circondare la faccia di fumo. Quando sprigionarono le proprie basi di coltivazione, lo scioccante potere del grande cerchio del Reame Antico esplose!


Alcuni di loro si diressero direttamente verso il Demone di Sangue e lo spirito di sangue, mentre altri verso Meng Hao, ed avevano tutti espressioni feroci.


Oltre a questi, c'erano più di altri cento coltivatori del Reame Antico, circondati da Lampade dell'Anima. Era una vista impressionante, e mentre il loro potere si espandeva, formava un grande incantesimo con un'energia che sembrava in grado di prendere il posto dei Cieli.


Sempre più coltivatori della Società dell'Anima Nera stavano arrivando in volo per partecipare a questa battaglia al livello del Reame del Dao!


Questo era il potere che poteva raggiungere una setta!


“Tre Essenze...” disse con fredda calma Meng Hao. “Beh, e allora? Visto che ho fatto tanta strada, metterò fine a tutto questo qui e adesso!!” Non aveva dubbi su quello che aveva visto attraverso i Fili del Karma. Forse c'erano altri elementi di cui non era a conoscenza, o forse l'uomo aveva fatto dei passi avanti negli ultimi giorni. A prescindere dal motivo, Meng Hao era lì, e se avesse dovuto combattere contro un esperto a Tre Essenze, l'avrebbe fatto!


Fece un quarto passo, e la sua energia schizzò alle stelle, facendo scuotere terribilmente tutto, e persino sbriciolando alcune parti del terreno. Nello stesso momento si udì un ruggito provenire dall'interno della borsa da viaggio di Meng Hao, da cui volò fuori il Mastino di Sangue, che fece tremare tutto intorno a sé mentre la sua base di coltivazione del Reame Antico esplodeva di potere.


Ci fu persino un'armata di Imp Neri urlanti che si trasformarono in fasci di luce nera e sfrecciarono nella folla.


Sorprendentemente, Meng Hao stava scuotendo tutta la Società dell'Anima Nera da solo!


Non aveva manifestato il suo desiderio di recuperare l'anima di Chu Yuyan: questo era qualcosa che non poteva assolutamente rivelare, a meno di voler sbandierare il suo punto debole. Ovviamente, se avessero accettato di consegnargli l'anima, non si sarebbe opposto al cercare un accordo con loro, anche nel caso gli fosse costato molto economicamente.


Ma... se non avessero accettato, e si fossero resi conto del motivo per cui era venuto, per Chu Yuyan sarebbe stato davvero pericoloso.


Quindi, il metodo più semplice... sarebbe stato annientare l'intera setta e prendersi con la forza l'anima di Chu Yuyan!


Meng Hao irradiava un'aura assassina che prese la forma di un una nera onda d'urto, che si propagò di colpo in tutte le direzioni. Ogni coltivatore che veniva colpito veniva istantaneamente gettato nella più totale confusione mentale e nella follia.


Nello stesso momento, la base di coltivazione di Immortale Dao Onniceleste di Meng Hao scoppiò di potere, sostenuta dai suoi Sette Passi di Dio. La sua energia aumentò ancora e ancora mentre faceva il quinto passo.


Nel frattempo, dozzine di coltivatori del Reame Antico si erano avvicinati, unendosi ai sei esperti nel grande cerchio del Reame Antico. Sprigionarono un immenso potere distruttivo che andò a fondersi in un'enorme Anima dello Yama che sembrava appena emersa dagli inferi. Era ricoperta da un'armatura nera, ed aveva la parte superiore del corpo simile al busto di un uomo, mentre nella parte inferiore era un enorme serpente. Ruggendo, sollevò la sua Arma dello Yama e scattò verso Meng Hao con forza mortale.


Era l'esatto momento in cui il piede di Meng Hao terminava il quinto passo, e la sua energia stava aumentando ulteriormente. I Cieli tremarono e la Terra vibrò, nel terreno si aprirono numerose crepe, e le montagne, una dopo l'altra, iniziarono a sbriciolarsi sul pianeta sotto di loro.


In risposta alla sua energia che si impennava, la sua base di coltivazione fece scaturire una tempesta esplosiva, che si trasformò in una barriera contro cui andò a scontrarsi l'Anima dello Yama, che venne immediatamente ricacciata indietro. Inaspettatamente... era del tutto incapace di fare nulla contro quella barriera.


Inutile descrivere il suo attacco a Meng Hao: non poteva arrivare nemmeno a 300 metri da lui.


L'Anima dello Yama non fu l'unica cosa che finì a rotolare via. Tutti i coltivatori del Reame Antico tossirono sangue mentre venivano colpiti dalla barriera, e alcuni di loro arrivarono a esplodere a pezzi. Chi non venne ucciso in corpo ed anima venne gravemente ferito e spinto lontano.


I coltivatori del grande cerchio del Reame Antico lo guardarono con volti cerei ed espressioni scioccate.


“Chi sei tu?!?!”


Era la domanda che riecheggiava mentre il piede di Meng Hao completava anche il sesto passo. La sua energia tornò ad impennarsi, e la sua base di coltivazione aumentò, facendo incrementare i metri della barriera da 300 a 900, coinvolgendo ancora più coltivatori, inclusi discepoli del Reame Immortale che vennero inesorabilmente spinti via. Molti rimasero uccisi e le loro grida raccapriccianti riempirono tutto il pianeta. A questo punto, chiunque avrebbe potuto riconoscerlo, era straordinariamente potente!


“Il Reame del Dao! È nel Reame del Dao!!” Si sentirono innumerevoli urla miserabili, grida pregne di terrore. Non importava quanto feroci e brutali fossero queste persone generalmente, nelle loro menti al momento c'era posto per una cosa soltanto: la paura.


Il loro Patriarca poteva anche essere nel Reame del Dao, e considerato potente tra gli esperti del Reame del Dao, ma erano comunque pervasi dalla paura. Ogni esperto del Reame del Dao era in grado di riempire ogni cuore di indescrivibile terrore.


Quasi nello stesso momento in cui le persone cominciarono ad urlare, l'enorme faccia di fumo aprì la bocca, facendone ribollire fuori un vento nero.


Quel vento nero conteneva il potere dell'Essenza. Più precisamente, era la scioccante Essenza del vento, e cosa ancora più sconvolgente, era intessuto di innumerevoli anime feroci che riempivano l'aria con i loro ululati. Nascoste in quel vento che racchiudeva tutto, le anime sfrecciarono verso Meng Hao.


Ora che il suo potere era aumentato grazie al sesto passo, Meng Hao alzò in aria la mano destra per evocare un incantesimo, e sembrava che stesse spingendo in alto il cielo!


“Essenza della Fiamma Divina!”


Il mondo si riempì di boati mentre ogni nuvola in cielo veniva disintegrata. Questa Essenza non era del colore del sangue, e neanche nera, e in essa non si riconosceva nemmeno una singola anima. Quello di cui era pregna... era uno sconfinato mare di fiamme, che si riversò fuori e avvolse tutto, facendo velocemente salire in tutto il mondo la temperatura a un livello terrificantemente ustionante.


Il cielo formò un bacino per il mare di fiamme, e il terreno divenne il campo di battaglia. Meng Hao stava usando la Fiamma Divina per reagire al Vento dell'Anima!


Il potere dell'Essenza esplose, facendo tremare il mondo ancora più violentemente. Visto che non era un pianeta vero, ma piuttosto uno artificiale plasmato assemblando insieme parti più piccole, la pressione del Reame del Dao che vi stava gravando ora, stava facendo in modo che già mostrasse segni evidenti di cedimento: sempre più spaccature si aprivano sulla sua superficie.


Poi... Meng Hao fece il settimo passo!


Quel passo rese possibile alla sua volontà di fondersi con quella dei cieli, rendendolo praticamente una divinità!


La sua energia si impennò ad un livello senza precedenti. Non aveva mai raggiunto un potere del genere prima, e c'era da notare come non avesse nemmeno sprigionato il suo Ponte dell'Eccelso. Era il semplice potere della base di coltivazione, ed era talmente terribile da far tremare il Reame del Dao.


Ora stava iniziando a crescere: in un battito di ciglia raggiunse l'altezza di un gigante, alto 3,000 metri pieni. Il cielo iniziò a cedere mentre chiudeva a pugno la mano che dal campo di battaglia andò ad abbattersi verso la faccia di fumo che galleggiava sopra la rupe nera.


Non era altro che il Pugno dello Sterminio degli Dei!!


La faccia di fumo aveva un'espressione seria; Meng Hao gli aveva causato una sensazione di intensa crisi che soltanto gli esperti più anziani nell'Ottava Montagna e Mare potevano eguagliare. Si trattava di qualcosa che non aveva percepito per tanto, tanto tempo.


Tuttavia, si era anche reso conto che questo fosse uno degli attacchi più potenti di Meng Hao, e che era in grado di sprigionarlo solo dopo aver sviluppato un'enorme quantità di energia. Nonostante la faccia potesse contrattaccare, non vedeva alcuna ragione per farlo: tutto quello che doveva fare era aspettare che Meng Hao consumasse tutta quell'energia.


Con gli occhi che luccicavano freddi, la faccia improvvisamente si tirò indietro dal pugno di Meng Hao e iniziò a svanire. Nel mentre, gli occhi di Meng Hao ebbero un brillio astuto.


Proprio quando il volto era scomparso quasi del tutto, il suo pugno improvvisamente si trasformò in un palmo, che afferrò... il bruciatore di incensi alla base della rupe nera!!


Il suo obiettivo primario non era mai stato lo sterminio della setta come aveva così platealmente espresso, ma piuttosto... l'anima di Chu Yuyan! Sin dall'inizio, tutto era stato attentamente svolto in maniera che, anche se il suo avversario fosse riuscito a schivare il suo colpo, sarebbe comunque riuscito a prendere il bruciatore di incensi.


Se invece non l'avesse schivato, Meng Hao avrebbe avuto pronta la prossima mossa!




                                


                                



