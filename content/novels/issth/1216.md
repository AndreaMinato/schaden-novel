---
weight: 1216
title: Capitolo 1216 - Montagne e Mari nascenti!
pubDate: 2025-03-20T11:49:56.701Z
tags:
    - issth
---


Gli occhi della faccia di fumo si sgranarono lievemente, e poi brillarono, mentre il volto si apriva in un grande sorriso. Con voce fredda, disse, “Allora è per questo che sei qui, alla fine!”


La sua voce echeggiava intorno, ma non fece nulla per fermare Meng Hao: anzi permise alla sua enorme mano di dirigersi verso il bruciatore di incensi alla base della rupe nera.


Il cuore di Meng Hao ebbe un tonfo, e dentro di sé sospirò. Il suo avversario era un Signore del Dao a 3 Essenze, quindi non solo aveva una potente base di coltivazione, ma sicuramente era qualcuno di profondamente saggio e astuto. Sapeva che il suo piano era stato un po' superficiale, quindi non era sorpreso che l'uomo l'avesse notato.


Però questo rendeva le cose un po' più complicate.


“Quindi lo sapevi,” disse con un baluginio negli occhi. “Che importanza ha?!” Anche se l'uomo avesse capito tutto, questo non avrebbe impedito a Meng Hao di provare a prendersi il bruciatore di incensi. Fece un freddo verso di disapprovazione mentre la mano sferzava attraverso l'aria causando boati, e facendo persino distorcere l'aria e rendendola annebbiata.


Proprio mentre la mano stava per chiudersi intorno al bruciatore di incenso, intorno ad esso comparve una barriera invisibile, che divenne visibile solo quando la mano di Meng Hao ci sbattè contro.


Quello scudo non era come una scodella rovesciata, ma più come una rete che pervadeva l'intera Società dell'Anima Nera. Se qualcuno avesse provato ad afferrare il bruciatore, allora la rete protettiva sarebbe apparsa!


Quando la sua mano destra entrò in contatto con quella rete enorme, ne scaturirono potenti boati. La forza del colpo di Meng Hao venne assorbita quasi immediatamente, facendo scintillare vivacemente la rete.


Ne brillò una luce accecante, e rimbombò un intenso boato. La rete protettiva della Società dell'Anima Nera non aveva come unica funzione il semplice potere di assorbimento: dopo aver assorbito il potere, poteva usarlo per contrattaccare. Questo schizzò dall'enorme rete, convergendo in un unico punto, preparandosi ad abbattersi su Meng Hao con un potere tale da distruggere i Cieli e porre fine alla Terra.


Il punto di convergenza... era proprio il punto in cui Meng Hao stava toccando la rete!


“Prendi il mio potere, lo aumenti, e poi lo usi contro di me, huh...?” mormorò Meng Hao, tremando mentre il potere sbatteva sulla sua mano. Scoppiò in una risata fredda.


“Beh, allora, vediamo se quell'incantesimo protettivo ha davvero la capacità di sbarrarmi la strada!” Con gli occhi che brillavano freddi, spalancò la mano destra ad afferrare proprio la rete. Una luce azzurra esplose in tutte le direzioni, così come il potere di Immortale Dao Onniceleste.


Il terreno vibrò, e si udirono tutto intorno potenti fulmini tonanti. Meng Hao ruggì e spinse ancora di più, mentre la rete faceva resistenza, e il contraccolpo aumentava di potere.


“Pensi di riuscire a riflettere anche questo?!” Fu a questo punto che dentro di lui apparve qualcosa di nuovo.... un potere Eccelso!


Era... il potere del Ponte dell'Eccelso! Non si manifestò all'esterno, ma piuttosto dentro di lui. Da quando aveva fatto diventare corporeo il Ponte dell'Eccelso, aveva ottenuto questo nuovo modo per sprigionare il suo potere.


Il potere del Ponte dell'Eccelso esplodeva dentro di lui, e diventava come un ponte celeste che collegava ogni parte del suo corpo, facendo scorrere un potere indescrivibile attraverso tutti i suoi canali del qi.


Appena quell'immenso potere toccò l'enorme rete, permeò la sua intera struttura, che iniziò a vibrare. Anche se fosse stata più forte di quanto non fosse ora, sarebbe stata incapace di reagire, e iniziò persino a frantumarsi!


Subito l'espressione della faccia di fumo ebbe un sussulto.


Contemporaneamente, Meng Hao ruggì, alzando la rete per lacerarla.


“ROMPITI!” La sua voce era così forte da poter scuotere i Cieli e la Terra. I discepoli della Società dell'Anima Nera circostanti guardavano la scena a bocca aperta. Non riuscivano quasi a credere che Meng Hao avesse... strappato via la loro rete protettiva!


L'enorme rete era ampia centinaia di migliaia di metri, e mentre veniva sollevata in aria sembrava quasi un mantello. Si potevano sentire i rumori attutiti di innumerevoli esplosioni mentre tutto si sbriciolava. Meng Hao poi gettò la rete da una parte, facendola rompere in migliaia di pezzi che, muovendosi a spirale, si diressero verso i coltivatori della Società dell'Anima Nera.


“NO!!” risuonarono intorno innumerevoli grida terrorizzate, mentre i coltivatori della Società dell'Anima Nera cercavano di indietreggiare per il campo di battaglia, con i volti sconvolti dal terrore. Tuttavia, i loro tentativi di scappare furono vani. Meng Hao era troppo veloce, e quando aveva lanciato la rete semidistrutta, i coltivatori che aveva colpito furono fatti a pezzi all'istante.


In poco più di un attimo, tutto il campo di battaglia venne ricoperto dalla puzza di sangue fresco. Lo sterminio stava avendo luogo troppo velocemente e improvvisamente. Prima che qualcuno potesse anche solo pensare di reagire, tutta l'area era stata trasformata in una scena infernale!


Appena Meng Hao rilasciò la rete, la sua mano schizzò avanti verso il brucatore di incensi.


Non importava che il suo avversario avesse indovinato i suoi piani. E non importava nemmeno che questo bruciatore di incensi potesse essere un falso. Avrebbe comunque cercato di prenderlo, era semplicemente qualcosa che doveva fare!


Ma nel momento stesso in cui le sue dita stavano per posarsi sull'oggetto, questo... improvvisamente lampeggiò e si fece più fosco, e Meng Hao si ritrovò ad afferrare nient'altro che aria!


“Beh, in questo caso, è ora di passare al Piano B,” pensò con fredda calma. Già mentre le sue dita si chiudevano sul nulla, andarono a formare un pugno che poi... venne tirato contro la rupe nera!


Questo fece impallidire la faccia di fumo. Aveva immaginato il motivo per cui Meng Hao era andato lì, e quindi, che azioni avrebbe intrapreso, ma non aveva mai considerato... che era davvero determinato a sterminare la Società dell'Anima Nera.


Aveva dato per scontato che le minacce di Meng Hao alla setta gli sarebbero servite come moneta di scambio per quello che voleva davvero. Come poteva immaginare che una cosa del genere non fosse mai rientrata nei suoi piani?!


Un esperto potente che veniva a minacciare di sterminare i discepoli di una setta non rappresentava sempre una situazione irrisolvibile. Ma... se questo era davvero deciso a sterminare l'intera setta, significava... che era giunto un nemico impossibile da scacciare!


“Come osi!” ruggì la faccia di fumo, con un suono grave di potere Celeste, in grado di far tremare tutto nell'area. Si addensò più fumo nero, ma prima che potesse prendere la forma di un corpo, il pugno di Meng Hao era entrato in contatto con la rupe nera.


“Guardami, e vedi se non ne ho il coraggio!” disse con voce fredda e pregna di determinazione, mentre la sua base di coltivazione esplodeva attraverso il suo pugno!


Quel potere esplosivo era sostenuto dal potere della base di coltivazione di un Immortale Dao Onniceleste, dalla vetta di potere del suo corpo fisico, e dai suoi Sette Passi di Dio. Conteneva persino il grande potere Eccelso sviluppatosi dal Ponte dell'Eccelso dentro di lui!


Tutto insieme andava a creare... il colpo più potente di cui Meng Hao fosse capace!


L'aria si riempì di boati, e la rupe nera tremò. Si sentirono scricchiolii e nella scarpata si aprirono numerose fessure. Improvvisamente, la rupe nera, che rappresentava il potere più alto nella Società dell'Anima Nera... cadde a pezzi!


Nel mentre, innumerevoli anime improvvisamente volarono in alto verso il cielo. A mezz'aria apparve un fiume delle Fonti Gialle, in cui andarono a confluire le anime, mentre si dirigevano velocemente verso la Quarta Montagna per iniziare il loro ciclo di reincarnazioni....


Immettendosi nel fiume, guardavano verso Meng Hao con sguardi grati, persino giungendo le mani ed inchinandosi...


Per quanto riguardava il numero totale delle anime, erano più di un miliardo!!


Persino Meng Hao era scosso dall'immensità di quel numero. Sapeva che la Società dell'Anima Nera era crudele, ma non avrebbe mai immaginato... così tanto!


Inoltre, molte di quelle anime appartenevano a mortali!


“NO!!” ulularono i coltivatori della Società dell'Anima Nera circostanti, tremando come se la loro fiducia non fosse più così ferma.


Ma le cose non erano ancora finite. Con quello sfoggio di potere, Meng Hao non soltanto aveva distrutto la rupe nera: mentre questa cadeva a pezzi, le crepe continuavano a diffondersi, e in un battito di ciglia, raggiunsero numerose montagne ed edifici nelle vicinanze, riempiendo... tutta la setta della Società dell'Anima Nera!


In effetti... tutto il pianeta ne fu colpito!


RUUUUUUMMMMBLLLLE!


Si sentì una cacofonia di suoni mentre le montagne abbattute e gli edifici diventavano cenere. In un battito di ciglia, tutta la Società dell'Anima Nera venne annientata. Nel suolo comparve un enorme cratere, come una bocca enorme che inghiottì l'intera setta.


Tutto quello che la riguardava venne completamente debellato!


Mentre la setta veniva distrutta, innumerevoli anime provenienti da tutte le parti volarono via, sempre più numerose, finché non arrivarono persino ad offuscare il cielo. Un numero apparentemente infinito di anime si riversò nel fiume delle Fonti Gialle, e facendolo, tutte esprimevano a Meng Hao la propria gratitudine.


Erano talmente tante che per Meng Hao era impossibile determinarne il numero preciso!


La gratitudine di tutte quelle anime insieme fece tremare Meng Hao: era come se un flusso invisibile di qi lo stesse in qualche modo benedicendo!


Mentre quel flusso invisibile si consolidava in lui, anche la goccia di sangue Eccelso cominciò a ribollire. Improvvisamente, quel sangue che gorgogliava fece apparire qualcosa nella mente di Meng Hao. Erano... Nove Montagne e Nove Mari, e un sole e una luna!


Meng Hao poteva percepire tutte le entità viventi nelle Nove Montagne e nei Nove Mari, a prescindere che fossero nel Reame del Dao o semplici mortali, a prescindere che fossero Signori della Montagna e del Mare o semplici coltivatori...


Questo sviluppo inaspettato lasciò Meng Hao stupefatto.


La visione durò solo un momento, ma in quel breve istante Meng Hao si sentì come... in grado davvero di... cambiare tutto il Reame della Montagna e del Mare con un singolo pensiero.


La sensazione svanì quasi all'istante, e l'immagine del Reame della Montagna e del Mare abbandonò la sua mente. Dopo sembrò quasi un'allucinazione.


“Sono il futuro Signore del Reame della Montagna e del Mare... Forse annientare la Società dell'Anima Nera era davvero come avevo detto... rappresenta il Reame della Montagna e del Mare che infligge una punizione Celeste...” Già mentre questi pensieri scorrevano nella sua mente, innumerevoli discepoli della Società dell'Anima Nera attorno a lui ringhiavano rabbiosi.


Nello stesso momento, una fortissima volontà di rabbia esplose improvvisamente dalle profondità del cratere in cui stava affondando la Società dell'Anima Nera. Quell'intensità fece tremare tutto e scoppiare lampi colorati nel cielo. Persino il fiume delle Fonti Gialle improvvisamente si arrestò, e le innumerevoli anime al suo interno iniziarono a rabbrividire. Improvvisamente, uno sconvolgente fuoco nero eruttò dall'interno del cratere. Era come un mare di fiamme che rapidamente presero la forma del viso dello stesso uomo di mezza età di prima.


Guardò Meng Hao con espressione furiosa, dicendo, “Stai cercando di morire, canaglia!?”


Già mentre risuonava, Meng Hao poté vedere una figura emergere lentamente dalle fiamme.


Intanto, da lui si propagava un potere impressionante ed esplosivo!




                                


                                



