---
weight: 1219
title: Capitolo 1219 - Il Pianeta Anima Nera, crolla!
pubDate: 2025-03-20T11:49:56.701Z
tags:
    - issth
---


Quasi nello stesso momento in cui la faccia del Patriarca Anima Nera impallidì, Meng Hao sollevò la sua mano destra. Uno strano bagliore apparve nei suoi occhi mentre puntava verso i Cieli.


“Ponte… dell’Eccelso!” disse lievemente. Si sentirono dei suoni rimbombanti provenire da dentro Meng Hao e poi all’improvviso, tutti furono in grado di vedere qualcosa all’interno del suo corpo. Nemmeno i suoi vestiti riuscirono a coprire il luminoso arco di luce che partiva dalla sua fronte e si andava a collegare alla regione del suo dantian andando a formare… un ponte!


Un ponte spettacolare nascosto all’interno del suo corpo, quasi come un meridiano di qi. Poi… il ponte si materializzò in alto nel cielo…


Il ponte dell’Eccelso!


RUUUUUUMMMMBLLLLE!


Si poterono sentire dei massicci suoni rimbombanti e nel mentre il cielo iniziò a collassare, lo spazio che occupava in precedenza era ora riempito totalmente dal Ponte dell’Eccelso. Irradiava una potenza impressionante, oltre che un bagliore scintillante. Gli innumerevoli simboli magici che coprivano la sua superficie si illuminarono, il ponte era così largo che chiunque lo vedesse non poteva fare a meno di rimanere con gli occhi spalancati.


“Che magia è mai questa…?” I discepoli della Società dell’Anima Nera che stavano scappando fissavano con la bocca spalancata, i loro occhi erano ricolmi di incredulità.


Anche il Patriarca Anima Nera aveva la bocca spalancata. Grazie al suo livello di coltivazione, riusciva a capire quello che stava guardando, di conseguenza iniziò a gridare allarmato.


“Magia dell’Eccelso! T-tu appartieni… alla Schiera!” Nello stesso momento in cui la sua voce echeggiò, si materializzò una pressione dal Ponte dell’Eccelso, la quale andò poi a premere su tutte le terre, facendo tremare tutto il mondo. All’istante, il Patriarca Anima Nera venne inondato da una forza massiccia.


Tremò e poi uno sguardo incredulo apparve sulla sua faccia. Non era semplicemente terrorizzato dalla pressione che lo stava schiacciando… il suo corpo stava proprio tremando fisicamente.


Nel suo cuore nacque un’incredibile sensazione di terrore, iniziò a percepire un’indescrivibile sensazione di crisi mortale. Questa sensazione gli fece capire che se avesse provato a combattere contro il Ponte dell’Eccelso, ci sarebbe stata un’alta probabilità di morire!!


“Impossibile! Persino le magie Eccelse della Schiera non sono così potenti. Questo è impossibile!!”


Nello stesso momento in cui il Patriarca Anima Nera veniva inondato dallo shock, un raggio brillante venne sparato fuori dal Ponte dell’Eccelso, una luce scintillante ricolma del potere dell’Eccelso. In un battito di ciglia, avvolse il bruciatore di incenso che fluttuava sopra la testa del Patriarca Anima Nera.


Il bruciatore di incenso iniziò a vibrare, venendo poi lentamente trascinato verso il Ponte dell’Eccelso.


“Ritorna qui!” ringhiò il Patriarca Anima Nera. Poteva star sperimentando una sensazione di crisi mortale e poteva anche essere rimasto scosso dal Ponte dell’Eccelso, ma era comunque un Signore Dao a 3 Essenze. Lui era il signore supremo di questo mondo, una persona che aveva combattuto innumerevoli battaglie nell’arco della sua vita. Anche se era stupito, rilasciò comunque un ruggito feroce, che proiettò all’istante il suo senso divino all’esterno andando così a prevenire il furto del bruciatore di incenso.


Aveva già realizzato da tempo che il suo avversario era venuto per il suo bruciatore di incenso, ma non aveva nessuna intenzione di lasciarglielo.


Nell’istante in cui il Patriarca Anima Nera ruggì, Meng Hao allungò la sua mano e afferrò l’aria in direzione del bruciatore di incenso. Venne rilasciata la Magia Afferra Stella, la quale combinata al potere del Ponte dell’Eccelso, iniziò a trascinare velocemente il bruciatore verso Meng Hao.


“Quello è il mio tesoro, l’eredità della Società dell’Anima Nera! Pensi di poterlo portare via!?” Il Patriarca Anima Nera si morse la punta della lingua e poi sputò del sangue. In seguito ruggì e il bruciatore si fermò sul posto. Nonostante il potere della magia Eccelsa, iniziò improvvisamente a volare all’indietro in direzione del Patriarca Anima Nera.


Meng Hao si accigliò, i suoi occhi vibrarono gelidi. Emanando un freddo sbuffo, fece un passo in avanti e poi apparve sopra il Ponte dell’Eccelso, dove poi sbatté con violenza il piede per terra.


Il Ponte dell’Eccelso rimbombò e la luce che lo circondava si diffuse in ogni direzione. La pressione che scaturiva dal ponte aumentò raggiungendo il picco massimo che Meng Hao riusciva a sostenere.


Quell’ammontare di forza schiacciante era in grado di scuotere i Cieli e la Terra!


Il pianeta si trovava già in uno stato di collasso imminente, ma ora, non riuscì più a reggere. Si sentirono degli spaventosi rimbombi… e poi la superficie del pianeta crollò completamente!


Enormi pezzi di terra vennero scagliati in aria violentemente e delle fessure iniziarono a comparire in ogni dove accompagnate da intensi suoni di schianti. Le montagne venivano spianate e i fiumi evaporavano. Gli innumerevoli discepoli della Società dell’Anima Nera che erano in fuga stavano assistendo all’apocalisse e nessuno di loro possedeva i mezzi per riuscire a fuggire con successo.


In un battito di ciglia, i coltivatori iniziarono a strillare mentre il potere della distruzione planetaria li polverizzava completamente. Un numero ancora più grande di discepoli venne inghiottito dalle crepe che si formarono sulla superficie del pianeta, altri invece esplosero in nuvole di sangue e interiora a causa della pressione emanata dal ponte.


I pochi coltivatori che in qualche modo riuscirono a scampare alla morte si ritrovarono invece di fronte il soldato di terracotta, il quale tagliò con il suo spadone e massacrò ogni sopravvissuto.


L’intero pianeta che faceva da casa alla Società dell’Anima Nera stava sperimentando l’apocalisse!


La distruzione della terra si accelerò e il cielo collassò. L’intero pianeta… aveva l’aspetto di un pugno chiuso che ora si stava aprendo.


“Crolla!” urlò Meng Hao, spingendo le sue mani all’ingiù.


Quel gesto fece aumentare ancora di più la pressione emanata dal Ponte dell’Eccelso, facendo in modo che l’intero pianeta venisse completamente distrutto.


RUUUUUMMBLLLLEE!


L’intero pianeta stava collassando!


Innumerevoli frammenti vennero sparati all’interno del cielo stellato mentre una forza massiccia esplose dall’interno del pianeta stesso. In seguito il pianeta esplose, emanando un’enorme onda d’urto in ogni direzione. Senza eccezione, tutti i discepoli della Società dell’Anima Nera vennero colpiti, facendo schizzare del sangue in ogni direzione, mentre i loro corpi venivano fatti a pezzi.


L’intero pianeta ora non era altro che un mucchio di pezzi che fluttuavano nel cielo stellato.


Le uniche cose rimaste erano le macerie, i cadaveri e pezzi di interiora…


Il puzzo del sangue permeava pesantemente nell’aria, sembrava che non si sarebbe mai più dissipato per tutta l’eternità.


Il Patriarca Anima Nera fissava scioccato e poi tossì una boccata di sangue. Il suo corpo avvizzì leggermente e poi iniziò a tremare. La sua bocca si aprì e poi si iniziò a sentire uno strano rumore, come se ci fossero state mille cose che voleva dire, ma che rimasero tutte bloccate nella sua gola.


Nel momento in cui il pianeta collassò ed il sangue schizzò fuori dalla sua bocca, il bruciatore di incenso che stava cercando di riprendere venne trascinato via da Meng Hao e dal Ponte dell’Eccelso.


In un raggio di luce colorata, il bruciatore di incenso… volò verso Meng Hao, si rimpicciolì e poi atterrò sul suo palmo!






In quell’istante, Meng Hao rabbrividì dopo aver percepito delle fluttuazioni familiari provenire dal bruciatore.






Tuttavia, o a causa del fatto che si trovassero all’interno di quel bruciatore o per altre ragioni a lui sconosciute, quelle fluttuazioni erano molto lievi. Così tanto infatti, che sembravano essere sul punto di scomparire completamente. Per qualche ragione, Meng Hao… si sentiva inquieto.






Tuttavia, non c’era tempo per investigare su questa cosa al momento. Le macerie del Pianeta stavano volando in ogni direzione e al loro centro c’era un ponte, sopra il quale si trovava Meng Hao. Sotto a quel pone c’era il Patriarca Anima Nera, il quale tremava violentemente, con gli occhi completamente iniettati di sangue, quasi sul punto di ricadere completamente nella follia.






Guardò intorno a sé il pianeta che un tempo ospitava la Società dell’Anima Nera e tutti i suoi discepoli morti. La setta che lui aveva creato personalmente stava ora svanendo all’interno del cielo stellato.






La vista di questo lo fece tremare per poi piegare la testa all’indietro emanando il più perforante degli ululati!






“Ragazzo, non avrò pace fino a che non sarai morto!!” Mentre il suono del suo ruggito echeggiava in ogni direzione, la sua energia si innalzava. I suoi capelli erano completamente scompigliati mentre cadeva preda della sua follia. Fissando Meng Hao, si lanciò in avanti.






Il potere dell’Essenza eruppe da dentro di lui e Meng Hao spalcò gli occhi. Ovviamente, era pienamente cosciente del fatto che la distruzione del pianeta avrebbe attirato l’attenzione dell’Alleanza del Dio Celeste.






Infatti, probabilmente non aveva molto tempo prima che gli esperti onnipotenti dell’alleanza arrivassero.






Meng Hao sospirò. Aveva scelto di distruggere il pianeta perché non aveva altra scelta. Quello era l’unico modo di infliggere un serio danno al Patriarca Anima Nera, in modo da riuscire ad ottenere il bruciatore di incenso.






“Devo chiudere questa storia in fretta!” Gli occhi di Meng Hao vibrarono di intento omicida. In seguito piazzò un sigillo sul bruciatore di incenso e poi lo ripose nella sua borsa da trasporto, in seguito sollevò la sua mano destra in alto nell’aria, facendo apparire l’Arma da Battaglia!






RUMBLE!






L’energia di Meng Hao si innalzò e poi esplose all’esterno, emanando un’aura omicida, scuoti Cieli e spacca Terra, che lo trasformò in un guerriero celestiale!






In seguito, la gelatina di carne volò fuori dalla sua borsa da trasporto, per poi trasformarsi in un’armatura. A quel punto la sua energia esplose di nuovo all’esterno, generando una tempesta che spazzò via tutta la polvere e le macerie intorno a lui.






Un raggio di luce color sangue volò all’esterno, era il mastino. Mentre prendeva la forma di un mantello, Meng Hao piegò la testa all’indietro e ruggì, facendo eruttare un intenso e sanguinario bagliore in alto.






Successivamente, sollevò la sua mano sinistra, all’interno della quale c’era il suo quarto frutto del Nirvana, che andò poi a spingere contro la sua fronte.






Mentre il frutto si fondeva con lui, dei rimbombi riempirono la sua mente e il mondo intorno a lui cambiò. Le macerie del pianeta ed il cielo stellato… divennero tutte azzurre!






Mentre Meng Hao si trovava sopra il Ponte dell’Eccelso, prese improvvisamente un profondo respiro, cosa che fece illuminare il Ponte dell’Eccelso di una luce sconfinata. Una sensazione sfrenata di supremazia venne emanata dal ponte, in seguito però questa supremazia venne assorbita tutta da Meng Hao, facendolo apparire come…






La reincarnazione vivente di un Eccelso!






Mentre il Patriarca dell’Anima Nera si avvicinava, Meng Hao tagliò in basso ferocemente con l’Arma da Battaglia!






Questo era il suo stadio di potenza ultima e quello era il suo colpo più potente. Era al massimo della forza!






Il cielo stellato sembrò bloccarsi di colpo. Le leggi naturali si dissolsero. Il tempo sembrò fermarsi, nell’Ottava Montagna e Mare…






L’unica cosa presente all’interno del cielo stellato era la lunga lama, che irradiava una luce brillante mentre tagliava verso il Patriarca Anima Nera.






Il Patriarca piegò la testa all’indietro e ruggì, scuotendo entrambe le mani. Improvvisamente, esplose, emanando carne e sangue in ogni direzione. Si trasformò in una nebbia di sangue, dal cui interno si sollevarono… un numero apparentemente infinito di anime!






“Massacro Celestiale dell’Anima Nera!” Si sentì un ronzio e una quantità infinita di anime riempì il cielo stellato, allargandosi e riempiendo quasi la metà del cielo stellato sopra l’Alleanza del Dio Celeste. La vista scioccante dell’accaduto fece tremare tutti i pianeti nell’area d’effetto. Innumerevoli coltivatori dell’Alleanza del Dio Celeste i quali si trovavano in una trance meditativa aprirono gli occhi e iniziarono a guardare in alto scioccati.


In quel momento, innumerevoli flussi di senso divino attraversarono il vuoto diretti nell’area dove Meng Hao e il Patriarca Anima Nera stavano combattendo!


L’Alleanza del Dio Celeste venne gettata in un enorme tumulto!




                                


                                



