---
weight: 12210
title: Capitolo 1221 - Uno Scolaro che va a sostenere degli Esami Imperiali!
pubDate: 2025-03-20T11:49:56.702Z
tags:
    - issth
---


Mentre il vecchio uomo parlava, di fronte a lui si materializzò uno schermo su cui poi si iniziò a riprodurre la battaglia tra Meng Hao e il Patriarca Anima Nera.






Ad un certo punto, il vecchio uomo scosse il suo dito e fece fermare le immagini in modo da ottenere una chiara immagine della faccia di Meng Hao. Tuttavia, il vecchio uomo non si mise a studiare Meng Hao, al contrario, chiuse gli occhi e prese un profondo respiro.






In seguito ondeggiò la sua mano destra e fece sparire l’immagine, lasciando solo un fascio di qi bianco.






Con voce tranquilla, il vecchio uomo disse, “L’aspetto può cambiare, il sangue può essere alterato e l’aura può essere trasformata. Tuttavia, la fragranza dell’anima è un qualcosa che non può essere cambiata…”






Un grande numero di coltivatori si era già iniziato a raccogliere intorno a lui, ma nessuno di loro proferì alcuna parola; si limitarono solo a guardarlo rispettosamente.






Il vecchio uomo si allungò ed afferrò il flusso di qi bianco, poi strinse ferocemente la mano. Quando la riaprì, si poteva vedere un cristallo bianco. Scosse la sua mano, ed il cristallo si divise in due parti, poi quattro, poi otto. Dopo un breve istante, si poterono vedere 100,000 cristalli!






Tutti tranne alcune centinaia dei 100,000 cristalli emisero un ronzio mentre si lanciavano in ogni direzione, svanendo velocemente nel vuoto mentre si dirigevano verso le varie sette dell’Alleanza del Dio Celeste.






“Se vi avvicinate allo straniero, il cristallo reagirà… Il Patriarca Anima Nera ha chiesto di rendere noto che se qualcuno riuscirà ad uccidere questa persona, lui è disposto… a diventare suo schiavo per mille anni!” Detto questo, il vecchio uomo si girò e si allontanò.






I coltivatori dietro di lui giunsero le mani con rispetto. Dopo di che, afferrarono i cristalli bianchi e i loro occhi iniziarono a brillare di una strana luce. Alla fine, si dispersero iniziando la ricerca di Meng Hao.






L’intera Alleanza del Dio Celeste si mise in moto. Presto, si iniziò a diffondere la notizia del coltivatore straniero che aveva sterminato da solo l’intera Società dell’Anima Nera, facendo collassare persino il loro pianeta. Il fatto più importante però era che il Patriarca Anima Nera era stato seriamente ferito, questa notizia si diffuse come un incendio incontrollato per tutta l’Alleanza del Dio Celeste.






Innumerevoli cuori vennero completamente scossi. Dopo tutto, la taglia offerta dall’Alleanza del Dio Celeste erano mille anni di servitù del Patriarca Anima Nera, il quale era un Signore Dao a 3 Essenze. Questa era una cosa che non poteva lasciare indifferenti sia i singoli coltivatori che le intere Sette.






Era decisamente meglio di un tesoro fisico o l’accesso ad una tecnica speciale.






Per di più, nessuno doveva preoccuparsi di un’eventuale truffa. Se il Patriarca Anima Nera era il tipo da non rispettare la parola data, l’Alleanza del Dio Celeste non avrebbe acconsentito alla taglia dal principio.






Più importante… se la persona che aveva spazzato via la Società dell’Anima Nera lo aveva fatto senza riportare alcuna ferita, allora tante persone avrebbero deciso di farsi da parte e guardare quello che sarebbe accaduto. Tuttavia, secondo le informazioni provvedute dall’Alleanza del Dio Celeste, il ricercato era gravemente ferito e non poteva rilasciare un potere della base di coltivazione che sorpassasse la metà del Reame Antico!






Persino il Patriarca Anima Nera testimoniò in merito a questa cosa.






Per questo fatto, tutti i coltivatori dell’Alleanza del Dio Celeste vennero mandati in uno stato di frenesia…






Numerosi individui si iniziarono a muovere avviando le ricerche attraverso tutto il territorio dell’Alleanza del Dio Celeste. Virtualmente tutti i portali di teletrasporto all’interno dell’Alleanza del Dio Celeste vennero sigillati e quelli che non potevano essere bloccati vennero pesantemente protetti. Chiunque voleva passarci dentro veniva ispezionato a fondo.






Col passare del tempo, la notizia dello sterminio della Società dell’Anima Nera si diffuse all’esterno dell’Alleanza del Dio Celeste, fino ad arrivare alle orecchie del Clan Han e del Clan Meng e tutte le altre sette nell’Ottava Montagna e Mare. Tutti quanti ne rimasero completamente scioccati.






Per di più, tutti stavano speculando circa l’identità di questa persona che veniva braccata dall’Alleanza del Dio Celeste. Dopo che venne eseguita un’indagine, si diffuse la notizia che la persona in questione non era un coltivatore dell’Ottava Montagna e dell’Ottavo Mare, al contrario, proveniva da un’altra Montagna e un altro Mare. Inoltre… era un coltivatore della Schiera con una magia dell’Eccelso!






Con la diffusione di così tante notizie, non ci volle molto… prima che il nome di Meng Hao divenne noto a tutti i potenti clan e sette.






Gli eventi avevano raggiunto il punto in cui non erano più richieste delle verifiche. Meng Hao… era la persona che aveva sterminato la Società dell’Anima Nera!






C’era una cosa che Meng Hao non aveva modo di sapere, e cioè che dopo la battaglia nella Sfera del Vortice del Vento, quando ogni coltivatore tornò alla propria Montagna e Mare di appartenenza… numerose potenti sette avevano iniziato a raccogliere testimonianze e documentazioni su di lui.






Al momento, il Patriarca Anima Nera si trovava su un pianeta dell’Alleanza del Dio Celeste, il suo corpo era stato riformato. Anche se la sua faccia era cinerea, quando vide l’immagine di Meng Hao mostrata sullo schermo, iniziò a tremare e i suoi occhi iniziarono a brillare di pazzia e intento omicida.






“E’ decisamente lui!”






Due coltivatori di mezza età si trovavano ai lati del Patriarca. Indossavano dei vestiti unici, delle lunghe vesti bianche marchiate con dei simboli di fulmini. All’interno di ogni simbolo c’era una persona che si trovava chiaramente nel mezzo del tentativo di trascendere la tribolazione!






Delle vesti daoiste del genere… erano indossate solo dai membri della Società del Dio Celeste!






La Società del Dio Celeste era il nucleo dell’Alleanza del Dio Celeste. Loro occupavano il picco dell’Ottava Montagna e dell’Ottavo Mare e, infatti, il Signore dell’Ottava Montagna e dell’Ottavo Mare risiedeva nel Palazzo del Dio Celeste.






C’erano molte voci che circolavano nell’Ottava Montagna e nell’Ottavo Mare riguardo questo Signore, il quale era Dio Celeste. Secondo le voci, lui era collegato al Clan Meng per diverse ragioni. Tuttavia, era anche possibile che queste voci fossero state distorte a causa del declino generale del Clan Meng negli ultimi anni.






Altre voci affermavano che il Signore dell’Ottava Montagna e dell’Ottavo Mare avesse del sangue appartenente al Clan Meng nelle sue vene. Alcune persone affermavano addirittura che il Signore dell’Ottava Montagna e dell’Ottavo Mare… fosse un coltivatore nomade che aveva raggiunto il Reame Dao.






Al momento, i due uomini di mezza età che indossavano quelle vesti Daoiste uniche si scambiarono un’occhiata e poi misero da parte lo schermo. Gli era stato ordinato di venire in questo posto e mostrare l’immagine sullo schermo al Patriarca Anima Nera col fine di verificare l’identità dell’intruso. Ora che avevano ottenuto la loro risposta, si voltarono per andare via.






Il Patriarca Anima Nera serrò la mandibola e poi giunse le mani con rispetto verso i due coltivatori. “Tante grazie a voi, Compagni Daoisti della Società del Dio Celeste. Quest’uomo deve morire; è decisamente troppo sinistro e feroce. Rappresenta un oltraggio verso gli dei e gli uomini!”






Il suo cuore era ricolmo di amarezza; dato il livello della sua base di coltivazione e il suo status, non sarebbe stato costretto a comportarsi in tale modo. In questo momento, però, era paragonabile ad un cane randagio. La sua anima era per metà dispersa e la sua base di coltivazione era instabile, non lasciandogli altra scelta se non abbassare la testa in deferenza.






L’intera Società del Dio Celeste era ora occupata nella ricerca di Meng Hao… Eppure, col passare del tempo, non venne fuori nemmeno la minima notizia a suo riguardo. La gente iniziava a diventare impaziente a causa della chiusura dei portali di teletrasporto; si stava velocemente raggiungendo il punto in cui iniziava a diventare un grande inconveniente per l’intera Alleanza del Di Celeste. Per di più, Il Patriarca Anima Nera era in grado di influenzare lo scenario politico dell’alleanza solo fino ad un certo punto.






Il fatto che il Patriarca Anima Nera si era offerto di diventare uno schiavo per mille anni cambiò significativamente la questione. La ricerca sarebbe stata eseguita in ogni caso e ci sarebbe stata comunque sia una qualche forma di taglia. Se Meng Hao avesse mostrato la sua faccia pubblicamente, sarebbe stato sicuramente ucciso. Tuttavia, se non fosse stato per l’offerta del Patriarca Anima Nera, il blocco imposto dall’alleanza sarebbe stato sollevato da tempo ormai.






Ogni giorno in più che i portali rimanevano chiusi rappresentava una significativa perdita finanziaria da parte dell’alleanza.






Prima di partire, uno dei due uomini di mezza età si voltò verso il Patriarca Anima Nera e disse, “Al massimo, i portali rimarranno sigillati per altri dieci giorni. Se non sarà stato catturato entro questo periodo di tempo, i portali verranno di nuovo aperti. Non preoccuparti però, se si trova nell’Ottava Montagna e nell’Ottavo Mare, alla fine verrà trovato.”






Nel frattempo…






Nel territorio dell’Alleanza del Dio Celeste, su uno dei quattro pianeti che orbitavano intorno all’Ottava Montagna, con esattezza sul Pianeta chiamato Fiume Luo, c’era la città capitale di un impero mortale. Innumerevoli mortali vivevano lì, mentre continuavano a condurre le loro vite quotidiane. Mentre discendeva la sera, sulla strada maestra pubblica poteva essere visto un asino, che ragliava e sbuffava compiaciuto mentre camminava.






L’asino era virtualmente privo di pelliccia, si potevano vedere solo delle macchie di pelo lì e qui. Sembrava messo davvero male, eppure per qualche ragione, sembrava ritenersi una figura molto nobile e potente.






Un giovane studioso sedeva sull’asiano, sulla sua schiena portava una borsa da viaggio da scolaro, la quale era ricolma di vario materiale da lettura. Infatti, il giovane uomo era preso completamente dalle sue letture mentre era in groppa all’asiano.






Lo studioso aveva una pelle bella come la giada ed era inoltre di bell’aspetto in generale. Sembrava essere un adolescente, indossava una veste bianca sbiadita. Insieme all’asino continuò a procedere sotto il sole serale.






Occasionalmente, gli passavano affianco dei cavalli al galoppo, lasciandosi alle spalle delle nuvole di polvere. Per quanto riguarda il mulo, ogni volta che veniva sorpassato sembrava irritarsi per poi esplodere in uno scatto di velocità come se volesse raggiungerli. Tuttavia, dopo aver corso per un piccolo tratto, iniziava pigramente a rallentare.






Passò del tempo e i raggi del sole della sera iniziavano a svanire. Tuttavia, fu a questo punto che la città fece la sua comparsa all’orizzonte. Apparentemente lo scolaro non ci aveva fatto minimamente caso, continuando a leggere la pergamena di bamboo che aveva tra le mani approfittando degli ultimi spiragli di luce.






Di tanto in tanto, dei raggi di luce colorata attraversavano il cielo sovrastante. Infatti, il potere di un senso divino al momento stava scansionando le terre, toccò anche lo scolaro per un momento. Il raggio di luce gli passò direttamente sopra; apparentemente, i mortali del Pianeta Fiume Luo non erano spaventati dai coltivatori. Durante la giornata infatti, diversi raggi di luce colorata apparvero in diverse occasioni e anche se i mortali avevano alzato lo sguardo con invidia e ammirazione, non sembravano per nulla spaventati.






Al momento, uno di questi raggi di luce era appena scomparso nella distanza. Alla fine poi, lo studioso abbassò la pergamena di bamboo, si stiracchiò e poi vide la città, la quale si faceva sempre più vicina. Sorrise, anche se nel profondo di quel sorriso poteva essere vista un’affilata freddezza.






Questo studioso era la persona che l’Alleanza del Dio Celeste stava cercando in lungo ed in largo. Meng Hao!






Dopo aver volato nel cielo per un po’ di tempo, sapeva che sarebbe stato difficile evitare a lungo l’Alleanza del Dio Celeste, quindi seguì uno dei piani che aveva escogitato in precedenza, nascondendosi sul più vicino dei quattro pianeti, il quale si dimostrò essere il Pianeta Fiume Luo. Con l’aiuto della gelatina di carne e del pappagallo, oltre che tramite l’utilizzo della piuma nera su cui avevano messo le mani anni fa, aveva nascosto le fluttuazioni della sua anima e della sua aura, trasformandosi così in uno studioso.






Non c’era nessun’altra identità che gli era tanto familiare.






“Non avrei mai immaginato che sarei mai potuto diventare ancora una volta uno studioso in viaggio per intraprendere le esaminazioni Imperiali…” mormorò. A quanto pareva l’asino non era molto felice e per renderlo chiaro, all’improvviso girò il collo compiendo un giro completo e continuò a farlo fino a che i suoi occhi non iniziarono a sporgere fuori dalle orbite. A quel punto Meng Hao gli schiaffeggiò la groppa.






“Hai mai visto un asino in grado di girare il collo diverse volte?” grugnì Meng Hao. “Andiamo, cerchiamo di essere un po’ più realistici. Delle persone stanno cercando di rintracciarci per poterci uccidere, sai. Se ci trovano, si metterà male anche per voi due.”






L’asino… non era altri che la gelatina di carne trasformata.






“Andiamo, entriamo in città… Mi rifiuto di credere che l’Alleanza del Dio Celeste continuerà a tenere tutto sigillato per sempre.” Con occhi gelidi, Meng Hao si massaggiò il petto in un punto in cui la sua pelle non gli si era ancora rimarginata del tutto.






La sua base di coltivazione era stata seriamente intaccata a causa della battaglia mortale. Tuttavia, la sua situazione non era così grave da farlo rimanere bloccato ad un livello di potenza alla metà del Reame Antico come pensava l’Alleanza del Dio Celeste. Era ancora in grado di raggiungere la massima potenza, ma purtroppo non era in grado di sostenere questa forma per molto tempo.






“Approfitterò di questa occasione per far guarire le mie ferite un altro po’,” mormorò. Mentre il sole lentamente calava oltre l’orizzonte, emise un sospiro e la sua faccia si fece più cupa.






La prima cosa che aveva fatto una volta arrivato su Pianeta Fiume Luo era stata quella di aprire il bruciatore di incenso. Tuttavia, quello che aveva trovato al suo interno non era quello che sperava, l’anima di Chu Yuyan non era lì.






Nel frattempo…






Una navetta volante volava veloce attraverso il cielo stellato dell’Alleanza del Dio Celeste. Innumerevoli simboli magici ricoprivano la sua superficie, i quali insieme formavano il carattere Meng 孟.






Questa era una navicella mercantile del Clan Meng!






Nella navicella poteva essere visto un giovane uomo. Era di bell’aspetto, con una faccia pulita, al momento stava lì con la testa abbassata e le mani serate a formare dei pugni mentre veniva sgridato severamente da un uomo di mezza età di fronte a lui.






“Meng Chen, non dimenticarti mai che non avresti mai dovuto avere questa possibilità. Ti è stato possibile solo grazie alla gentilezza che tuo nonno mi ha dimostrato anni fa. Non dimenticare qual è il tuo posto! Qui sei solo una guardi del corpo, ma comunque devi avere cura di questa identità. Se riuscirai a rendere soddisfatto il Giovane Maestro De, allora la tua linea di sangue avrà una vita più facile!”






“Che importanza ha se il Giovane Maestro De ha organizzato che tu spenda del tempo con il Giovane Signore Feng del Clan Han? Ti senti risentito o altro? IL Giovane Maestro De ha già acconsentito. Lo farai che tu lo voglia o meno!”




                                


                                



