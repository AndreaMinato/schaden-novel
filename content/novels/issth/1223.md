---
weight: 12230
title: Capitolo 1223 - È un sogno?
pubDate: 2025-03-20T11:49:56.702Z
tags:
    - issth
---


Meng Hao non iniziò subito a rispondere alle domande. Per prima cosa chiuse gli occhi, come se volesse considerare attentamente come rispondere. Quando i suoi occhi si aprirono, risplendevano luminosi. Prese il pennello e immediatamente iniziò a scrivere la prima risposta.


Nell’istante in cui il suo pennello toccò la carta, una virtuosa, nobile aura apparve ad un tratto nella città, causando lampi di colori in Cielo e in Terra. In quello stesso istante, nel Palazzo Proibito in un'altra parte della città, l’imperatore sedeva stringendo in mano una pedina di Go.[*] Seduto dall’altra parte del tabellone c’era un prete Daoista, un sorridente anziano che possedeva un’aria da essere trascendete.


Ad un tratto, la faccia del prete Daoista tremolò, ed egli guardò in direzione del luogo in cui si tenevano gli esami, e un’espressione di stupore comparve sul suo volto.


“Uno degli studenti che sta prendendo parte all’esaminazione Imperiale ha provocato una virtuosa e nobile aura! Quale?”


Il prete Daoista agitò le sue dita, causando delle increspature simili all’acqua che si spande sul tabellone, che sparì, per essere rimpiazzato da un’immagine del luogo d’esame. [1]


Lo sguardo del prete Daoista si spostò, facendo scorrere la vista sul terreno d’esame mentre tentava di trovare quello che stava cercando. Presto, l’immagine si fermò su una singola stanza, dove Meng Hao stava attualmente scrivendo caratteri con una calligrafia fluida.


Il prete Daoista guardò l’imperatore con stupore, e quindi di nuovo Meng Hao. Sorrise.


“Questo ragazzo è speciale o qualcosa del genere?” chiese l’imperatore.




“Speciale! Molto speciale!” rispose il prete Daoista, ridendo. I suoi occhi brillavano per l’eccitazione che aumentava solo guardando Meng Hao.


“In tutti i miei viaggi attraverso gli anni, questa è la prima volta che vedo qualcuno che è in grado di provocare una così virtuosa e nobile aura.  È deciso; da ora in poi lui è una piantina preziosa per la Setta Nobile e Virtuosa!” Il prete Daoista rise di gusto, quindi alzò i suoi piedi e si incamminò a grandi passi verso il luogo dell’esame. [2]


Questo fu anche lo stesso momento in cui al vecchio uomo della Società del Dio Celeste capitò di scansionare l’area con il suo senso divino.


Il suo senso divino era già nel Reame del Dao, e in più era stato potenziato da un tesoro ancestrale della Società del Dio Celeste, rendendolo incredibilmente potente, e aumentandone il raggio d’azione. Oltre a questo, non aveva risparmiato neanche un briciolo di energia per potenziarlo ulteriormente durante la sua ricerca. Non appena scansionò il Pianeta del Fiume Luo, l’intero pianeta vibrò.


Meng Hao smise di scrivere per un momento, e lentamente chiuse gli occhi. Aveva appena notato il senso divino. Sebbene non si fosse fermato specificatamente su di lui, aveva la sensazione di essere stato scoperto.


“Che peccato. Non ho nemmeno finito metà dell’esame…” mormorò. Guardò in basso il foglio d’esame, quindi sorrise con noncuranza. Ignorando la questione del senso divino, continuò a scrivere.


Tornando all’Ottava Montagna, nella Società del Dio Celeste, il vecchio uomo con le gambe incrociate aprì gli occhi. La sua faccia era un po' pallida, ma agitò comunque la manica. Immediatamente, centinaia di migliaia di tavolette di giada volarono fuori dall’Ottava Montagna, penetrando attraverso il vuoto in tutte le direzioni.


Le tavolette di giada apparirono nelle mani di numerosi coltivatori, che sentirono la voce del vecchio uomo parlare nella loro mente “Il coltivatore straniero che ha sterminato la Società dell’Anima Nera attualmente è sul Pianeta del Fiume Luo, sta partecipando all’esaminazione Imperiale nella capitale dello Stato Nobile e Virtuoso!”


Le tavolette di giada inoltre erano bloccate specificatamente sulla posizione di Meng Hao, così che ogni coltivatore che le stringeva poteva facilmente trovarlo.


Numerose figure cominciarono a sfrecciare in direzione del Pianeta del Fiume Luo, erano tutti preoccupati di arrivare troppo tardi, e che qualcun altro potesse essere in grado di afferrare il premio prima di loro.


Da qualche parte nel cielo stellato c’era un giovane uomo che sembrava avere circa trent’anni, camminava a grandi passi con le mani giunte dietro la schiena. Il cielo stellato tremava mentre camminava. Dietro di lui, poteva essere vista una figura enorme che aveva le sembianze di un Dio Celeste, che brillava di una luce sconfinata.


Mentre il giovane uomo camminava, una tavoletta di giada si fiondò verso di lui, che la afferrò. Poi i suoi occhi brillarono di malvagità. Sorridendo, si diresse direttamente verso il Pianeta del Fiume Luo.


In un altro luogo, una nebbia di sangue di 3,000 metri si innalzava nel cielo. All’interno vi erano varie bestie potenti, che ringhiavano mentre lottavano per liberarsi dalla nebbia. Presto tuttavia, si udirono degli scricchiolii mentre i loro corpi collassavano, e venivano assorbiti nella nebbia di sangue.


Ad un tratto, una tavoletta di giada volò attraverso il cielo dentro la nebbia di sangue. Pochi istanti dopo, una crudele risata risuonò.


“Perciò lo hanno trovato finalmente… interessante, molto interessante…” La nebbia di sangue cambio direzione dirigendosi verso il Pianeta del Fiume Luo.






In un tratto del cielo stellato, non troppo lontano dal Pianeta del Fiume Luo, poteva essere vista una donna volare. Sembrava una totale selvaggia, una frusta arrotolata legata al suo fianco e uno sguardo selvaggio negli occhi. Improvvisamente, diversi pitoni giganteschi si materializzarono intorno a lei, i quali la trasportarono in direzione del Pianeta del Fiume Luo.






La donna aveva la carnagione scura ma era estremamente bella. Non appena fu vicina al Pianeta del Fiume Luo, fischiò all’improvviso. Il suono non era molto penetrante, ma il risultato fu che tutti le creature di tipo serpente su Pianeta del Fiume Luo iniziarono improvvisamente a sibilare rumorosamente.






Era bastato un breve momento perché tutta l’Alleanza del Dio Celeste entrasse in azione. I primi a mobilitarsi fra tutti furono proprio le sette del Pianta del Fiume Luo. Come avrebbero mai potuto immaginare che la persona che l’intera Allenaza del Dio Celeste stava cercando fosse proprio sul loro stesso pianeta?






Il Pianeta del Fiume Luo era uno dei quattro grandi pianeti dell’Ottava Montagna e dell’Ottavo Mare. Oltre alla Setta Nobile e Virtuosa, c’erano altre tre sette sul pianeta.






Queste quattro sette erano i signori del Pianete del Fiume Luo, e occupavano posizioni molto importanti all’interno dell’Alleanza del Dio Celeste. Attualmente, tutte e quattro le sette si erano mobilitate e si stavano dirigendo verso la capitale.






Fasci luminosi di luce venero sparati in aria, e tutti i serpenti emersero dalle foreste e delle montagne, sibilando rumorosamente. Non fecero nulla per ferire le persone, ma piuttosto, si diressero immediatamente verso la capitale.






Colori lampeggiavano, il vento ululava, e il terreno tremava.  Ciononostante, Meng Hao rimaneva nella sua piccola stanza d’esame, continuando a scrivere le sue risposte. Voleva veramente finire tutto l’esame, e così fare pace con i suoi fallimenti del passato.






Dopo che passarono circa dieci respiri di tempo, Meng Hao finì di scrivere l’ideogramma finale. Prese un profondo respiro e soffiò sul foglio d’esame per far asciugare l’inchiostro, quindi mise giù il pennello.






“Peccato che non possa aspettare che arrivino i risultati. Questa volta non fallirò sicuramente. Peccato che in entrambi i casi non potrò diventare un grande ufficiale e realizzare il mio sogno di diventare super ricco…” Con una silenziosa risatina, si alzò. A quel punto, un vento soffiò fuori, e improvvisamente qualcosa esplose nel luogo dell’esame con una velocità che superava tutti i normali coltivatori. Era… un asino.






Non appena l’asino entrò nel luogo d’esame, tutti lo fissarono con gli occhi spalancati. Il funzionario che stava conducendo l’esame rimase a bocca aperta per l’incredulità quando l’asino diede una testata al muro della stanza d’esame di Meng Hao, rompendolo e irrompendo all’interno.






Meng Hao rise e saltò sulla schiena dell’asino, che ragliava mentre si schiantava contro il muro opposto. Quindi, tutti quelli che guardavano andarono in subbuglio quando l’asino si alzò in aria.






“Un Immortale…”






“Ma… perché un immortale stava prendendo parte ad un esame Imperiale?”






“Cieli, non posso credere che ho appena preso parte ad un’esaminazione Imperiale con un Immortale!!” Numerose grida di stupore risuonarono nell’aria.






All’incirca nello stesso istante in cui Meng Hao si alzò in aria sull’asino, un raggio di luce scintillante si chiuse, che non era altri che il prete Daoista. Aveva uno strano sguardo sulla faccia; non aveva ricevuto nessuna tavoletta di giada e perciò non sapeva chi fosse Meng Hao. Apparentemente, non gli interessava, né gli importava se Meng Hao fosse o meno un coltivatore.






“ehi fratellino, non andare” sbotto il prete Daoista. “Non aver paura, io sono Xu Ran della Setta Nobile e Virtuosa. Um… Sei interessato ad unirti?”






“se ti unisci alla nostra setta, puoi avere qualunque cosa tu voglia. La Setta Nobile e Virtuosa ha mille pergamene di magie Daoiste, tremila tecniche magiche, e innumerevoli discepoli. Siamo al settimo posto nell’Alleanza del Dio Celeste!”






“Occupiamo anche il trenta percento del Pianeta del Fiume Luo. Vieni e unisciti a noi! Dopo che lo avrai fatto, potrai fare qualsiasi cosa tu voglia!”






Non appena Meng Hao sentì le parole dell’uomo, i suoi occhi si spalancarono. Tuttavia, prima che potesse rispondere, innumerevoli fasci di luce scioccanti scesero giù dal cielo.






“Meng Hao!! È Meng Hao!”






“Quindi si scopre che è qui! Uccidetelo e potrete avere il Patriarca Anima Nera come schiavo per mille anni!”






“Uccidetelo” Numerose grida eccitate si potevano udire poiché non meno di mille coltivatori iniziavano a convergere nell’area da tutte le direzioni.






L’asino di Meng Hao rabbrividì, poi lo guardo supplichevole. Menga Hao ridacchiò e saltò giù dall’asino, che quindi si trasformò nella gelatina di carte con uno scoppiettio, per poi volare dentro la borsa da trasporto di Meng Hao.






“Che peccato” disse Meng Hao, scuotendo la testa. Un sorriso freddo apparve sul suo viso, e non appena lo fece, la sua aura cambiò improvvisamente. Non sembrava più uno scolare, ma invece un diabolico demone pieno di energia. Ogni cosa rimbombò mentre agitava la mano, facendo riempire il cielo di una sconfinata luce color sangue. Un enorme spaccatura si aprì e il Demone di Sangue emerse, ruggendo mentre caricava i coltivatori circostanti. Gli occhi di Meng Hao tremolarono di intento omicida; non avrebbe mostrato nessuna pietà verso questi coltivatori dell’Ottava Montagna e dell’Ottavo Mare che stavano provando ad ucciderlo.






Un lampo poté essere visto mentre Meng Hao si trasformava in un roc azzurro, che si scagliò contro i coltivatori nemici come un fulmine. Le montagne Immortali discesero, una luna viola tremolò, e un sole iniziò a risucchiare tutta la luce nell’area, per poi rilasciarla con una forza esplosiva. In un battito di ciglia, dozzine di urla strazianti si poterono sentire risuonare mentre i nemici precipitavano dal cielo.






Sangue spruzzò in tutte le direzioni, cadendo sulla terra in una pioggia di sangue.






Dei coltivatori circostanti, poche centinaia avevano abiti Daoista verde. Questi non attaccarono immediatamente, invece iniziarono a mormorare, il che aveva poi creato un’aura esplosiva sorprendente che solo loro potevano vedere.






Gli occhi di Meng Hao tremolarono; non poteva vedere l’aura, ma poteva sentire che qualunque fosse questa magia che queste persone coltivavano era veramente unica.






Sembrava essere la magia Daoista distintiva come quella della Società del Bastoncino di Incenso Ardente che aveva incontrato nella Nona Montagna e nel Nono Mare. [3]


Nel momento in cui Meng Hao notò quello che stavano facendo, il prete Daoista fu colto da una rabbia improvvisa. Avanzò e si misi in piedi di fronte alle centinaia di coltivatori, poi urlò “cosa pensate di fare? Devastare gli alleati della setta? Dovreste chiamarlo Zio Anziano!” Non appena le parole lasciarono la sua bocca, i coltivatori si fermarono e lo fissarono scioccati. L’Anziano che guidava il gruppo fece un passo avanti, sorrise ironicamente al prete Daoista, poi giunse le mani e si inchinò.






“Nonno Anziano, quest’uomo… quest’uomo è, uh, Meng Hao.”






“E se anche fosse Meng Hao!?”  rispose il prete Daoista, fissandoli.






L’anziano esitò per un momento, poi pensò alle cose confuse che il prete Doaista era nota fare, allora spiegò velocemente “Meng Hao… lui è, sai, quello che ha sterminato l’intera Società dell’Anima Nera?”






“Ha sterminato la Società dell’Anima Nera?” disse il prete Daoista, girandosi e guardando Meng Hao con uno sguardo ancora più strano di prima.






“Hahaha! Come mi aspettavo dal mio apprendista. Eccellente! Meraviglioso! Sono stato irritato da quei bastardi della Società dell’Anima Nera da anni. Tu sei ovviamente destinato a diventare il mio apprendista. Ancora non mi hai ancora porto formalmente i rispetti come maestro, e hai già risolto uno dei miei mal di testa per me!”






[*] il Go è un gioco da tavolo Cinese strategico per 2 giocatori, si gioca su una "scacchiera" con delle "pedine" nere e bianche. Anche se magari non associate il nome vi assicuro che lo avete visto tutti almeno una volta. Vi lascio il link per maggiori info: https://it.wikipedia.org/wiki/Go_(gioco)


[1] immagine del luogo in cui si svolgevano gli esami imperiali: https://upload.wikimedia.org/wikipedia/commons/f/f2/Exam_cells_model.jpg https://upload.wikimedia.org/wikipedia/commons/f/f2/Exam_cells_model.jpg 






[2] Ndt inglese: Ci sono un sacco di giochi di parole e spazio per l’interpretazione per quanto riguarda “l’aura nobile e virtuosa” e la “setta nobile e virtuosa”. Senza entrare troppo in dettagli noiosi, i personaggi “nobili, virtuosi” potrebbero essere tradotti come “vasto, travolgente, espansivo”. Per ragioni che non affronterò ora, ho scelto di seguire l’interpretazione “nobile, virtuosa”. Inoltre, il primo ideogramma è “hao” lo stesso del nome Meng Hao.


Ndt italiano stesso discorso vale dell’eng all’ita, più o meno.


[3] Meng Hao ha combattuto Xie Yixian della Società del Bastoncino Ardente a partire dal cap 876. Ha usato un tipo di magia che ha costretto Meng Hao in un’illusione.


Tradotto e editato Swashbuckler






                                



