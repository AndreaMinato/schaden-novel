---
weight: 12320
title: Capitolo 1232 - L'Essenza si muove solo per l'Origine del Dao!
pubDate: 2025-03-20T11:49:56.703Z
tags:
    - issth
---


Non appena Xuan Daoizi vide la tecnica di camminamento di Meng Hao, la sua Essenza del tempo improvvisamente iniziò a ribollire di sete. Era una sensazione che non aveva mai sperimentato prima d’ora!






“Questo…” ci volle solo un attimo prima che la sensazione dell’Essenza si facesse più dirompente, cosa che lo fece tremare per l’eccitazione!






“La mia Essenza si sta muovendo, assetata… questo… questo… questa è un qualcosa descritto nelle leggende!!”






“Per i Cieli! Io… non posso credere di aver incontrato qualcosa che esiste solo nelle leggende. Da dove proviene la tecnica di cammino di questo Meng Hao? È addirittura in grado di stimolare la mia Essenza, facendole addirittura dimostrare una sete del genere!!”






“La mia Essenza desidera assorbire il Dao del Tempo contenuto in quella tecnica di cammino!”






“Se riuscissi ad ottenere l’illuminazione, allora la mia Essenza del tempo potrebbe potenzialmente… compiere un altro passo in avanti e formare un pizzico di Origine del Dao! Secondo le leggende, l’Essenza viene stimolata solo dall’Origine del Dao!






“L’Origine del Dao… è qualcosa di così misterioso che solo gli Onnipotenti Sovrani Dao hanno la possibilità di avere la possibilità di comprendere… Solo i leggendari Eccelsi possono aspirare a tali supreme altezze!” Gli occhi di Xuan Daozi si spalancarono ed il suo cuore iniziò a martellargli nel petto per l’eccitazione.






Per gli esperti al Reame Dao, l’Essenza rappresentava solo l’inizio! Era la meta del loro viaggio, eppure, era anche un nuovo punto di partenza!






Quel punto di partenza era in verità il livello a cui la maggior parte degli esperti al Reame Dao sarebbe rimasta bloccata per il resto della loro vita. Andavano alla ricerca di più illuminazioni in cerca di un numero maggiore di Essenze, raggiungendo quindi il massimo picco!






Il primo grande livello era rappresentato dai Signori Dao a 3 Essenze, sopra i quali c’erano i Sovrani Dao. Poi, chiunque possedesse sette Essenze aveva ogni diritto di essere proclamato Eccelso!






In verità, però, c’era qualcosa che non era conosciuta da tutti i coltivatori al Reame Dao. Solo alcuni Signori e Sovrani Dao erano venuti a sapere che… diventare un Eccelso non rappresentava la vetta assoluta della coltivazione. Per esempio, l’Eccelso Nove Sigilli possedeva nove grandi Essenze, eppure, forte com’era, alla fine morì.






Oltre l’Eccelso a 9 Essenze, c’era il Reame dell’Origine del Dao!






In verità… nessuno sapeva se il Reame dell’Origine del Dao fosse vero o meno. Dopo tutto, dai tempi antichi fino ad ora, che sia stato durante i tempi della Sfera Immortale Eccelsa o la corrente Sfera della Montagna e del Mare, l’intero Mondo Immortale… non aveva mai prodotto un singolo coltivatore al Reame dell’Origine del Dao!






“L’origine del Dao! Questa è decisamente la leggendaria Origine del Dao! Questa è la prima volta da quando ho messo piede nel Reame Dao che una mia Essenza si sia mossa!!” Xuan Daozi guardò per un momento Meng Hao e poi improvvisamente si lanciò all’inseguimento. Le sue azioni non erano intraprese per il bene della sua setta, la quale era stata reclutata dal Patriarca Anima Nera. Al momento… si stava muovendo per sé stesso!






Quando pensò al fatto che nemmeno i leggendari Eccelsi erano stati in grado di toccare l’Origine del Dao, Xuan Daozi impazzì di gioia.






Tuttavia, c’era qualcun altro che reagì persino più in fretta. Quasi nello stesso momento in cui Meng Hao utilizzò la sua tecnica di cammino del viaggio nel tempo, Hong Chen emise una roca e stridente risata. Poi all’improvviso, ondeggiò il dito e sette pustole sul suo volto esplosero. Sette centopiedi color latte poi si lanciarono contro Meng Hao.






“Dio Drago, è richiesta la tua presenza!” Gli occhi di Hong Chen brillavano freddi e non appena le parole uscirono dalla sua bocca, i sette centopiedi iniziarono a vorticare uno intorno all’altro, come se stessero formando qualche strana formazione di incantesimo. Una scioccante aura iniziò ad irradiarsi da essi e, allo stesso tempo, apparve un’enorme figura illusoria intorno ai centopiedi.






Quella figura non era un drago ma, piuttosto, un enorme centopiedi lungo 3,000 metri. Non appena apparve, il cielo stellato venne infranto. Il Dio Drago ruggì e poi si allungò verso Meng Hao.






Il cuore di Meng Hao gli stava martellando nel petto. Il Dio Drago si stava scagliando contro di lui e Xuan Daozi si stava avvicinando rapidamente. In questo momento critico, Meng Hao non poteva schivare. Le sue mani si mossero all’istante eseguendo un incantesimo a due mani, che fece apparire il Ponte dell’Eccelso. Mentre procedeva con la sua tecnica del cammino nel tempo, discesero delle Montagne Immortali, intorno alle quali vorticavano un sole e una luna. Il pieno potere di un Immortale Dao Onniceleste fece la sua comparsa.






Apparve la gelatina di carne che poi andò a prendere la forma di un’armatura. Lo specchio id rame si materializzò nella sua forma di Arma da Battaglia. Il mastino si trasformò in un mantello. Il quarto Frutto del Nirvana apparve nell’aria e poi venne spinto contro la sua fronte da Meng Hao.






Accadde tutto in un battito di ciglia, l’energia di Meng Hao si innalzò in modo drastico. In seguito scosse la sua mano con ferocia e il cielo stellato tremò. Persino il vascello del Clan Meng iniziò a tremare ed il suo scudo protettivo venne infranto. Numerosi discepoli del Clan Meng tossirono del sangue.






Il Dio Drago emise un miserevole ululato e poi collassò in pezzi. Xuan Daozi fermò la sua folle carica e scosse la manica, facendo eruttare la sua base di coltivazione con un potente attacco. Il Patriarca Anima Nera ruggì e poi iniziò la sua offensiva.






Del sangue schizzò fuori dalla bocca di Meng Hao e il Ponte dell’Eccelso venne spinto via. Le montagne collassarono e il sole e la luna caddero in pezzi. L’armatura della gelatina di carne cadde in pezzi, l’Arma da Battaglia scomparve ed il mantello ritornò nella sua forma originaria da mastino, il quale poi sputò sangue a sua volta.






Il quarto Frutto del Nirvana venne forzato fuori dal suo corpo e presto Meng Hao venne circondato da una nebbia formata dal suo stesso sangue. Sembrava che fosse stato gravemente ferito e mentre continuava la sua fuga era possibile vedere persino delle ossa distrutte nell’ammasso di carne che era diventato il suo petto.






“Muori!” urlò Hong Chen, intento omicida vibrava nei suoi occhi mentre avanzava direttamente contro Meng Hao. Il Patriarca Anima Nera rilasciò la sua magia dell’Essenza più potete mentre attaccava gioioso Meng Hao.






La faccia di Xuan Daozi improvvisamente vacillò.






“Non uccidetelo!” urlò, facendo un passo in avanti per intervenire. Si sentirono dei rimbombi nell’aria e poi il giovane ragazzo bloccò entrambi gli attacchi. In seguito i due attaccanti si voltarono a guardarlo con rabbia.






“Xuan Daozi cosa stai facendo?”






“Compagno Daoista Xuan Daozi, mi stai bloccano la strada? Che cosa significa questo tuo gesto!?” Hong Chen ed il Patriarca Anima Nera guardavano entrambi Xuan Daozi, i loro occhi erano infiammati dalla rabbia.






“Ho bisogno di lui!” Spiegò immediatamente Xuan Daozi. “Tenetelo in vita e dopo che avrò finito con lui, potrete ucciderlo. Sarò persino in debito con entrambi di un grosso favore!” Le sue parole fecero ammorbidire le facce dei due all’istante.






Meng Hao approfittò del momento di interazione dei tre per indietreggiare ancora di più. La sua faccia era pallida e la sua base di coltivazione era crollata. Infatti, la gravità delle sue ferite era molto più seria della volta in cui aveva attaccato la Società dell’Anima Nera.






Era da solo contro 3 Signori Dao e per di più lui stesso non si trovava nemmeno nel Reame Dao. Non era alla loro altezza dall’inizio ed ora non aveva nemmeno il tempo di fuggire nelle 33 fenditure brillanti.






In lontananza, tutti quelli all’interno della navicella del Clan Meng erano stati feriti. Il giovane signore si ripuliva il sangue dalla bocca mentre i suoi occhi brillavano con avidità.






“Voglio il suo posto nella Schiera!” ruggì il giovane uomo. “Andate! Tutti voi andate lì fuori e uccidetelo!” Anche se nessuno degli altri discepoli del Clan Meng si mosse… degli stani bagliori potevano essere visti nei loro occhi mentre guardavano Meng Hao, come se fossero un branco di lupi che osservavano una tigre ferita.






Apparentemente solo il giovane con le cicatrici sulla faccia non riusciva a celare la preoccupazione che provava, sembrando alquanto ansioso.






Al momento Meng Hao era in piena ritirata. Xuan Daozi e gli altri due avevano raggiunto un accordo e si voltarono a guardarlo con vorticanti intenti omicida. Si avvicinarono ignorando completamente quanto fosse indecoroso per i potenti opprimere i deboli o per un gruppo attaccare un singolo.






Meng Hao ridacchiò amaramente. Non aveva nessuna magia daoista in grado di bloccare i loro attacchi. Aveva persino provato ad utilizzare il sangue dell’Eccelso dentro di lui per provare ad invocare la luce del sole e della luna della Montagna e del Mare senza però ottenere nessun risultato.






“Ripensandoci, penso di essere stato un po’ troppo sconsiderato…” mormorò. “Tuttavia, non rimpiango nulla. Anche se, è un vero peccato che non potrò riprendermi Qing’er e che non riuscirò a salvare Chu Yuyan…” Meng Hao sospirò mentre i tre esperti al Reame Dao gli si avvicinavano. Tuttavia, fu a questo punto che un tremore lo percorse e i suoi occhi iniziarono improvvisamente ad illuminarsi di una luce luminosa.






“Aspetta, in verità possiedo un’altra magia daoista!” Improvvisamente guardò in alto e strinse i denti. Poi, piegò le sue gambe formando un cerchio e sollevò il suo braccio destro di fronte alla sua faccia.






“Il Dao è nel mio Cuore!” ruggì. Immediatamente, il cielo stellato si fece completamente silenzioso, come se ogni suono fosse stato consumato. Infatti, ogni suono emesso venne cancellato!






All’interno di quel silenzio soffocante, all’improvviso, una incredibile pressione iniziò a schiacciare verso il basso. Xuan Daozi impallidì, Hong Chen spalancò gli occhi e il Patriarca Anima Nera rimase a bocca aperta scioccato. Tutti e tre erano Signori Dao ed erano profondamente in sintonia con i Cieli, la Terra ed il cielo stellato. All’improvviso, percepirono la discesa di una volontà, qualcosa che fece tremare i loro cuori per la paura.






Anche Meng Hao stava tremando. Mentre ruggiva quelle parole, il suo senso divino si espanse. Anche se si era allenato in questa tecnica magica con il prete daoista molte e molte volte, non era mai successa una cosa del genere. Improvvisamente, la speranza si innalzò all’interno del suo cuore.






Nel profondo del suo cuore, l’ossessione e la fede si fusero insieme. In questo momento, era fermamente convinto che l’incantesimo di Sigillo dei Cieli avrebbe scatenato il movimento della Sfera della Montagna e del Mare!






Meng Hao non era in grado di percepire la pressione nell’area poiché era completamente immerso in un bizzarro stato. Era come se… fosse diventato il mondo stesso. Come se… lui fosse l’Ottava Montagna e Ottavo Mare. Come se… lui fosse il volere stesso della Sfera della Montagna e del Mare!






Quando si andava a considerare le parole ‘Il Dao è nel mio Cuore’ Meng Hao riteneva che il Dao fosse l’intera Sfera della Montagna e del Mare! La Sfera della Montagna e del Mare era nel suo cuore!






“La Volontà è nei Miei Occhi!” Il suo braccio sinistro si alzò in una posizione orizzontale e insieme al suo braccio destro andò a formare il carattere 十, coprendo i suoi occhi e rendendogli impossibile vedere il mondo di fronte a lui. Tuttavia, quello che non poteva essere coperto… erano il suo cuore e la sua volontà!






La verità era che in molte occasioni, è solo quando si chiudono i propri occhi, quando si oscura completamente il campo visivo, quando non si riesce a vedere assolutamente nulla… che si riesce a vedere davvero il mondo!






Questo era quello che Meng Hao stava provando in questo momento. Era in grado di percepire le Nove Montagne e i Nove Mari all’interno del cielo stellato, era in grado di percepire addirittura il sole e la luna.






Iniziò a tremare e nel mentre la sua percezione coprì completamente l’intera Sfera della Montagna e del Mare senza nessun tipo di ostacolo a pararsi di fronte a lui. La sua volontà era ora la volontà delle Montagne e dei Mari e la sua mente divenne la mente delle Montagne e dei Mari!






Nemmeno il prete Daoista si sarebbe mai potuto aspettare che Meng Hao potesse riuscire a invocare l’incantesimo di Sigillo dei Cieli così facilmente. Infatti, fu così semplice… che fu quasi come se fosse stata una magia Celestiale preparata esclusivamente per lui!






Confida di essere il Signore delle Montagne e dei Mari e sigilla i 33 Cieli!






Tuttavia, se sei davvero il Signore delle Montagne e dei Mari, a quel punto la magia… sarà incredibilmente più potente!






Meng Hao stava tremando mentre nel frattempo cambiò la posizione delle sue gambe andando a formare una montagna. Poi allargò le mani, come se volesse avvolgere l’intero mondo.


“Prenderò Possesso delle Montagne e dei Mari! incantesimo… di Sigillo… dei Cieli!” ruggì.


In quell’istante, il cielo tremò. I Nove Mari della Sfera della Montagna e del Mare ruggirono e le Nove Montagne tremarono violentemente. Il sole e la luna vibrarono. Ogni cosa stava splendendo in modo abbagliante!


Le Montagne e i Mari vennero completamente scossi!


Solo in questo posto e solo Meng Hao stesso poteva… avviare la sigillatura iniziale dei Cieli!
                                


                                



