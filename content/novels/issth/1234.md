---
weight: 12340
title: Capitolo 1234 - Avarizia  mette gli occhi su un corpo!
pubDate: 2025-03-20T11:49:56.704Z
tags:
    - issth
---


Meng Hao si mosse con incredibile velocità, irrompendo nella regione dei 33 Inferi con Xuan Daozi e Hong Chen all’inseguimento. Presto tutti e tre si ritrovarono ad accelerare nell’area vicino ai varchi, permeata da un’aura di morte.


Gli occhi di Meng Hao brillarono freddamente. Aveva deciso di entrare in quella regione mortale e, per questo, era preparato alla natura mortalmente pericolosa dell’area. Dopo essersi guardato attorno, anche se non poteva esserne sicuro, sembrava che si potesse entrare solo in quattro o cinque dei 33 varchi luminosi. A quanto pareva gli altri erano ancora chiusi.


Comunque, i suoi occhi non tradirono nemmeno il minimo segno di esitazione mentre si lanciava direttamente verso il varco aperto più vicino.


Sembrava quasi come una bocca spalancata che risucchiava la vita e sputava morte.


Non appena Meng Hao gli si avvicinò, scomparve.


Dietro di lui, Xuan Daozi e Hong Chen strinsero i denti e lo seguirono.


Altrettando indietro c’erano i membri del Clan Meng, tremanti. Avevano solamente delle basi di coltivazione del Reame Immortale, quindi qualunque Giovane Signore che avesse un minimo di cervello non avrebbe mai chiesto loro di partecipare in uno scontro tra esperti del Reame del Dao.


Comunque, quel giovane signore del Clan Meng a cui ci si riferiva come Giovane Signore, aveva dato ordini precisi. Chiunque si rifiutasse di obbedire sarebbe stato severamente punito una volta tornato al clan. Per questo non poterono fare altro che stringere i denti e rischiare la propria vita. Non c’era modo di tornare indietro, e per questo fu con dolore e occhi iniettati di sangue che volarono nel portale brillante, uno dopo l’altro.


Non molto dopo che tutti gli inseguitori di Meng Hao arrivarono nei 33 Inferi, un ammasso di ossa bianche rombò nella stessa direzione, provenendo dalla volta celeste. Si muoveva a velocità incredibile e alla fine si fermò non molto lontano dalla nave del Clan Meng, rivelando la figura che era rimasta celata al suo interno.


Avevano tutti una faccia inespressiva e irradiavano auree potentissime e micidiali.


Quando il Giovane Signore sulla nave del Clan Meng vide le ossa, il suo volto di illuminò: “Han… Han Qinglei!!”


Il vecchio uomo che stava di fianco si fece avanti con fare protettivo e lo scudo della nave venne attivato. Entrambi guardarono nervosamente verso le ossa e verso il giovane vestito di nero seduto nel mezzo, con il mento appoggiato sulla mano.


Non era altri che il coltivatore della Schiera dell’Ottava Montagna e Ottavo Mare, Han Qinglei!
“Clan Meng…” disse con occhi brillanti di intento omicida mentre guardò prima verso la nave del Clan Meng e poi verso i 33 Inferi.


“Dov’è Meng Hao?” chiese freddamente mentre la sua voce riecheggiava in ogni direzione.


Il Giovane Signore del Clan Meng iniziò a tremare. Poteva mostrarsi orgoglioso e feroce verso i membri del suo stesso clan, e comportarsi in modo arrogante con Meng Hao, ma solo perché non conosceva la differenza tra Cielo e Terra. Quando si trattava di Han Qinglei, però, il terrore lo riempiva immediatamente.


La persona che rispose a Han Qinglei fu il Protettore del Dao del Giovane Signore.


“Meng Hao è andato in quell’area là in fondo,” disse.


Era un uomo prudente ed era ben consapevole di non dover sottovalutare Han Qinglei.


Era anche consapevole dell’inimicizia mortale tra Han Qinglei e il Clan Meng.


“L’apertura iniziale dei 33 Inferi…” Han Qinglei corrucciò la fronte mentre esaminava i 33 varchi luminosi da vicino. Alla fine nei suoi occhi apparve un lampo di determinazione.


Ignorando stranamente la nave dei Clan Meng, fece volare le ossa verso i 33 Inferi.


Tutti i suoi seguaci divennero nuovamente offuscati mentre si ammassavano intorno a lui per seguirlo. Il tempo passò. Diverse ore dopo altri raggi di luce comparvero e iniziarono ad attraversare la volta celeste in quell’area: si trattava di coltivatori dell’Alleanza del Dio Celeste. Erano venuti per inseguire Meng Hao, ma una volta realizzato che erano comparsi i 33 Inferi si alzarono delle urla di sconcerto mentre i contenitori di giada venivano tirati fuori per informare le rispettive sette. Non ci volle molto perché l’incredibile notizia si diffondesse in tutta l’Alleanza del Dio Celeste, e presto molti coltivatori invasero l’area. Arrivarono in tanti, un esperto potente dopo l’altro: dopo tutto, i 33 Inferi erano il posto più enigmatico e misterioso dell’intera Ottava Montagna e Ottavo Mare.


Infatti, avrebbero potuto definirsi il posto più enigmatico e misterioso dell’intera Sfera della Montagna e del Mare.


L’apertura dei 33 Inferi era qualcosa che avrebbe scosso l’intera Ottava Montagna e Ottavo Mare!


Presto, sempre più coltivatori si radunarono nell’area. Comunque, poche persone osarono effettivamente entrare. Apparentemente, Meng Hao non era più così importante; quello che era importante era la fortuna di avere i 33 Inferi.






***






Non appena Meng Hao entrò nel mondo di quel varco luminoso che erano i 33 Inferi venne tagliato fuori dal mondo esterno. Era in un altro mondo, un mondo dove tutto era grigio e pieno di un’immensa aura di morte. C’erano macerie ovunque, così come spettri decadenti che si mischiavano, lasciando uscire occasionalmente ululati e ruggiti.


L’aura potente di morte era abbastanza concentrata da prosciugare la forza vitale di qualcuno.


Non appena Meng Hao entrò in quel mondo se ne accorse e la sua pelle iniziò gradualmente ad appassire. La sua forza vitale iniziò lentamente a decadere e apparentemente nemmeno il suo strato Eterno era efficace. Le sue ferite peggiorarono.


In lontananza un’enorme stele di pietra si innalzò in aria. Nonostante la distanza Meng Hao riuscì comunque a distinguere chiaramente i caratteri incisi sulla superficie.


“Paramita del Sigillo… l’Eminente Celestiale del Dao del Mare riposa qui, dove la sua anima verrà sopita per tutto il tempo!”


Quei caratteri erano pieni di un’aria di autorevolezza potente e la stele di pietra stessa sembrava formare il centro di quel mondo. Era come se fosse l’unico sigillo a tenere insieme quel posto. Sotto a quei caratteri si poteva leggere un nome.


“Nove Sigilli!”


Quando Meng Hao lo vide, la sua mente iniziò a tremare e la goccia di sangue dell’Eccelso dentro di essa iniziò a tremare. Si trasformò in qi e sangue, che riempirono Meng Hao facendo risuonare il battito del suo cuore nel mondo stesso.


<em>Ba-dump, ba-dump...</em>


Mentre il suo cuore palpitava le terre intorno a lui tremarono e allo stesso tempo le ombre che vagavano lì intorno si fermarono sul posto e lo guardarono.


Fu in quel momento che si sentirono venire dei boati da dietro di lui, mentre Xuan Daozi e Hong Chen arrivavano.


“Meng Hao, non importa se sei scappato in questo posto, sei morto!” urlò Xuan Daozi, volando in direzione di Meng Hao. L’intento omicida brillò negli occhi di Meng Hao; ignorando il peggioramento delle sue ferite, strinse i denti e si trasformò in un Roc azzurro, volando verso la stele di pietra e facendo riempire la terra di boati.


Poteva a malapena capire che qualcosa lo stava richiamando da lì.


Meng Hao volò alla massima velocità e mentre si avvicinava alla stele di pietra, il sangue dell’Eccelso dentro di lui ribollì sempre di più. Quello fece guarire le sue ferite una dopo l’altra, per sua somma gioia. Allo stesso tempo, gli spettri vaganti sotto di lui iniziarono ad urlare e volarono verso Meng Hao e Xuan Daozi, come per impedire loro di avvicinarsi alla stele di pietra.


Fu quello il momento in cui i membri del Clan Meng iniziarono a comparire uno dopo l’altro, con volti pallidi e sconvolti mentre si guardavano intorno.


Dei forti rumori si avvertirono mentre gli spettri marci si lanciavano in aria. Alcuni erano coltivatori e altri erano bestie, ma tutti loro erano agghindati in maniera da sembrare provenire da tempi non certamente moderni. Ovviamente erano stati coinvolti nella stessa antica battaglia ed erano stati seppelliti vivi in quel posto insieme a colui in quel luogo veniva sopito.


Proprio mentre si avvicinavano a Meng Hao, i suoi occhi si illuminarono e casualmente si ricordò qualcosa che era successo in passato.


Era nelle Rovine dell’Immortalità sulla Nona Montagna e Nono Mare, quando aveva incontrato… il Sigillatore del Demone di Sesta Generazione.


Era stato allora che aveva imparato la Sesta Maledizione di Sigillo del Demone, la Maledizione della Vita e della Morte!


Si ricordò chiaramente come il Sigillatore del Demone di Sesta Generazione avesse incontrato entità simili a quelle e avesse usato la Maledizione della Vita e della Morte per controllarle.


C’erano molte somiglianze tra quello che era successo allora e quello che stava accadendo in quel momento. La differenza principale era che quelli erano i 33 Inferi, mentre in passato si trattava delle Rovine dell’Immortalità.


Senza esitazione, Meng Hao mosse la mano verso gli spettri in avvicinamento, con occhi luccicanti mentre rilasciava la Sesta Maledizione.


Dozzine di simboli magici apparvero sul suo palmo e irradiarono una luce scintillante. Improvvisamente, gli stessi simboli apparvero sulla fronte di tutte le entità che stavano caricando Meng Hao. Le entità tremarono quando i simboli magici brillarono sulle loro fronti insieme a quelli di Meng Hao, poi si staccarono dalle loro fronti e volarono verso Meng Hao: qui si unirono sul palmo della sua mano. Chiuse la mano a pugno e improvvisamente… avvertì dozzine di spettri dentro la propria mente.


E poteva controllarli!


La Maledizione della Vita e della Morte non era mai stata troppo facile da usare, ma Meng Hao non ebbe tempo di pensarci. Aveva dato subito i suoi ordini, facendo sì che dozzine di spettri ululanti lo superassero e caricassero direttamente Xuan Daozi e Hong Chen.


Xuan Daozi rimase completamente scioccato. Non aveva idea di che tipo di tecnica magica avesse usato Meng Hao ma poteva vedere che quelle strane ombre lo stavano completamente ignorando. Il cuore di Xuan Daozi perse un colpo.


Hong Chen ebbe una reazione simile.


Meng Hao non si guardò nemmeno indietro per vedere cosa stava accadendo. Continuò ad andare avanti, mettendo sempre più distanza tra lui e loro. Comunque, non aveva finito di contrattaccare. Non appena iniziò a muoversi rilasciò il sigillo della Maledizione della Vita e della Morte su un’entità che aveva visto e la mandò indietro per attaccare Xuan Daozi e Hong Chen.


Presto si ritrovò nella regione della stele di pietra e ormai aveva mandato oltre cento entità dietro di sè a combattere contro Xuan Daozi e Hong Chen.


Le entità non avevano riguardi per la loro stessa vita o morte. Seguivano solo le istruzioni. Delle auree di morte vorticarono intorno a loro mentre combattevano con incredibile ferocia. Proprio quando risuonarono i boati, Meng Hao arrivò alla base della stele di pietra.


Quando guardò in alto realizzò che la stele di pietra sembrava quasi come un enorme bastone piantato profondamente nel suolo. Era impossibile dire quanto andasse in profondità. In ogni caso, invece di dire che era una stele di pietra, sarebbe stato meglio dire… che era un’enorme lapide.


“Se è una lapide,” mormorò Meng Hao, “allora questo posto è veramente un’enorme tomba!” A causa del richiamo della lapide e del ribollente sangue dell’Eccelso, la sua base di coltivazione recuperò ancora più in fretta.


Un luccichio intenso apparve nei suoi occhi. Le sue ferite erano state molto gravi, quindi se poteva rimettersi lì, non gli importava se era a causa della lapide o grazie a qualche antico cadavere. Si lanciò velocemente in aria per apparire poco dopo in cima alla lapide, dove si sedette a gambe incrociate.


Quando si sedette, l’intera lapide iniziò a tremare, e il sangue dell’Eccelso dentro di lui ribollì ancora più intensamente. Inoltre, la sua base di coltivazione venne completamente ristorata ad una velocità incredibile!


Mentre guariva, guardò freddamente verso le dozzine di ombre che circondavano Xuan Daozi e Hong Chen, e i suoi occhi brillarono di intento omicida.


Allo stesso tempo, mentre sedeva a gambe incrociate, nel terreno alla base della lapide, improvvisamente apparvero due occhi avari, che guardarono verso Meng Hao.


“E’ passato molto, molto tempo… da quando ho visto un essere vivente nel mio mondo. Anche quando le persone vengono dall’esterno e stanno in piedi di fronte a me, non riesco mai a vederle. Ma lui… Posso davvero vederlo! Un corpo fresco e vivo… Io, Avarizia, devo averlo!”




                                


                                



