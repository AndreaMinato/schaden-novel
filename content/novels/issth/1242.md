---
weight: 12420
title: Capitolo 1242 - Sole Blu!
pubDate: 2025-03-20T11:49:56.705Z
tags:
    - issth
---


Grazie alla forza vitale del coltivatore al Reame Dao, Meng Hao posseduto da Avarizia tremò. Improvvisamente, una luce brillante iniziò a scintillare fuori dalla sua fronte. Anche se il quarto Frutto del Nirvana non era stato ancora completamente assorbito, aveva apparentemente raggiunto un punto cruciale del processo!






Si sentirono dei suoni rimbombanti e poi il Frutto del Nirvana iniziò a roteare su sé stesso oltre che a continuare ad assorbire forza vitale. In seguito il terzo Frutto del Nirvana seguito poi dal secondo e dal primo iniziarono a roteare a loro volta all’unisono e a quel punto un’aura antica iniziò ad essere emanata dal corpo di Meng Hao. Quella terrificante aura poi si diffuse facendo tremare l’intera necropoli.






Quell’aura non apparteneva ad Avarizia, piuttosto, apparteneva al quarto Frutto del Nirvana!






Mentre i frutti roteavano e l’aura si diffondeva, il potere dell’Immortale Dao Onniceleste si innalzò fino a raggiungere il suo picco. Gradualmente iniziarono ad irradiarsi delle increspature del reame Antico dal corpo di Meng Hao.






Innumerevoli simboli apparvero su tutta la sua pelle, simboli che a quanto pare erano nascosti all’interno della sua linea di sangue. Ora apparvero su tutto il suo corpo, emanando un’antica e intimorente aura.






Avarizia stava tremando per l’eccitazione.






“Ho accettato la scommessa e sono stato di gran lunga ripagato. Questo corpo è un grande tesoro! Con un corpo del genere, sono completamente sicuro di riuscire a raggiungere il Camminamento Celeste!!”






“Potrò non aver assorbito questo coso Frutto Dao per ora, ma non ci vorrà molto prima che ci riesca!”






“Un corpo fisico paragonabile al Reame Dao e una base di coltivazione ancora più potente di prima! Non ci vorrà molto prima che questo corpo erutti con un potere completamente straordinario!” Avarizia prese un profondo respiro. Al momento, gli rimaneva solo all’incirca il 30% della sua Essenza della forza vitale. Tuttavia, per lui ne valeva la pena!






“Quel ponte, questa linea di sangue eccezionale, un potente corpo fisico e una base di coltivazione con un potenziale illimitato. Questo corpo ne vale scuramente la pena!” Avarizia si leccò le labbra e poi piegò la testa all’indietro e rise.






“Una volta che sarò uscito fuori di qui, cercherò un po’ di sangue divino per diventare ancora più potente e poi, tutti quelli che mi hanno umiliato in passato scopriranno che… Avarizia è tornato!” Avarizia iniziò a ridere e mentre lo faceva, all’improvviso apparve una figura vestita di bianco nella sua mente, una figura che lo aveva fatto sempre riempire di risentimento ogni volta che gli tornava in mente.






“Aspetta solo che io raggiunga il Camminamento Celeste!” Rincuorato, Avarizia si lanciò attraverso la necropoli a massima velocità, emanando il suo senso divino all’esterno per andare ad individuare… Xuan Daozi!






In un altro corridoio in un posto diverso della necropoli, Xuan Daozi aveva gli occhi spalancati ed il suo cuore era agitato. Riusciva a percepire delle fluttuazioni in lontananza che lo lasciavano perplesso. Mormorando tra sé e sé, aumentò la sua velocità ed emanò il suo senso divino all’esterno per scannerizzare la sala di un santuario al centro della necropoli di fronte a lui.






A questo punto, circa il novanta percento dei coltivatori che erano entrati nella necropoli erano morti, molti di loro per mano di Avarizia. Alcuni erano stati feriti prima di riuscire ad entrare e dopo essere stati infettati dall’aura di morte che permeava questo posto erano ormai sulla soglia della morte.






Meng Chen era una di queste persone. Al momento era accasciato nella polvere, la sua vista si stava oscurando, la sua espressione era vuota. La sua aura si stava affievolendo ed aveva un aspetto cinereo a causa dell’aura di morte che gli stava causando un lento decadimento degli organi interni. Occasionalmente, del sangue nero colava fuori dalla sua bocca.






Persino la sua carne stava iniziando a marcire. A questo punto, nemmeno un coltivatore al Reame Dao sarebbe stato in grado di salvarlo, la causa era che la sua anima stava già iniziando a disperdersi. L’aura di morte stava lentamente corrodendo la sua anima e mentre accadeva questo, stava lentamente avvicinandosi sempre più alla morte.






Stava morendo, ma questo non era quello che voleva. C’erano ancora molte cose che voleva fare nella sua vita. Lui era l’unico membro della sua linea di sangue ad essere uscito nel mondo esterno negli ultimi anni, aveva grandi aspirazioni. Voleva condurre i membri della sua linea di sangue di nuovo alla vetta, voleva riportare la sua linea di sangue alla sua precedente gloria.






Ora però, tutto quello che aveva era il rimpianto.






Improvvisamente, le sue labbra tremarono e disse, “Papà… Mamma… Sono stato un figlio ingrato…”






I suoi pensieri erano alquanto offuscati e al momento, pensava di vedere i membri della sua linea di sangue e le vite dure che conducevano.






Pensò a molte cose. Pensò a quanto tutti fossero eccitati nel momento in cui, lui aveva dimostrato l’abilità di poter coltivare. Pensò ai giuramenti che aveva compiuto da giovane e alla prima volta che era andato via dalle terre ancestrali. Quando aveva messo piede sulla nave mercantile e aveva ricevuto gli ordini dal Giovane Signore De, aveva stretto i denti e poi comunque eseguì gli ordini, disposto a pagare qualsiasi prezzo per la sua linea di sangue e le sue ambizioni.






Ora però, tutte le umiliazioni, tutte le sue grandi aspirazioni, non erano altro che ricordi…






“Se muoio,” Mormorò Meng Chen, “che ne sarà delle mie sorelline e i miei fratellini…? Cosa faranno tutti i miei altri parenti…?” La vista di Meng Chen si stava offuscando sempre più; troppa della sua carne stava marcendo e gran parte del suo corpo era stato già assorbito dal terreno sottostante.






La sua attuale posizione non era molto distante da dove si trovava Meng Hao posseduto da Avarizia che correva incontro a Xuan Daozi.






Passarono all’incirca dieci respiri di tempo, durante i quali Avarizia si avvicinò sempre più a Xuan Daozi. Ad un certo punto, quando Avarizia passò lungo una certa camera laterale, si fermò di colpo e ci guardò dentro. Han Qinglei si stava avvicinando nella sua direzione mentre lo guardava con un’espressione di gioia.






“Meng Hao!” L’agitazione di Han Qinglei diminuì all’istante ora che aveva visto Meng Hao. Iniziò ad affrettarsi, ma dopo solo tre o quattro passi si fermò sul posto, le sue pupille si contrassero.






“Meng Hao, che c’è che non va?” Han Qinglei fu in gradi di percepire che c’era qualcosa che non quadrava. C’era una freddezza spietata all’interno degli occhi di Meng Hao, come pure un’avarizia che lo rendeva completamente diverso dal Meng Hao che ricordava.






Anche se questo Meng Hao e l’altro che ricordava avevano le stesse fattezze e la stessa aura, il diverso sguardo nei suoi occhi fece immediatamente indietreggiare Han Qinglei.






Avarizia guardò Han Qinglei, poi sorrise ferocemente. “Non ci credo che ci sia un altro corpo fisico eccellente in questo luogo…”






“Eccetto che non è altrettanto buono quanto quello che ho già ottenuto. Tuttavia, non è una buona cosa sprecarlo. C’è un sacco di eccellente forza vitale da risucchiare.” Sogghignando, Avarizia si lanciò contro Han Qinglei.






La faccia di Han Qinglei sbiancò. Lui era una persona intelligente e di conseguenza fu in grado di carpire abbastanza indizi da diventare sospettoso. Poi sentì le parole pronunciate da Avarizia e capì ogni cosa.






“Possessione!” disse, inspirando. Immediatamente iniziò ad indietreggiare a massima velocità, eseguendo un incantesimo a due mani che fece materializzare un calderone verde. Si sentirono dei rimbombi mentre nel frattempo il ragazzo continuava a indietreggiare a massima velocità. Avarizia sogghignò ferocemente e la sua mano venne lanciata in avanti di scatto cercando di afferrare Han Qinglei.






L’espressione di Han Qinglei era priva di speranza; in base al livello della sua base di coltivazione, non era fondamentalmente all’altezza di Avarizia.






Tuttavia, nel momento in cui la mano di Avarizia era sul punto di afferrarlo, all’improvviso si arrestò, come se qualcosa stesse combattendo contro la coscienza di Avarizia.






La faccia di Avarizia sbiancò e poi si lanciò all’indietro, afferrando la sua mano destra con la sinistra, nei suoi occhi c’era uno sguardo di sorpresa e sospetto. In seguito, i suoi occhi iniziarono a vibrare mentre controllava il suo corpo. Tuttavia, non riuscì a trovare alcuna traccia di un’anima discarnata, cosa che lo portò ad un’unica conclusione.






“Dannazione, deve essere rimasto ancora qualche piccolo frammento della sua anima!!”






“Tuttavia, la resistenza è stata debole, i frammenti dell’anima si stanno muovendo solo tramite istinto. Sembra che Meng Hao e questa persona abbiano un qualche tipo di rapporto di amicizia…”






Con un freddo sbuffo, iniziò a far bruciare il qi ed il sangue all’interno del suo corpo e si fece persino circondare da una piccola parte della fiamma del fulmine del Calderone dei Fulmini, facendosi bruciare da fuori a dentro e vice versa.






Dopo che furono passati all’incirca dieci attimi di respiro, la fiamma si dissipò e Avarizia smise di far bruciare il suo qi ed il suo sangue. Sentendosi molto meglio, alzò lo sguardo in direzione d Han Qinglei che era in fuga. Era sul punto di iniziare ad inseguirlo, quando all’improvviso la forza sprigionata dal quarto Frutto del Nirvana si intensificò, come se fosse intento a completare la fusione.






Avarizia esitò per un momento e poi lasciò perdere l’idea di inseguire Han Qinglei. In seguito si voltò e volò in direzione di Xuan Daozi.






Al momento, la cosa più importante era completare la fusione del Frutto Dao che si trovava all’interno della sua fronte, Avarizia era sicuro che dopo aver consumato Xuan Daozi sarebbe giunto molto vicino alla conclusione della fusione.






Muovendosi rapidamente, Xuand Daozi e Avarizia gradualmente si avvicinarono entrambi alla stessa area!






Quell’area non era altro che l’enorme tempio al centro della necropoli!






La necropoli era una costruzione molto vasta, era costruita tutta partendo dal tempio come epicentro. C’erano dozzine di camere laterali, le quali erano collegate tutte a dei tunnel. L’intera struttura era arrangiata quasi come una formazione di incantesimo.






Al momento, Xuan Daozi era appena passato per una delle diverse entrate del tempio centrale, perforando l’aria come un fulmine.






Non appena entrò, percepì un’intenza pressione che lo fece tremare. Prese un profondo respiro e poi si guardò introno e non appena vide dove si trovava le sue pupille si restrinsero.






Il tempio centrale aveva nove enormi colonne che sembravano quasi degli spuntoni conficcati nel terreno. Nel centro esatto di quelle nove colonne di pietra c’era una piattaforma rialzata, sulla quale poteva essere vista… una figura vestita di blu seduta a gambe incrociate!






Era un corpo avvizzito che emanava una sconfinata aura ancestrale, come se fosse esistito per innumerevoli anni. Non c’era assolutamente la minima presenza di forza vitale all’interno di questo cadavere; era morto da molto tempo.






Tuttavia… sulla sua fronte era visibile una fiamma sorprendente, di colore blu. Dalla distanza, sembrava quasi un sole, all’interno del quale fluttuava una faccia. Quella faccia aveva gli occhi chiusi e sorprendentemente… era molto simile alla faccia del cadavere.






Numerose catene di ferro collegavano il corpo alla piattaforma. Per di più, i pilastri giganti pulsavano con del fuoco che quasi sembrava stesse raffinando il cadavere!






Sul muro dietro il cadavere c’era un affresco. Sorprendentemente, c’era rappresentato… un sole blu!






Quel sole blu era incredibilmente realistico e se lo si guardava abbastanza a lungo, avrebbe fatto sentire l’osservatore come se stesse venendo arrostito vivo.






Nell’area dei nove pilastri inoltre, sul lato sinistro del corpo, poteva essere visto un piccolo scudo appoggiato sul terreno. Anch’esso era blu, ed emanava una lieve luce tremolante.






Sul lato destro del corpo invece c’era una campana; piccola e di colore scuro, non sembrava molto impressionante. Sparpagliate in giro c’erano cataste di altri oggetti magici; tuttavia, a causa del passaggio del tempo, si trovavano in vari stati di decomposizione. Alcuni erano apparentemente ancora usabili, ma nessuno di essi attirò l’attenzione del Signore Dao Xuan Daozi.






Quello che catturò la sua attenzione… fu il sole blu sulla fronte del cadavere, lo scudo e la campana.






Fu in questo momento che, all’improvviso, Meng Hao giunse volando nella stessa area.


                                        



