---
weight: 12430
title: Capitolo 1243 - Il manufatto di Nove Sigilli
pubDate: 2025-03-20T11:49:56.705Z
tags:
    - issth
---


ragazzi/e non avete idea di che piacere faccia trovare tanti commenti alla fine del cap. come nel 1241. Ti riempie di gioia e di rinnovato vigore. Vi ringrazio tutti a nome dell'intero Staff. E mi impegnerò in questi giorni per recuperare i capitoli che vi devo di qualche settimana fa. Troverò un modo per farcela. Detto questo, prima di leggere questo controllate il cap precedente perchè oggi ne ho pubblicati 2. Grazie a tutti voi per il vostro sostegno e la continuità che avete nel seguire questa novel anche se, purtroppo, il mio lavoro non è sempre costante e puntuale.


Un saluto dal vostro discontinuo, Swashbuckler.


P.s anche se non rispondo sempre sappiate che leggo tutti i commenti del capitolo precendente ogni volta che pubblico uno nuovo. Buona lettura e buona giornata.






“Meng Hao!” dopo aver visto Meng Hao, gli occhi di Xuan Daozi brillarono di intento omicida. Aveva pagato un enorme e amaro prezzo per l’opportunità di ottenere l’Essenza di Meng Hao. Dopo il suo incontro iniziale lo aveva inseguito fino ai 33 Inferi, poi si era ritrovato nella sanguinosa battaglia tra le nebbie e alla fine era stato risucchiato nella necropoli.


L’incredibile pericolo lasciò Xuan Daozi senza parole.


“Finalmente siamo in un posto dove nessuno può interferire,” disse con voce roca e ariosa, piena di intento omicida. “Nessuno può scappare. Per questo… è qui che tutto giungerà ad una conclusione tra noi.”


Comunque, non appena il Meng Hao posseduto da Avidità entrò nel tempio centrale, i suoi occhi si riempirono di malinconia e di emozioni contrastanti. Era come se si fosse dimenticato di Xuan Daozi e del quarto Frutto del Nirvana. Piuttosto rimase lì, fissando il cadavere appassito.


“Eminente Celestiale… del Dao del Mare,” mormorò con espressione difficile e ricolma di emozioni differenti.


“Il mare nel nome rappresenta due persone. Per quanto riguarda il Dao, il vero significato del nome Daoista che mi è stato dato non è Dao del Mare, ma Cane del Mare.” Avidità sembrava essere amaramente perso nei meandri dei suoi ricordi. A causa dell’antichità di quei ricordi era impossibile per lui non emanare un’aria incredibilmente antica.


Quell’antichità fece sì che Xuan Daozi, che era nel mezzo dall’attacco, guardasse la scena in uno stato di shock. Si fermò, fissandolo con sospetto, incapace di determinare lo strano sviluppo che era avvenuto ma profondamente commosso dall’antica aura che emanava Meng Hao.


Poi sentì le parole dette da Avidità e i suoi occhi si spalancarono. Improvvisamente si ricordò che sulla superficie della lapide fuori dalla necropoli c’era un nome scritto dall’Eccelso Nove Sigilli… <em>Paramita, Eminente Celestiale del Dao del Mare</em>.


Incredibilmente, Avidità era sopito in quello stesso posto… l’Eminente Celestiale del Dao del Mare era uno degli aspetti della sua anima. Anni prima si era diviso in due, una parte era rimasta nel suo corpo fisico; essendo lentamente appassita, l’anima si era condensata nel sole di un Eminente Celestiale sulla sua fronte.


L’altra parte era stata nascosta in dormiveglia nell’area circostante, evitando la vera morte. In tutti quegli anni, quell’aspetto della sua anima aveva cercato di liberarsi in molte occasioni, per scappare. Comunque, non era mai riuscito a trovare un ospite accettabile, nemmeno quando erano arrivati i coltivatori dal mondo esterno. Aveva provato in molte occasioni ma non era mai riuscito ad impossessarsi di nessuno.


Poi aveva messo gli occhi su Meng Hao, e quella era stata la prima volta in cui era riuscito a vedere un altro coltivatore.


Avidità sospirò. Un sospiro antico che riecheggiò in ogni direzione. L’intero tempio sembrava pieno di vento e ciò rendeva instabili le fonti di luce. Il sole blu sulla fronte del cadavere iniziò improvvisamente a prendere vita. Allo stesso tempo, lo scudo e la piccola campana ad ogni lato del cadavere iniziarono a tremare.


La pressione già intensa nell’area divenne più forte, incredibilmente potente, cosa che fece tremare Xuan Daozi. Solo Avidità sembrava completamente a suo agio.


“Il crudele Eccelso Nove Sigilli…” mormorò Avidità con tracce di paura visibili nella sua espressione. “Ha un corpo fisico del Camminamento Celeste e una base di coltivazione a mezzo passo dallo stesso Reame… Che peccato che sia l’unico. Se il Mondo Immortale avesse un altro Eccelso dello stesso livello, la guerra sarebbe potuta finire diversamente…Crudele. Non l’ho mai percepito prima, ma ora posso vedere la verità. Ci avrebbe potuto sterminare tutti quanti ma invece ha creato i 33 Inferi, non solo per sopirci ma per usare il potere della Sfera della Montagna e del Mare per prendere noi 33 esperti potenti e… trasformarci in elisir! Volevi passarci al tuo successore, eh...? Volevi prendere 33 Divinità del Dao e Eminenti Celestiali, trasformarli in elisir e lasciarli indietro per il tuo successore!” Avidità fece un respiro profondo. Scosso, i suoi occhi iniziarono a brillare di una luce intensa.


“Sfortunatamente non avresti mai potuto anticipare la mia fuga grazie alla divisione della mia anima, e non avresti nemmeno potuto predire che sarei entrato in possesso di questo corpo! Non ho idea di dove sia questo tuo presunto successore ma per quanto riguarda questo grande dono che avresti lasciato per lui, lo prenderò io, ora!” Con quello, Avidità fece un passo avanti.


Comunque, non appena il suo piede toccò terra, Xuan Daozi non resistette più alla pressione e urlò, lanciandosi in avanti verso il posseduto Meng Hao.


“Smettila di sparare paroloni, Meng Hao! Oggi sarà il giorno della tua morte!”


Volando alla massima velocità, Xuan Daozi si avvicinò e mosse la mano, facendo eruttare la propria Essenza e legge naturale, per poi farla pesare su Meng Hao.


In quell’attacco, Xuan Daozi mise tutta la forza che aveva. Dentro di sé, tutti i pericoli di quel posto stavano pesando sul suo cuore, e si sentiva anche scosso dalle parole dette poco prima da Avidità. Per quello, quando la sua Essenza e legge naturale si innalzarono fece un incantesimo con la mano destra, facendo uscire dalla sua borsa da trasporto nove scaglie di rettile.


Non appena quelle scaglie apparvero, esplose un’aura brutale e le scaglie si trasformarono in nove Draghi Squamati, ognuno dei quali era lungo 300 metri. Fortunatamente il tempio era un luogo molto grande, altrimenti non avrebbero avuto lo spazio per muoversi. Non appena apparvero ruggirono e caricarono Meng Hao.


Xuan Daozi non aveva nemmeno finito di attaccare prima di eseguire un altro incantesimo muovendo un dito. Il suo corpo e il suo sangue appassirono rendendolo incredibilmente cupo, ma allo stesso tempo trasformarono una nebbia di sangue e carne in una spada di sangue.


La spada ronzò come un Drago di Sangue mentre si lanciava contro Meng Hao.


Successivamente, Xuan Daozi eseguì un incantesimo a due mani facendo apparire un simbolo magico dopo l’altro. Tutti erano dorati e scoppiettarono quando si trasformarono in soldati celestiali dall’armatura d’oro, che si misero in formazione e avanzarono verso Meng Hao.


Dopo, una strana luce brillò negli occhi di Xuan Daozi e l’intento omicida dentro di lui vorticò. Guardando freddamente verso Meng Hao, iniziò a borbottare, poi sollevò la mano destra che irradiò una nebbia nera sconvolgente. La nebbia nera vorticò e fece distorcere l’aria intorno a lui.


Stava davvero dando il tutto e per tutto in quell’attacco, facendo tutto il possibile per uccidere Meng Hao e mettere fine al combattimento che si era trascinato a lungo tra loro due.


Gli occhi del Meng Hao posseduto brillarono di una luce misteriosa e sorrise malignamente. Smise di camminare verso le nove colonne di pietra e invece si voltò e si diresse verso Xuan Daozi.


“Sei l’unico coltivatore del Reame del Dao rimasto? Bene, giusto per essere sicuro di non ritrovarmi a corto di forza vitale, ti sigillerò prima che tu possa morire.”


Quando fece il primo passo, il potere dell’Essenza e della legge naturale di Xuan Daozi discese, avvolgendolo. Ma Avidità aprì semplicemente la bocca e deglutì. L’Essenza e la legge naturale crollarono; era come se la bocca di Avidità si fosse trasformata in un buco nero e fossero state risucchiate e consumate completamente.


Gli occhi di Xuan Daozi si spalancarono ma, prima che potesse reagire, i nove Draghi Squamati gli si avvicinarono. Avidità fece un secondo passo, facendo riecheggiare dei boati e scuotendo l’intera necropoli.


I nove Draghi Squamati ruggirono di dolore e caddero, trasformandosi in una nebbia bianca che venne presto risucchiata da Avidità.


Si leccò le labbra con occhi brillanti e, sorridendo, disse: “Molto gentile da parte tua.”


Con quello, fece un terzo passo, muovendo il dito. La spada di sangue si fermò e tremò a mezz’aria. Avidità la toccò e questa cadde a pezzi, trasformandosi in una nebbia che si diffuse in ogni dove.


Per quanto riguardava i soldati celestiali in avvicinamento, con le loro armature dorate, iniziarono a tremare e optarono per la ritirata. Comunque, Avidità mosse la mano, mandandoli in pezzi e trasformando anche loro in una nebbia bianca che venne poi da lui assorbita. Il quarto Frutto del Nirvana sulla sua fronte era ora molto avanti nel suo processo di fusione.


“Tu non sei Meng Hao!” esclamò Xuan Daozi. “Chi sei tu?” Se non fosse riuscito a mettere insieme i pezzi adesso, allora come avrebbe potuto praticare la coltivazione fino a quel livello? Lo sconcerto riempì il suo volto e il suo scalpo si informicolì. Come avrebbe potuto immaginare che tutte le sue abilità divine e magie Daoiste sarebbero state smantellate in un istante?
Le due frasi che aveva pronunciato erano completamente involontarie. Aveva iniziato a chiedersi quale fosse la verità quando aveva visto l’espressione sul volto di Meng Hao mentre osservava il cadavere appassito, e quando aveva sentito le parole che aveva detto. Non aveva voluto credere alle possibili spiegazioni che aveva trovato, ma ora non c’era modo di negarlo.


“Ovviamente non sono Meng Hao,” disse Avidità, con voce gelida e espressione sia arrogante che di sdegno. “Puoi chiamarmi Eminente Celestiale del Dao del Mare, anche se mi piace di più il mio vecchio nome. Avidità!”


Gli occhi di Xuan Daozi si riempirono di pazzia. La sua prima reazione nell’incontrare quella terrificante entità fu quella di alzare la mano destra, che era avvolta nella nebbia nera e quindi impossibile da vedere ad occhio nudo.


“Grande Magia dei Cieli Profondi!” ruggì Xuan Daozi. Abbassò la mano e improvvisamente apparve l’immagine di un enorme palmo, completamente nero. Sembrava immaginario ma in effetti era corporeo e si lanciò verso Meng Hao ad incredibile velocità, distorcendo la legge naturale e affliggendo Cielo e Terra.


Una strana luce apparve negli occhi di Avidità; sembrava in qualche modo sorpreso. Comunque, quando aprì la bocca e iniziò a inspirare, la mano nera gigante iniziò a rimpicciolirsi, trasformandosi in un ciclone di vento che Avidità risucchiò e inghiottì.


Quella vista fece tremare il cuore di Xuan Daoi, che iniziò a chiedersi se ci fosse qualcosa che quell’uomo non potesse mangiare.


Stava già iniziando a farsi indietro ma non c’era posto in cui scappare, nel grande tempio.


“Cosa ti fa pensare che ti lascerei scappare?” chiese Avidità, sorridendo. “Sono io la ragione per cui la gente è stata risucchiata in questo posto. Questa… è la mia necropoli, e anche la tua.” Proprio quando Avidità sorrise, i muri circostanti iniziarono a rombare e improvvisamente le dieci entrate crollarono.


Se fosse stato un semplice crollo non avrebbe impedito il passaggio di un coltivatore, ma le increspature di una tecnica magica iniziarono a diffondersi, trasformandosi in un sigillo che spinse indietro Xuan Daozi non appena si avvicinò. Era impossibile per lui scappare.


Il volto di Xuan Daozi tradì l’emozione e il suo cuore iniziò a palpitare. Avidità fece un passo avanti e improvvisamente apparve di fronte a lui.


Gli occhi di Xuan Daozi si spalancarono quando Avidità puntò il dito contro di lui e gli toccò il petto.


Xuan Daozi urlò di dolore non appena si fece indietro. Il punto che Avidità aveva appena toccato stava ora decadendo, irradiando un’aura di morte. Comunque, anche mentre la decomposizione avanzava e l’aura di morte si faceva più forte, la sua forza vitale aumentò drasticamente.


“Essenza della Vita e della Morte!!” urlò Xuan Daozi in shock.                        


                                



