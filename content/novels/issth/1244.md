---
weight: 12440
title: Capitolo 1244 - []
pubDate: 2025-03-20T11:49:56.706Z
tags:
    - issth
---


“Ragazzo intelligente,” disse Avidità leccandosi le labbra con occhi misteriosi. “Sembra che non dovrei semplicemente mangiarti. Forse un po’ di Ricerca dell’Anima mi aiuterebbe a capire meglio lo stato attuale del Mondo Immortale.” Avidità scattò verso Xuan Daozi, avvicinandosi nonostante questo cercasse in tutti i modi di scappare. Nuovamente mosse il dito, toccando il petto di Xuan Daozi e facendolo decomporre rapidamente.


Xuan Daozi urlò di dolore mentre la sua forza vitale sfioriva nuovamente in modo esplosivo. Il suo volto era pallido, vicino alla disperazione. Poteva percepire l’aura di morte irradiata dal dito di Avidità, eppure mentre quell’aura entrava dentro di lui, la distruzione e la morte che seguirono stimolarono i suoi poteri latenti, facendo innalzare la forza vitale nel suo corpo e nel suo sangue.


Il dolore che derivava da una tecnica simile era indescrivibile; gli occhi di Xuan Daozi erano cremisi e rilasciò immediatamente un’altra abilità divina, sebbene fosse inefficace contro Avidità.


“Dimmi, che è successo tra te e Meng Hao? Da quello che sembra, non vuoi davvero ucciderlo, vuoi qualcosa da lui…”


Avidità si mosse con incredibile velocità, toccandolo col dito una volta, due volte, tre volte. Le urla di Xuan Daozi riecheggiarono, incredibilmente acute, e il suo corpo continuò ad appassire. Il suo petto, le sue braccia, ogni parte del suo corpo toccata da Avidità iniziò a marcire e non colò nemmeno una singola goccia di sangue.


Mentre marciva, la sua forza vitale si faceva più forte, facendolo tremare. In un battito di ciglia, Avidità lo toccò nuovamente, questa volta sulla schiena. Il corpo intero di Xuan Daozi stava esplodendo di forza vitale.


Il dolore si diffuse in tutto il suo corpo e gli sembrò di impazzire; sapendo di stare per morire, ruggì. Inaspettatamente, scelse di farsi auto esplodere.


Comunque, nel momento in cui apparve la forza di auto detonazione, Avidità picchiettò malignamente con il dito. I boati si sentirono ovunque mentre il potere di auto detonazione veniva represso. A quel punto il corpo di Xuan Daozi era quasi completamente marcito.


I suoi vestiti erano scomparsi e stava irradiando un’aura di morte e decomposizione. Sembrava completamente distrutto mentre la decomposizione intaccava anche i suoi organi, le sue ossa e i suoi passaggi del qi. Ogni cosa si stava decomponendo.


Era un illustre Signore del Dao, un esperto potente del suo Reame, ma nonostante tutto stava urlando: “Uccidimi! Uccidimi! Ti supplico, uccidimi!”


Non è che non avesse un cuore deciso o che il suo Dao fosse incompleto. Piuttosto, quel dolore era qualcosa che nessun semplice coltivatore poteva sopportare.


“Dimmi,” disse Avidità, ridacchiando. “Dimmi quello che sai. Ti farà sentire meglio. Giusto perchè tu lo sappia, non sei il primo coltivatore del Mondo Immortale a sperimentare un dolore simile. In guerra, molte persone sono riuscite a sperimentarlo.” Gli occhi di Avidità brillarono per la sete di sangue. Era senza dubbio una persona virtuosa, per iniziare, e quando vide la sofferenza che Xuan Daozi stava attraversando, si sentì meravigliosamente.


“L’Origine del Dao!” gridò Xuan Daozi. “È stato tutto per l’Origine del Dao. Quando ho combattuto Meng Hao l’ho visto usare una tecnica di camminamento nel tempo. Ha innalzato la mia stessa Essenza, così ero sicuro che se fossi riuscito ad assorbire la sua tecnica di camminamento nel tempo allora avrei potuto dare vita ad una piccola Origine del Dao!” Non appena le parole lasciarono la sua bocca le pupille di Avidità si restrinsero e la sua espressione divenne seria come non lo era mai stata.


“Un’Origine del Dao...è un Reame supremo comparabile al Camminamento dei Cieli e al Dao Sconfinato!!” Avidità era scosso. Con affanno, i suoi occhi iniziarono a brillare di gioia selvaggia.


“Io, Avidità, ho sperimentato innumerevoli dosi di buona fortuna in vita. Chiunque provi ad uccidermi viene schiacciato da oggetti che cadono dal cielo. Qualunque posto io visiti si dimostra essere casa di enormi tesori. Qualunque cosa io voglia, riesco a metterci su le mani. Questa volta non solo ho trovato questo corpo fisico come immenso tesoro, ho avuto anche notizie riguardo la Sorgente del Dao! Origine del Dao, Origine del Dao, il Reame importantissimo del Mondo Immortale. Se riesco ad ottenerlo… allora sarà molto più facile per me avere successo nella coltivazione del cammino del Camminamento dei Cieli!” Avidità era incredibilmente agitato, così tanto che aveva perso interesse nel torturare Xuan Daozi. Non gli importava più del corpo marcito di Xuan Daozi e la sua mano si allungò fino a raggiungere la cima della sua testa.


“Ricerca del Dao!” Avidità si leccò le labbra e rilasciò la tecnica magica, troppo agitato per aspettare che Xuan Daozi parlasse. Voleva scoprire da solo la risposta.


Il corpo di Xuan Daozi iniziò a tremare e urlò disperatamente. Tutto l’intenso dolore di prima veniva da dentro il suo stesso corpo, ma ora il dolore veniva dall’anima. Degli scoppiettii si avvertirono da dentro di lui, e i suoi occhi si fecero sporgenti. Il dolore che stava sopportando era indescrivibile.


Avidità respirava con affanno mentre i ricordi di Xuan Daozi si facevano strada in lui. Imparò che il Mondo Immortale era caduto e che la Sfera della Montagna e del Mare si era innalzata. Scoprì che Nove Sigilli era morto e come si erano creati i 33 Cieli. Imparò molte, moltissime cose che erano cambiate da quando era stato in vita lui.


Alla fine arrivò alla battaglia tra Xuan Daozi e Meng Hao, e mentre pugnalava la coscienza di Xuan Daozi era come se stesse rivivendo la tecnica di camminamento di Meng Hao.


Quando la vide, Avidità rimase sconvolto. Per qualche ragione la tecnica gli sembrava molto familiare, nonostante non potesse ricordare esattamente dove l’avesse vista. Invece di spendere del tempo per prendere in considerazione la cosa, si immerse ancora di più nella sensazione dell’Essenza di Xuan Daozi che si innalzava.


Quella sensazione lasciò Avidità completamente in estasi. Venne improvvisamente colpito da una forte premonizione che quella fosse la chiave per il Camminamento dei Cieli!


In preda all’agitazione, Avidità non stava nemmeno guardando il corpo di Xuan Daozi, che stava volteggiando al limite della morte, gridando disperatamente. Comunque fu a quel punto che gli occhi di Xuan Daozi brillarono di una calma glaciale che raggiunse livelli terrificanti.


Nonostante sembrasse stesse urlando era riuscito a dividere la sua mente in compartimenti. A quanto pareva… tutto quello che aveva fatto poco prima era solo una messa in scena e aveva tenuto il suo intento omicida ben nascosto.


Improvvisamente parlò con voce calmissima: “Io sono un Signore del Dao. Venire ucciso in battaglia mi va bene, ma non morirò per questa tua incredibile umiliazione!”


Mentre la sua voce riecheggiava, Avidità avvertì una forte sensazione di crisi crescere dentro di sé.


In quel momento critico, Xuan Daozi allargò le braccia e le avvolse intorno ad Avidità con uno sguardo luccicante.


“Profondo Dao del Cielo, Magia dell’Unico Profondo, Attraverso la Vita e la Morte, l’Essenza Innalza, l’Essenza Distrugge!!” mentre la voce arcaica di Xuan Daozi riecheggiava, esplose improvvisamente spruzzando intorno a sé diversi pezzi di carne marcia e sangue. La sua anima, la sua Divinità Nascente, le sue Essenze… tutto crollò.


Comunque, a causa di quel crollo, la sua anima, la sua Divinità Nascente e le Essenze riuscirono a fondersi insieme e a formare un simbolo magico gigantesco.


Il simbolo magico portava le sembianze del carattere “profondo” e si lanciò contro Avidità con incredibile velocità per poi stamparsi sul suo petto.


Avidità ululò e si lanciò all’indietro, con il sangue che spruzzava dalla sua bocca e il volto cinereo.


Il carattere “profondo” affondò nel suo petto e scomparve, fondendosi con lui e cercando l’anima di Avidità. Questo stava tremando e il suo volto avvampò. Ancora una volta tossì sangue. Ruggendo, provò reprimere il carattere muovendo la mano dietro di sé in direzione delle nove colonne. Immediatamente lo scudo e la campana a fianco del corpo avvizzito volarono in aria e fluttuarono gentilmente sopra di lui, emanando una luce brillante mentre assistevano Avidità.


L’Essenza della forza vitale di Avidità si intromise nell’operazione mentre usava il dieci percento di essa per scansare l’attacco morente di Xuan Daozi. Il risultato fu che il carattere “profondo” venne spazzato via. Comunque, l’Essenza della forza vitale di Avidità si era ridotta fino a raggiungere il venti percento. Respirando con affanno guardò verso il sangue e la carne di Xuan Daozi e strinse i denti.






Doveva ammettere che era stato sconsiderato e anche un pochino arrogante. Dopo essersi impossessato del suo corpo fisico aveva perso il senso di vigilanza e, in quello stato di orgoglio, aveva sorvolato l’intento omicida che poteva nascondersi nel cuore di un Signore del Dao disperato e messo all’angolo.


Ora che ci aveva ripensato, le urla che aveva emanato prima, dovute al dolore del corpo fisico, gli erano sembrate piuttosto finte. Il suo intero scopo era stato quello di avvicinare Avidità; infatti, la ragione per cui Xuan Daozi aveva mormorato le parole Origine del Dao era stata quella di attirare la sua attenzione e convincerlo ad eseguire una Ricerca dell’Anima.


Una volta che Avidità avesse iniziato la Ricerca dell’Anima, allora Xuan Daozi avrebbe avuto la sua occasione di rilasciare la sua tecnica magica mortale.


“Voleva morire per provare a colpirmi con un colpo micidiale…”


Avidità fece un respiro profondo e la cautela bruciò nuovamente nei suoi occhi. Poteva percepire che gli rimaneva solo il venti percento di Essenza della forza vitale. Improvvisamente si voltò per guardare il corpo avvizzito dentro le nove colonne e specialmente il sole blu. Alla fine, sorrise.


“Non molte persone mi lasciano una simile impressione, ma questo Xuan Daozi era decisamente una di queste. Comunque… era troppo infantile. Quella magia non poteva sterminarmi. Infatti, se quel dannato Frutto del Dao non avesse risucchiato più della metà della mia Essenza della forza vitale, allora non avrei avuto bisogno di usare il dieci percento di essa per spazzare via il suo attacco. Oh, bene… è tutto finito ora. Scioglierò il sigillo e ritirerò il mio sole dell’Eminente Celestiale, assorbendo l’altra metà della mia anima. Poi, non sarò più solo un’anima a metà, ma una completa. Potrò farmi strada combattendo attraverso ognuno dei 32 Inferi e ripulirli uno per uno. Quando lascerò questo posto… potrei essere già nel Camminamento Celeste! Anche se il processo non sarà completo, sarò almeno a mezzo passo dal suo raggiungimento!” Leccandosi le labbra, Avidità si lanciò verso le nove colonne. Fermandosi di fronte ad una di esse i suoi occhi brillarono di anticipazione mentre allungava la mano per spingerla verso la colonna, confidando completamente nel fatto che sarebbe riuscito a sciogliere il primo sigillo.


“APRITI!” disse con voce roboante. La sua mano divenne un lampo grigio mentre si avvicinava alla colonna. Comunque, prima che potesse davvero toccarla, quando era distante solo qualche centimetro, la sua mano si fermò di colpo e iniziò a tremare.


Gli occhi di Avidità si spalancarono per lo stupore quando realizzò che era apparsa una piccola faccia sulla sua fronte. Quel volto sembrava esattamente quello di Meng Hao e in effetti era… il vero Meng Hao!


La voce fredda di Meng Hao riecheggiò improvvisamente nella mente di Avidità e nei suoi pensieri.


“Grazie per avermi aiutato a riformare il mio corpo, a raffinare i miei oggetti magici, e grazie per aver aumentato la mia base di coltivazione, per avermi fuso con il mio quarto Frutto del Nirvana e per avermi concesso un’Essenza dalla forza vitale così preziosa. Oh, e grazie anche per aver pensato a tutti i miei nemici!”


“Impossibile. È impossibile!” pianse Avidità. “Ho già consumato la tua anima, ho ripulito ogni parte del tuo corpo con il fuoco. È praticamente un corpo completamente nuovo. Non possono esserci rimasugli della tua anima. È impossibile…” Avidità stava tremando. Anche se le sue parole sembravano parole di sconcerto, la sua anima oscura esplose in un tentativo di spazzare via ciò che rimaneva di Meng Hao.


“Non c’è nulla di impossibile,” rispose Meng Hao. “Mi stavo nascondendo nel terzo Frutto del Nirvana e nel sangue dell’Eccelso. Vieni pure a controllare.” Quasi nello stesso momento in cui Avidità aveva fatto il suo contrattacco e Meng Hao aveva parlato, il quarto Frutto del Nirvana eruttò improvvisamente con una forza di assorbimento ancora più terrificante di prima!


L’anima di Avidità tremò quando la sua Essenza della forza vitale si riversò come una cascata.


“NO!!” gridò disperato. “Nove Sigilli! Nove Sigilli ha ordito tutto questo contro di me!”


Quello era perché per tutto quel tempo non era riuscito a percepire la piccola parte del sangue dell’Eccelso Nove Sigilli. A quanto pareva, era semplicemente impossibile per lui vederlo.



