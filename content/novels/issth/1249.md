---
weight: 12490
title: Capitolo 1249 - Io sono Meng Chen!
pubDate: 2025-03-20T11:49:56.706Z
tags:
    - issth
---


3° Cap


Fuori dall’uscita, il cielo stellato era nero come la pece e si estendeva in ogni direzione. Quando Meng Hao emerse fu in grado di vedere gli altri varchi che scintillavano luminosi, da cui nel frattempo uscivano altri coltivatori.


Un numero non indifferente di coltivatori dell’Alleanza del Dio Celeste era entrato nei 33 Inferi. Dei pochi che stavano emergendo adesso, alcuni sembravano allarmati, mentre altri sembravano deliziati. Ovviamente, queste ultime erano quelle persone che avevano acquisito qualcosa di prezioso all’interno degli Inferi. Questi coltivatori poi vennero velocemente circondati dai membri della loro setta di appartenenza e in seguito vennero scortati via.


Molte persone non ne sembravano entusiaste, ma dopo aver considerato la questione, decisero di non combattere per il bottino.


Meng Hao si mescolò con la folla che usciva dai 33 Inferi, origliando le loro conversazioni.


“Adesso è chiuso, quindi l’apertura iniziale è finita. La prossima volta che si apriranno, saranno disponibili un maggior numero di tombe…”


“I 33 Inferi si apriranno tre volte di fila e il periodo tra un’apertura e l’altra non è così lungo… Presto arriverà l’ora della seconda apertura e alla fine… la terza!”


“Non vedo l’ora arrivi l’ultima apertura, la terza. Si dice che molte sette hanno acquisito dei tesori preziosi e magie Daoiste durante questo periodo.”






“Il livello di pericolo aumenta con ogni apertura però. Questa volta, non sono morte molte persone, ma durante la seconda apertura, probabilmente la metà delle persone che vi entreranno morirà. Durante la terza invece… solo i pochi veramente fortunati sopravvivranno.”






Gli occhi di Meng Hao si illuminarono, ma la sua espressione rimase invariata. Continuò a seguire tutti gli altri, la sua base di coltivazione al momento non era molto alta, era al Reame Immortale e questo lo posizionava tra i livelli più bassi del gruppo. Tuttavia, non era l’unico coltivatore al Reame Immortale; ce n’erano un'altra manciata, questo fece in modo che riuscisse a non risaltare troppo.






Continuò a procedere, mantenendo una certa velocità e facendo in modo di rimanere indietro. Il gruppo era guidato da esperti al Reame Dao ed uscirono dall’area dei 33 Inferi.






Mentre Meng Hao emergeva, una luce luminosa scintillò nei suoi occhi; il cielo stellato qui era completamente illuminato, cosa completamente opposta all’oscurità che circondava i 33 Inferi.






Meng Hao si guardò intorno e vide che nell’area che circondava i 33 Inferi c’erano migliaia di navi volanti. Erano stati eretti persino dei palazzi fluttuanti, i quali appartenevano a varie sette dell’Alleanza del Dio Celeste. Mentre i coltivatori volavano fuori dai 33 Inferi e poi si dirigevano in direzione delle loro sette, Meng Hao si guardò intorno fino a che non vide la nave appartenente al Clan Meng. Il Giovane Signore e il Protettore Dao erano lì, intenti ad esaminare tutti quelli che uscivano dai 33 Inferi, alla ricerca dei membri del Clan Meng che erano precedentemente entrati.






Gli occhi di Meng Hao brillarono con freddezza e poi si fece impallidire di proposito la faccia, assumendo poi un’espressione come quella di qualcuno appena scampato alla morte. Per finire si iniziò a trascinare con difficoltà verso la navicella del Clan Meng, come se fosse stato ferito.






All’inizio, la scena era abbastanza caotica con tutti che si dirigevano verso le varie sette, ma poco dopo velocemente la situazione si fece più tranquilla.






Lentamente Meng Hao si avvicinò alla navicella del Clan Meng e poi alla fine, il Giovane Signore si accorse della sua presenza. Il Giovane Signore sembrò immediatamente estasiato dalla cosa, il Protettore Dao dietro di lui invece si accigliò e guardò in lontanza. Vedendo che non stavano tornando altri membri del clan, sospirò.






Presto, gli scudi della nave vennero abbassati e Meng Hao salì a bordo. Appena ci arrivò sopra tossì una boccata di sangue e barcollò su un lato, appoggiandosi poi su un corrimano riuscendo così finalmente a stabilizzarsi.






“Come mai sei l’unico ad aver fatto ritorno?” urlò il Protettore Dao, “Che cosa è successo a tutti gli altri?” Tra gli altri membri che formavano il seguito del Giovane Signore c’erano i suoi servitori di una vita. Uno era un coltivatore di mezza età, un maggiordomo che recentemente aveva sgridato Meng Chen, l’uomo era molto sorpreso di vedere il ragazzo vivo di fronte a lui.






Dopo tutto, di tutti i membri del clan che erano entrati nei 33 Inferi, la coltivazione di Meng Chen era la più bassa. Eppure ora, lui fu l’unico a tornare.






Sull’altro lato della nave c’era il giovane uomo proveniente dal Clan Han ed il suo Protettore Dao. Il giovane uomo rimase fermo a fissare Meng Hao, i suoi occhi sinistri brillavano con una strana luce mentre lentamente si leccava le labbra.






“Non avrei mai pensato che questo tipo sarebbe riuscito a tornare vivo,” mormorò il giovane uomo. “Pare abbastanza fortunato…” Mentre osservava Meng Hao dalla testa ai piedi i suoi occhi brillavano.






Il suo Protettore Dao non disse nulla. Sapeva cosa significava quello sguardo, sapeva che il Giovane Signore del clan provava interesse per questo coltivatore del Clan Meng…






In risposta all’urlo del Protettore Dao. La faccia di Meng Hao impallidì e poi iniziò a tremare. Sembrando molto amareggiato, ansimò, “Morti, tutti morti…”






Meng Hao non era familiare con la parlata di Meng Chen, quindi non parlò troppo, solo alcune parole. In seguitò tossì un’altra boccata di sangue e poi iniziò a barcollare come se stesse per svenire. Poi però guardò verso il Giovane Signore del Clan Meng ed il suo cuore palpitò.






“Morti?!” Il Protettore Dao urlò di nuovo. “Come mai tutti gli altri sono morti e tu sei tornato tutto intero? Che cos’è successo lì dentro? Dimmelo!”






Meng Hao ignorò il vecchio Protettore Dao e diede un colpetto alla sua borsa da trasporto tirando fuori un tridente argentato, il quale poi alzò in alto con cura.






“Meng Chen ha compiuto la sua missione!” Dichiarò Meng Hao. “Sono quasi morto, ma sono riuscito a portare fuori con me questo tesoro. Questo è l’oggetto magico per cui tutti gli altri sono morti…”






Gli occhi del Giovane Signore brillarono. Spostandosi in avanti, afferrò il tridente, lo testò per un po’ di tempo e poi un’espressione di gioia riempì il suo volto. In seguito guardò Meng Chen, afferrò la sua borsa da trasporto ci guardò dentro e poi gli e la riconsegnò.






“Non male, Meng Chen. Questo conterà come un leggero merito per te.” Il Giovane Signore teneva il tridente nelle sue mani, sembrava sempre più soddisfatto, fino a che alla fine iniziò a ridere sonoramente.






“Adesso che ho messo le mani su un tesoro prezioso, posso tornare nel Clan ed essere inondato di complimenti dal Patriarca.”






Meng Hao barcollò avanti ed indietro, riuscendo a malapena a giungere le mani, inchinarsi profondamente e dire, “Questo non conta come servizio meritevole solo da parte di questo Meng Chen; tutti i membri del clan hanno lavorato duramente per ottenerlo. Ovviamente, la cosa più importante è che tutto questo ricade nel piano maestro del Giovane Signore. Questo è l’unico motivo per cui siamo riusciti a metter le mani su questo tesoro prezioso.”






Il Giovane Signore rimase a bocca aperta per un momento, poi gli diede una pacca sulla spalla e rise sonoramente.






“Eccellente, eccellente,” disse il Giovane Lord, chiaramente di buon umore. “Dato che anche tu hai contribuito darò una ricompensa anche a te. Potrai ricevere un trattamento nell’infermeria per tre giorni. Uomini, portatelo via!” Degli uomini vennero immediatamente fuori per scortare Meng Hao nell’infermeria.






Il vecchio Protettore Dao si accigliò. Anche se non sospettava Meng Hao di nulla, iniziò comunque a considerare quanto sarebbe stato difficile spiegare l’accaduto una volta tornato al clan. Anche se il Protettore Dao non si accorse del diverso atteggiamento di Meng Hao, il coltivatore di mezza età di lato, il quale aveva avuto degli scambi con Meng Chen sembrava molto sorpreso.






Il giovane uomo del Clan Han aveva gli occhi incollati su Meng Hao, i quali iniziarono a scintillare ancora più intensamente di prima.






Passò del tempo. Dopo che finirono i tre gironi, Meng Hao si recò nella sua cabina per praticare la coltivazione. Affisse un cartellino sulla porta su cui avvisava che stava recuperando, comunque nessuno lo andò a disturbare; dopo tutto, poche persone facevano caso a Meng Chen.






Per quanto riguarda la vita sulla nave, Meng Chen non aveva nessun amico. Durante il suo periodo all’infermeria, Meng Hao aveva già emanato il suo senso divino per coprire tutta la barca. Se avesse voluto, avrebbe potuto uccidere tutte le persone sulla barca con un semplice pensiero, persino il Protettore Dao.






Dopo aver osservato per un po’ di tempo la situazione, incluse le conversazioni tra i membri del clan ordinari, le interazioni tra il Giovane Signore Meng De ed il suo Protettore Dao e i fetish perversi del giovane uomo del Clan Hao, i quali fecero accigliare Meng Hao, riuscì pian piano a capire che tipo di vita dura stesse vivendo Meng Chen sulla barca. Aveva anche vissuto delle umiliazioni. A causa di questo, non c’era nessuno con cui si poteva ritenere familiare, con l’eccezione, forse… del maggiordomo di mezza età.






Quella sembrò essere l’unica persona a rimanere sorpresa dal ritorno di Meng Chen. Dopo le osservazioni di questi tre giorni Meng Hao era in grado di dire che anche se sembrava essere in buoni rapporti con Meng Chen, nutriva cattive intenzioni. Alla fine, una notte mentre l’uomo era in una trance meditativa, Meng Hao emanò del senso divino che andò a penetrare la mente dell’uomo, facendola discendere nel caos e di conseguenza uccidendolo senza allarmare nessuno.






La morte dell’uomo causò un leggero tumulto tra i membri del Clan Meng, ma le investigazioni del Protettore Dao portarono alla conclusione che l’uomo era morto in un incidente durante la coltivazione, la cosa portò solo un sospiro generale.






La questione venne velocemente dimenticata e la navetta del Clan Meng continuò a volare attraverso l’Alleanza del Dio Celeste. Meng Hao abbandonò l’infermeria per poi dirigersi nella sua cabina nel momento in cui la navetta raggiuse uno dei pianeti di uscita.






A causa della morte del Patriarca Anima Nera e le altre persone uccise da Meng Hao, la taglia sulla sua testa non era più molto allettante per l’Alleanza del Dio Celeste. Se si aggiunge il fatto che i 33 Inferi si erano aperti, le poche persone che ancora parlavano di lui smisero in fretta. Le uniche persone ancora a cercarlo erano dei discepoli delle sette a cui Meng Hao aveva ucciso i Patriarchi.






Per questo motivo era molto più facile viaggiare lungo l’Alleanza del Dio Celeste. La maggior parte delle uscite e dei portali di teletrasporto erano stati sbloccati e a parte delle ispezioni compiute sul posto, la ricerca era più o meno conclusa.






Molte persone pensavano semplicemente che Meng Hao fosse morto nei 33 Inferi.






Infatti, nemmeno la Società del Dio Celeste emanò ordini a riguardo. A causa di questo, fu un gioco da ragazzi per la barca di Meng Hao passare il pianeta di uscita e raggiungere… l’area fuori dalla giurisdizione dell’Alleanza del Dio Celeste!






Quando accadde, Meng Hao aprì gli occhi. Era in grado di percepire i cambiamenti nel cielo stellato, poi andò sul ponte della barca e iniziò a guardare l’Alleanza del Dio Celeste per poi sospirare.






Non era arrivato nell’Ottava Montagna e Mare da molto tempo, ma comunque aveva già sperimentato molte, molte cose.






Aveva sterminato la Società dell’Anima Nera, era stato messo sulla lista dei ricercati dall’Alleanza del Dio Celeste, aveva soddisfatto il suo desiderio di lunga data di partecipare all’esame Imperiale ancora una volta, aveva incontrato il prete Daoista , aveva imparato l’Incantesimo del Sigillo dei Cieli, era entrato nei 33 Inferi, aveva ucciso dei Signori Dao, era stato posseduto da Avarizia, aveva acquisito una buona fortuna sotto forma di corpo fisico e infine aveva preso il posto di Meng Chen sulla nave.






“Dopo che sarò arrivato al Clan Meng… Farò decisamente delle cose incredibili!” sorrise Meng Hao con occhi luminosi. Fu a questo punto che la voce languida di un uomo improvvisamente giunse da dietro di lui.






“Tu, passerai la notte con me.”


