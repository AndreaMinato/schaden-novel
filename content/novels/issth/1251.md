---
weight: 1251
title: Capitolo 1251 - Il vento si innalza...
pubDate: 2025-03-17T11:17:35.057Z
tags:
    - issth
---


“Uno ha la base di coltivazione al grande cerchio del Reame Antico, Uno nella metà del Reame Antico. Due sono all’inizio del Reame Antico. Cinque al picco del Reame Immortale… Un gruppo del genere verrebbe preso sul serio a prescindere da dove possa trovarsi. Potrebbero essere dei signori supremi. Infatti, nella Nona Montagna e Nono Mare, sarebbero in grado di occupare un intero asteroide con relativo bazaar.”


“Forse sarebbero persino in grado di avviare una setta. Non sarebbe impossibile.” Meng Hao li osservò un po’ più da vicino.


“La cosa più importante da capire è se si tratta di coltivatori viandanti. Quella è la prima cosa da capire. In secondo grado, appartengono al Clan Meng? Terzo… stanno nascondendo le loro facce perché hanno paura che qualcuno usi una tecnica magica per scoprire cosa sia successo qui? O semplicemente non hanno intenzione di uccidere tutti quanti? Non… osano uccidere tutti?!” L’espressione di Meng Hao era calma e pensierosa. Non era più lo scolaro che era un tempo, il quale era ignaro del mondo al di fuori dell’esaminazione Imperiale.


Il cammino della coltivazione era brutale. Nella Nona Montagna e Nono Mare aveva il Clan Fang a spalleggiarlo. Nell’Ottava Montagna e Ottavo Mare invece, era da solo. Se si andava ad aggiungere il fatto che la linea di sangue di suo nonno aveva bisogno delle sue cure e del suo aiuto per salire al potere, il suo cuore diventava ancora più gelido e spietato che mai.


Il pappagallo era appollaiato sulla sua spalla, apparentemente era assorbito in alcuni ricordi stupendi. Occasionalmente guardava Meng Hao con la coda dell’occhio. Riusciva a percepire i cambiamenti in lui, per quanto lievi potessero essere, sapeva che le pressioni del mondo in cui viveva lo stavano cambiando.


La gelatina di carne si muoveva goffamente di fronte a lui, mentre nel contempo si stiracchiava. Il mastino, il quale era tornato alla sua stazza ridotta, di tanto in tanto colpiva la gelatina di carne con le zampe. I due si stavano divertendo mentre giocavano insieme.


Dopo un lungo momento, i nove uomini vestiti di nero si scambiarono un’occhiata e poi iniziarono a compiere degli incantesimi. Immediatamente, si diffuse uno scudo, tagliando fuori l’intera area da ogni tipo di comunicazione con il mondo esterno. In seguito l’intento omicida riempì i loro occhi mentre si trasformavano in nove raggi di luce che si lanciarono contro la nave del Clan Meng. Meng Hao chiuse gli occhi.
Passarono alcuni attimi di respiro, dopo di che il Protettore Dao di Meng De, il quale era seduto a gambe incrociate, all’improvviso aprì gli occhi. Uscendo come una scheggia fuori dalla sua cabina iniziò a guardare in lontanza.


“Imboscata!! Proteggete il Giovane Signore!” Anche se stava strillando, comunque fece in modo che la sua voce non si propagasse all’esterno della nave. Immediatamente, tutti i membri del Clan Meng a bordo della nave si iniziarono ad attivare.


Un momento dopo, uno scudo protettivo fece la sua comparsa, ricoprendo la nave. Meng De si affrettò all’esterno, tremando e con la faccia cinerea, seguito da più di una dozzina di membri del clan. Rimasero tutti in piedi in uno stato di agitazione, nessuno di loro si disturbò a verificare se Meng Hao fosse presente o meno. Ogni persona stava guardando quei nove raggi di luce che si lanciavano nella loro direzione.


Il coltivatore a capo del gruppo aveva una base di coltivazione al grande cerchio del Reame Antico, il quale era allo stesso livello del Protettore Dao di Meng De. Per quanto riguarda i coltivatori che lo seguivano invece, quelli al Reame Immortale non crearono nessuno scalpore, i due coltivatori al principio del Reame Antico però, fecero sbiancare le facce dei membri del Clan Meng.


Oltre il Protettore Dao di Meng De che si trovava al Reame Antico, tutti gli altri erano solo al Reame Immortale, eccetto due coltivatori guarda caso al principio del Reame Antico. Contando queste persone dalla loro parte, la situazione era che erano in difetto di un coltivatore al Reame Antico rispetto ai loro nemici.


Quello che gli mancava… era qualcuno in grado di combattere con il coltivatore a metà del Reame Antico nel gruppo di nemici.


Una persona a volte poteva avere una grande influenza in una battaglia del genere, arrivando addirittura a determinarne il risultato finale.


“Sono solo di passaggio?” chiese Meng De a bassa voce, mentre tremava palesemente di paura. “Devono esserlo. Come possono altrimenti mai avere il coraggio di attaccare il Clan Meng?”


“Giovane Signore, queste persone non sono solo di passaggio.” Disse il vecchio Protettore Dao, accigliandosi. Guardò Meng De e poi sospirò tra sé e sé.


“È impossibile!” strillò Meng De. “Come osano! Come osano mostrare una tale mancanza di rispetto verso il Clan Meng! Quando farò ritorno manderò un rapporto riguardo questi avvenimenti al Grande Anziano che poi sterminerà il loro intero clan!”


“Oh, chiudi la bocca!” disse il vecchio Protettore Dao, chiaramente disturbato. Aveva già provato a contattare il Clan Meng diverse volte senza successo. Sapeva che qualcosa interferiva con le comunicazioni e dentro di sé era parecchio amareggiato. Scuotendo la manica, fece emettere una luce scintillante dalla nave verso l’alto, la quale poi andò a formare un enorme carattere ‘Meng’ 孟!


“Saluti, amici,” chiamò il Protettore Dao, ingrossando la voce. “Questa nave appartiene al Clan Meng. Per favore aprite la strada!” Era pienamente cosciente delle conseguenze che potevano seguire un’esibizione di debolezza, quindi potenziò la sua voce con la sua base di coltivazione, facendola riecheggiare con il potere del grande cerchio del Reame Antico.


Le nove figure in arrivo non rallentarono minimamente. I loro occhi vibravano di intendo omicida, mentre si avvicinavano alla nave. In seguito, eseguirono degli incantesimi e poi scossero le loro dita, facendo distorcere il vuoto intorno a loro mentre una gigantesca ascia da battaglia faceva la sua comparsa.






L’Ascia da battaglia irradiava un’aura sanguinolenta e omicida che andò a riempire tutta l’area circostante. Improvvisamente poi, l’ascia tagliò verso la nave del Clan Meng, facendo risuonare un’esplosione quando collise con lo scudo.


Si sentirono dei crepitii e delle crepe si formarono sullo scudo, quei suoni crepitanti echeggiarono come campane di morte nelle orecchie dei membri del Clan Meng




Meng De stava tremando, la sua faccia era il ritratto del terrore. Gli altri membri del clan dietro di loro avevano degli sguardi disperati sulle loro facce, persino il Protettore Dao era scosso dalla potenza terrificante dell’attacco combinato del gruppo.


Si sentì un’enorme esplosione e lo scudo cadde in pezzi.


Diversi coltivatori del Clan Meng urlarono in agonia mentre alcuni dei pezzi dello scudo li travolgevano facendoli a brandelli.


Allo stesso tempo, gli uomini vestiti di nero guardarono in basso con intento omicida mentre il loro capo caricava contro il Protettore Dao. In un battito di ciglia, i due si ingaggiarono in un combattimento letale, facendo risuonare delle esplosioni insieme alle fluttuazioni causate dal combattimento magico.


I due coltivatori al principio del Reame Antico attaccarono immediatamente le loro controparti del Clan Meng, i quali non ebbero altra scelta se non rispondere all’attacco.


I cinque coltivatori al Reame Immortale poi iniziarono immediatamente ad attaccare il resto del Clan Meng. Il massacro iniziò in quel momento, si sentivano delle urla provenire da tutta la nave.


L’ultimo uomo vestito di nero, quello a metà del Reame Antico, fluttuava sopra la nave, mentre guardava in basso il terrorizzato e tremolante Meng De.


“Cosa state facendo!?” strillò Meng De. “Vi darò tutto quello che volete! Non potete uccidermi, io sono un Giovane Signore del Clan Meng. Se succede qualcosa di brutto, non importa fin dove scapperete all’interno dell’Ottava Montagna e Ottavo Mare, sarete comunque morti!”


“Il Clan Meng potrà essere in declino, ma abbiamo comunque il nostro prestigio. Se sono i soldi quello a cui puntate, potete averli!” In fretta Meng De tirò fuori una borsa da trasporto, che poi lanciò in avanti. La risolutezza con cui eseguì quest’azione fece vacillare l’espressione di Meng Hao, che poi iniziò a prestare più attenzione a Meng De.


“Quindi, non è completamente inutile dopo tutto,” mormorò. Tornando a guardare il coltivatore vestito di nero, i suoi occhi vibrarono. A questo punto, poteva dire che i nove… non erano coltivatori viandanti!


I coltivatori viandanti non potevano attaccare con una tale fluidità o possedere questo tipo di abilità divina combinata. Per di più, le tecniche magiche e gli oggetti che usavano sembravano tutti simili.


“Se non sono coltivatori viandanti, questo significa che il Clan Meng è ancora abbastanza potente da essere minaccioso. Tuttavia, se ci sono delle sette disposte a provare a derubare il Clan Meng, quel potere di minaccia che hanno sta iniziando ad essere insufficiente.” Meng Hao si accigliò. Più veniva a sapere del Clan Meng, più realizzava la difficoltà del compito che lo aspettava.


Fu a questo punto che le urla raccapriccianti all’interno della nave iniziarono a svanire. A parte Meng De, tutti gli altri erano morti.


Fuori nel cielo stellato, i due coltivatori al principio del Reame Antico del Clan Meng si scambiarono delle occhiate cineree e poi iniziarono a scappare.


Prima che potessero allontanarsi di molto, però, il coltivatore alla metà del Reame Antico vestito di nero emise un freddo sbuffo e iniziò ad inseguirli. Alcuni momenti dopo, si sentirono due strilli riecheggiare dal vuoto. Poco dopo, l’uomo vestito di nero ritornò, teneva una testa per mano, le quali poi lanciò in basso sulla nave.


La battaglia tra i due coltivatori al grande cerchio del Reame Antico stava raggiungendo il culmine. Improvvisamente il Protettore Dao di Meng De ruggì, “Non avete ucciso abbastanza!? Il tesoro è proprio lì, prendetelo e basta! Perché ci state massacrando?!?!”


Quasi nello stesso momento in cui le parole uscirono dalla sua bocca, l’uomo vestito di nero in alto eseguì un incantesimo, invocando ancora una vola l’ascia da battaglia.


La faccia del Protettore Dao sbiancò e poi, nonostante le sue ferite, iniziò ad arretrare. Del sangue schizzò fuori dalla sua bocca e poi si preparò a trasformarsi in un raggio di luce nel tentativo di scappare. La sua missione era di proteggere Meng De, ma quando si arrivava al punto in cui si rischiava di morire, avrebbe sempre messo al primo posto la sua stessa vita.


Tuttavia, prima che potesse muoversi, qualcuno apparve dietro di lui, qualcuno che non aveva notato nemmeno Meng Hao prima di questo momento.


Il Protettore Dao, d’altra parte, non si era accorto di nulla. Non appena quella persona apparve, il suo dito si lanciò in avanti conficcandosi nella nuca del Protettore Dao. Si sentì un pop e un tremito percorse il vecchio protettore. In seguito la sua testa esplose e la sua Divinità Nascente venne infranta. Delle fiamme nere inglobarono il suo corpo, bruciandolo rapidamente. In pochi respiri di tempo, venne trasformato in cenere.


Gli altri uomini vestiti di nero smisero di muoversi e giunsero immediatamente le mani in segno di rispetto.


Questa figura era alta tre metri, avvolta da una voluminosa veste nera. Una maschera bianca copriva la sua faccia, una maschera decorata da innumerevoli occhi, aveva un aspetto terrificante.


L’uomo guardò con freddezza gli altri nove coltivatori vestiti di nero e poi mise piede sulla nave senza proferire nemmeno una parola.


Meng Hao era ancora seduto all’interno della sua cabina, mentre guardava tutto quello che stava accadendo. Ora, la sua faccia sembrava completamente seria. Queste persone gli provocavano una strana sensazione, specialmente la tecnica di occultamento che avevano usato, cosa che non aveva mia incontrato fino ad ora. Tuttavia, era ancora convinto di poterli schiacciare in combattimento.


“Da quello che sembra, non sono qui per derubare…” pensò. Guardando l’uomo vestito di nero, i suoi occhi iniziarono a brillare.


Meng De stava tremando visibilmente, indietreggiando e ansimando allo stesso tempo. Fu in questo momento che il coltivatore vestito di nero al grande cerchio del Reame Antico abbassò lentamente il cappuccio che gli copriva la faccia. Sorprendentemente… la sua faccia aveva le stesse identiche fattezze del Protettore Dao appena morto!


Uno alla volta, gli uomini vestiti di nero iniziarono a rivelare le loro facce, le quali avevano le stesse fattezze dei membri appena morti del Clan Meng.


“Tu…” la faccia di Meng Dee era cinerea. Anche se fosse stato più idiota di quanto già non fosse, sarebbe comunque stato in grado di capire quello che stava succedendo. Continuò ad indietreggiare, scosso e terrorizzato, mentre continuava a cercare di contattare il Clan Meng. Tuttavia, i suoi sforzi erano vani.
                                


                                



