---
weight: 1254
title: Capitolo 1254 - Nonna Meng!
pubDate: 2025-03-17T11:17:35.058Z
tags:
    - issth
---


Ciao a tutti ragazzi, scusate il ritardo ma come vi avevo anticipato sono stato in viaggio e non ho avuto la possibilità di pubblicare, oggi recuperiamo tutto.
1/3 cap arretrati


-Swashbuckler




Meng Hao non riusciva a credere di poter sentire il flusso di qi della Sfera della Montagna e del Mare lì, e improvvisamente si ricordò che il Signore dell’Ottava Montagna e Ottavo Mare si presumeva venisse dal Clan Meng...


Comunque, dopo essere arrivato sull’Ottava Montagna e Ottavo Mare, tutto quello che aveva visto e sentito sembrava indicare il contrario, come se i suoi ricordi fossero sbagliati.


Meng Hao era rimasto confuso dall’inizio, specialmente dopo aver sentito che il Signore dell’Ottava Montagna e Ottavo Mare si chiamava Dio Celeste. Da lì in poi aveva iniziato a farsi domande al riguardo.


“Dio Celeste. Dio Celeste… non c’è un cognome.” Con occhi brillanti guardò la statua, percependo il flusso di qi della Sfera della Montagna e del Mare.


Era una cosa che solo lui era in grado di percepire.


Siccome la faccia della statua era stata piallata, Meng Hao ebbe la sensazione che in passato ci fosse stata una qualche strana connessione tra il Dio Celeste e il Clan Meng.


“Siamo a casa!” urlò Meng De. “Finalmente… siamo a casa! Meng Chen, siamo a casa!” Meng De rimase di fianco a Meng Hao e guardò il continente del Clan Meng con molta eccitazione, facendo profondi respiri.


Dallo sguardo che aveva, era come se avesse improvvisamente una nuova prospettiva di vita.


“Casa…” mormorò Meng Hao. Quando pensò ai membri della linea di sangue di suo nonno, i suoi occhi si illuminarono e tornarono a concentrarsi su uno dei nove continenti più piccoli attaccati a quello più grande.


Secondo la Ricerca dell’Anima che aveva appena fatto sui coltivatori del Clan Meng sulla nave, la linea di sangue di suo nonno era sul continente più piccolo. Presto la nave attraccò nel continente centrale, nella grande città che circondava la statua.


Quella era anche la posizione del Palazzo degli Antenati del Clan Meng.


Meng De si alzò in volo raggiungendo il posto dove altri centinaia di coltivatori del Clan Meng stavano aspettando di riceverlo. Quando si palesò unirono le mani e si inchinarono dicendo: “Vi offriamo i nostri più sinceri saluti, Nono Giovane Signore!”


Ovviamente Meng De era il Nono Giovane Signore e non appena lo salutarono sembrò ritornare il vecchio ragazzino viziato di un tempo. Annuì leggermente mentre la gente intorno a lui continuava a prostrarsi e a scortarlo all’orizzonte. Suo padre e sua madre se n’erano andati da tempo e proprio quando anche Meng De stava per andarsene sembrò ricordarsi di Meng Chen e si voltò. Guardò Meng Hao con un sorriso e poi mosse la mano, inviandogli un pendente di giada.


Meng Hao lo prese al volo, dopodiché Meng De parlò a voce alta: “Verrò a cercarti tra qualche giorno!” Meng Hao soppesò il pendente di giada e sorrise.


Inizialmente nessuno nell’area gli aveva prestato la minima attenzione, ma dopo che Meng De gli aveva dato quel pendente di giada, la gente aveva iniziato a notarlo e a guardarlo con occhi luccicanti. A Meng Hao non importava affatto di quello.


Sbarcò dalla nave e guardò gli edifici che lo circondavano. L’intero posto non gli era familiare e l’architettura era circolare, molto più fluente e meno costrittiva dell’impostazione rigida e lineare del Clan Fang. Per quanto riguardava il Palazzo degli Antenati, anche quello era stato costruito con forma circolare e aveva un’aria cortese e sofisticata.


Mentre Meng Hao camminava per le strade vide molti coltivatori nella città ancestrale, e velocemente notò che molti di loro erano nel Reame dello Spirito. I coltivatori del Reame Immortale erano meno comuni. Per ogni centinaio di persone che vedeva, solo una manciata erano Immortali. Non c’erano negozi in zona, e nemmeno taverne.


In effetti, sarebbe stato più appropriato chiamare quel posto la periferia del Palazzo Ancestrale piuttosto che una città a sé stante. Comunque, in quanto a grandezza, si poteva paragonare ad una città. Era divisa in alcuni distretti, proprio come il Clan Fang.


C’erano distretti a est, ovest, sud e nord, che erano enormi cortili residenziali dove risiedevano i membri importanti del clan delle varie linee di sangue.


Non c’era un Distretto Centrale e nemmeno un mausoleo, cosa che poteva essere prevedibile. Comunque, Meng Hao poteva percepire cinque auree uniche dentro alla grande statua stessa. Quelle auree erano chiaramente auree del Reame del Dao.


Comunque, di quelle cinque auree, due erano molto flebili, quasi sul punto di spegnersi.


Le altre tre erano molto più vigorose e una di esse apparteneva al nonno di Meng De.


“Cinque coltivatori del Reame del Dao… Tre hanno auree molto potenti, due con un’Essenza e una con 2 essenze. Delle due auree deboli una è di un Signore del Dao e l’altra… non riesco a verificarla. Comunque, da quello che capisco, quell’aura sta per spegnersi.” Meng Hao distolse lo sguardo dalla statua con occhi brillanti mentre inviava il suo senso divino ancora oltre.


Ci volle solo un momento perché il suo senso divino riempisse l’intero Palazzo degli Antenati e tutte le creature viventi al suo interno apparissero nella sua mente.


Guardò nuovamente la statua, sorpreso che nessuno dei cinque coltivatori dentro di essa avesse percepito il suo senso divino attivando una delle difese del Clan Meng.


Meng Hao iniziò attentamente a richiamare il proprio senso divino e si diresse verso il continente dove risiedeva la linea di sangue di suo nonno.


Comunque, quasi quando stava per andarsene, si fermò. Da qualche parte lì vicino poté vedere svolgersi una scena particolare con il suo senso divino, e ci si concentrò.


Una donna più vecchia con il volto cinereo apparve in uno dei cortili residenziali, mentre implorava un uomo arrogante di mezza età. Una donna più giovane giaceva ai piedi dell’uomo, coperta di lividi e ferite. La sua mano destra era stretta intorno a qualcosa e il suo volto era pallido come la morte mentre l’uomo la prendeva a calci con rabbia e cattiveria.


“Fratellone, fermati!” disse la donna anziana. “Meng Ru è solo preoccupata per un parente della sua linea di sangue, è per questo che ha rubato gli elisir medicinali. Fratellone…”


“È solo una serva,” sputò l’uomo, “e ha osato rubare un elisir medicinale! Non importa perché lo abbia fatto, merita di morire! Se non la picchio fino alla morte allora tutti gli altri si sentirebbero liberi di imitarla, no?” L’uomo di mezza età aveva gli occhi che luccicavano di intento omicida mentre si allungava per afferrare la giovane donna per i capelli.


Era bella ma aveva una voglia rossa sul viso che fece disgustare l’uomo.


“Non saresti male se non fosse per quella voglia nauseabonda!”


“Fratellone, il cugino anziano di Ru è nel Reame Immortale. È una delle guardie del corpo del Nono Giovane Signore. Tutto quello che ha preso è stato un elisir medicinale… non devi ridurti a tanto.” La donna anziana continuò a pregare con ansia, guardando occasionalmente la giovane che giaceva a terra con il sangue che colava dalla bocca.


La donna anziana non aveva modo di saperlo, ma proprio quando le parole lasciarono la sua bocca Meng Hao era a poche strade di distanza, nel Palazzo degli Antenati. Una scossa lo percorse e si voltò con espressione glaciale.


Aveva già sentito che la maggior parte dei membri della linea di sangue di suo nonno si trovavano nelle case di altri membri del clan, dove lavoravano come servitori in cambio di fonti di coltivazione. In quel momento Meng Hao era certo che la giovane donna che stava osservando con il suo senso divino fosse un membro della linea di sangue di suo nonno, una giovane cugina di sangue di Meng Chen.


Meng Hao non esitò nemmeno un momento. Fece un passo avanti e scomparve, senza farsi vedere nemmeno dai cinque Patriarchi.


Nel cortile residenziale, l’uomo di mezza età iniziò a ridere freddamente in risposta alle parole che gli erano appena state dette.


“Un cugino anziano? Intendi il bel ragazzino Meng Inserire-nome? Meng Chen, giusto? Pensi che una guardia del corpo meriti di tenermi testa?” l’uomo si inginocchiò e prese la mano di Meng Ru. Con espressione gelida iniziò a romperle le dita una ad una. Lei tremò dal dolore ma strinse i denti e non emise un suono.


Presto, l’elisir medicinale nella sua mano venne rivelato ma si stava già dissolvendo a causa del sangue che stava colando in esso. L’uomo di mezza età lo afferrò e lo lanciò nello stagno vicino.


Gli occhi di Meng Ru si spalancarono. Non aveva versato una sola lacrima fino a quel momento, nemmeno quando le sue dita venivano spezzate. Ma ora che aveva visto l’elisir medicinale dissolversi nell’acqua dello stagno, le lacrime iniziarono a rigarle il viso.


“Oh, che c’è? Stai piangendo?” l’uomo rise e le asciugò le lacrime dalla guancia. Prima che potesse toccarle il viso, però, una mano apparve dal nulla e afferrò la sua.


L’uomo lo guardò scioccato e poi urlò quando vide Meng Hao in piedi di fianco alla giovane Meng Ru. Senza nemmeno pensarci, fece un passo indietro.


“Meng Chen! Come osi!?” Anche se l’uomo era rimasto spaventato, dopo aver realizzato chi fosse aveva apparentemente riacquistato il suo coraggio. Con un urlo rilasciò la sua base di coltivazione, che era solo nello stadio della Ricerca del Dao.


“Fratellone…” disse Meng Ru guardando lentamente in alto. Quando mise gli occhi su Meng Hao iniziò a piangere e a tremare di umiliazione per quello che aveva subito.


“Toglimi le mani di dosso, Meng Chen,” disse l’uomo. “Dannazione, che coraggio che hai! Se osi farmi del male lo dirò al mio fratello maggiore e lui distruggerà la tua intera linea di sangue.”


“A quanto pare hai dimenticato che anche io porto il cognome Meng. O forse non mi consideri più parte del Clan Meng?” Meng Hao aveva pensato parecchio allo stato della linea di sangue di suo nonno ma vedere quello che stava accadendo fu come avere un coltello nel cuore.


Meng Hao strinse improvvisamente la mano, facendo risuonare degli scricchiolii: l’uomo di mezza età urlò mentre Meng Hao schiacciava la sua mano riducendola ad una poltiglia sanguinolenta.


Il terrore e il dolore lo percorsero ma proprio quando quell’urlo gli uscì dalla gola, Meng Hao gli diede una pacca sulla schiena.


Quel movimento fece riecheggiare altri scricchiolii nell’aria, mentre ogni osso nel corpo dell’uomo veniva ridotto in polvere. Senza uno scheletro a sostenerlo, l’uomo crollò in una pila di carne.


Non si sentirono altri suono provenire dalla sua bocca mentre giaceva lì, non più in forma di essere umano. Nel suo stato attuale il dolore superava di gran lunga quello della morte. La donna in piedi al suo fianco era terrorizzata e fissava la scena a bocca spalancata.


La rapidità con cui si era sviluppato il tutto l’aveva lasciata sconvolta.


Per quanto riguardava Meng Ru, anche lei era senza parole.


“Fratellone…” mormorò mentre Meng Hao l’aiutava a rimettersi in piedi. Lui mise una mano sulle sue, guarendo le ossa spezzate delle dita e le ferite agli organi interni. Mentre lei riguadagnava lucidità, iniziò a respirare con affanno quando ricordò qualcosa. Afferrando l’avambraccio di Meng Hao disse: “Fratellone, sbrigati, dobbiamo tornare indietro. Tua nonna, lei…. Sta morendo…”


“Nonna… Nonna Meng!” un brivido corse lungo la schiena di Meng Hao. Senza la minima esitazione prese Meng Ru tra le braccia e volò all’orizzonte.


Quando se ne andò, la vecchia donna che rimase dietro di loro nel cortile residenziale urlò, cosa che attirò l’attenzione di altri membri del clan. Quando arrivarono, videro l’uomo senza ossa al suolo e sussultarono.


“Chi è stato? Questa… è una crudeltà peggiore della morte!”


[1. Come probabilmente saprete, ci sono molte forme specifiche per rivolgersi ai parenti, in cinese. In questo caso Meng Ru parla della sua nonna paterna, che fa pensare a Meng Hao alla sua nonna materna.
Questo indica che Meng Ru è davvero un membro del Clan Meng: suo padre porta il cognome Meng mentre per Meng Hao è la madre a collegarlo al clan. Per questo lui non è considerato un vero membro del clan.
Dopotutto, il cognome di suo padre è Fang. Tradurrò le forme letterali con cui mi rivolgo ai parenti perché tendono ad essere di difficile uso, specialmente in un dialogo. La nonna materna di Meng Hao sarà “Nonna Meng” o semplicemente “nonna”, a seconda del contesto. 


Vi prego di notare che il suo cognome non è Meng; nella cultura cinese la donna non cambia il cognome con il matrimonio. Comunque, ci si può rivolgere alla donna con il cognome del marito, dando per scontato di stare usando la formula giusta. Se ricordo correttamente la mamma di Meng Hao, Meng Li, veniva chiamata Signora Fang ad un certo punto. Forme simili esistono per altri legami di parentela. Ho fatto la stessa cosa in passato con i nonni di Meng Hao.


Invece di riferirmi ad essi come nonni paterni o materni li ho chiamati Nonno Fang e Nonno Meng. Penso che in questo modo sia più semplice capire a chi ci si sta riferendo e allo stesso tempo si mantiene il senso cinese. Comunque, i lettori astuti potrebbero ricordarsi di alcune volte in cui è stata menzionata una Vecchia Signora Meng, un personaggio veramente mitologico che serve tè dell’oblio alle persone nell’Oltretomba. La nonna di Meng Hao non è connessa a quella donna!]

