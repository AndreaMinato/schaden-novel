---
weight: 1255
title: Capitolo 1255 - Sono qui per difenderti!
pubDate: 2025-03-17T11:17:35.058Z
tags:
    - issth
---


2/3 cap. arretrati


Meng Hao era furioso ma le parole di Meng Ru gli fecero palpitare il cuore. Era impossibile descrivere quello che significavano per lui; dopotutto, la nonna di Meng Chen era anche la sua Nonna Meng! Suo Nonno Fang e suo Nonno Meng erano scomparsi e sua Nonna Fang era morta da tempo ormai. Scoprire di colpo che sua Nonna Meng era ancora viva gli fece battere forte il cuore e sperò di poter essere immediatamente al suo fianco.


Comunque, non aveva perso la sua capacità di pensare con chiarezza, quindi anche se avanzò alla massima velocità nella sua direzione, si nascose così che nessuno potesse rilevare la sua presenza. Apparve presto in aria fuori dal Palazzo degli Antenati e poi avanzò all’orizzonte con Meng Ru.


Meng Ru era nello stadio di Anima Nascente, quindi per lei il cugino più grande Meng Chen, che era nel Reame Immortale, era la persona più importante e promettente nella linea di sangue. Aveva una base di coltivazione incredibile ed era la speranza dell’intera linea di sangue.
Nonostante Meng Ru non capisse l’enorme divario tra il Reame Immortale e il Reame Antico, nella sua testa la velocità a cui stavano viaggiando era qualcosa che doveva essere normale per uno come suo cugino. In effetti… per lei, Meng Hao era il Cielo della loro linea di sangue!


Se chiunque avesse guardato quello che stava succedendo, sarebbe rimasto scioccato. Nel giro di qualche respiro, prese Meng Ru nella volta celeste per poi apparire direttamente nel continente dove risiedeva la linea di sangue di suo nonno.


Non aveva bisogno di indicazioni da parte di Meng Ru per sapere dove andare. Volò attraverso il continente, inviando il proprio senso divino fino a trovare un villaggio al confine che sembrava molto simile ad una città di mortali.


Lì, identificò un palazzo che sembrava pieno di diverse persone in lutto. Nel momento in cui il suo senso divino toccò quel posto, notò una stanza… in cui percepì un’aura che doveva appartenere ad un parente di sangue.


“Nonna Meng…” pensò, tremando. Non aveva mai immaginato che sua nonna potesse essere ancora viva, quindi in quel momento il suo cuore palpitò nello stesso modo in cui avrebbe palpitato quello di Meng Chen, se fosse stato lì. Con Meng Ru al seguito si lanciò verso il villaggio e poi apparve dentro al palazzo.


Quasi immediatamente si sentirono delle urla di stupore in risposta al loro arrivo. Mentre si guardava intorno notò che delle dozzine di persone nella residenza, tutte erano donne. Non c’era un solo uomo!


“È Chen! Chen è tornato!”


“Fratellone...” quasi immediatamente tutti iniziarono ad agitarsi e i loro occhi divennero rossi di lacrime, gonfi. Meng Hao guardò tutti quanti ma non c’era tempo di esaminarle con calma. Camminò verso la stanza dove si trovava sua nonna. Gli altri membri del clan fecero un passo indietro, facendo spazio a lui perché passasse alla velocità del vento.


Non appena entrò nella stanza vide la vecchia donna giacere su un giaciglio di legno.


Di fianco alla donna c’erano due vecchi uomini che sembravano respirare con affanno per il dolore, come se per loro fosse difficile anche stare seduti con la schiena dritta. Erano molto vecchi, come se avessero vissuto per innumerevoli anni, e le loro auree erano molto deboli. Sembrava facessero fatica anche a tenere gli occhi aperti, come se fossero vivi per una misteriosa forza o per la propria volontà. C’erano anche tre donne di mezza età nella stanza.


Erano state chiaramente delle rare bellezze da giovani, ma erano state rovinate dal passare degli anni ed erano anche chiaramente deboli.


Anche loro sembravano vive solo grazie ad una misteriosa forza o alla loro volontà.


Per quanto riguardava la donna sul giaciglio, era completamente coperta di rughe e sembrava molto anziana. Irradiava l’odore del decadimento ed era raggrinzita al punto da sembrare un cumulo di pelle e ossa. La sua aura era così debole che sembrava potesse morire da un momento all’altro. Comunque, nonostante la fragilità di quell’aura, la vecchia donna aveva una certa forza. Le rughe sulla sua fronte sembravano portare la testimonianza di tutto quello che aveva passato in quegli anni. Non appena Meng Hao mise occhi su di lei, tremò e fece un passo avanti.


Quella era Nonna Meng... e la sola vista di lei fece colare delle lacrime sulle sue guance.


Il suo cuore doleva mentre esaminava il corpo, trovando più di dodici danni interni.


Inoltre, i suoi passaggi del qi erano completamente appassiti.


Non appena entrò nella stanza, le tre donne di mezza età si voltarono per guardarlo: “Chen, sei tornato…” disse una di loro. I loro sguardi erano gentili e fecero del loro meglio per nascondere il dolore nelle loro espressioni, ma Meng Hao non era Meng Chen e, per questo, riuscì a vederlo.


Per quanto riguardava i due uomini nelle sedie, lottarono per tenere gli occhi aperti mentre guardavano Meng Hao con sguardi gentili.


Meng Hao non era sicuro di sapere chi fossero ma dopo averli guardati poté immaginarlo. Aveva fatto le sue speculazioni anche sull’identità delle tre donne di mezza età.


Cadde immediatamente in ginocchio e si prostrò, toccando il suolo con la testa. Poi si rimise in piedi e si avvicinò a Nonna Meng, che giaceva lì ad occhi chiusi. Meng Hao allungò la mano per appoggiarla sul suo braccio, poi mandò un po’ della sua forza vitale dentro di lei. Comunque, non appena questa entrò nella donna, si disperse. Quello fece comparire un lampo di rabbia e stupore nei suoi occhi.


Inviò rapidamente del senso divino dentro sua nonna e rimase sconvolto nello scoprire che dentro di lei c’erano nove paletti neri. Erano sepolti in profondità nella sua carne e si erano piantati nella sua anima.


Quei nove chiodi impedivano che la sua forza vitale entrasse nel corpo di sua nonna.


Meng Hao si infuriò ancora di più quando capì che nel corpo di sua nonna si trovava anche del veleno! Era un veleno unico, creato per corrodere la base di coltivazione e per divorare la forza vitale. Ogni altra persona sarebbe probabilmente già morta ma la nonna di Meng Hao stava lottando con tenacia, presumibilmente a causa della sua base di coltivazione così profonda.


Meng Hao spinse indietro la mano, con occhi lampeggianti. Poi la sua mano destra eseguì un incantesimo e la spinse rapidamente sul corpo della donna per nove volte.


Ogni volta che spingeva verso il basso lo faceva nel punto dove si trovava uno dei chiodi neri.


Quando ebbe finito, sua nonna tremò, dopodiché fece un altro incantesimo e spinse la mano nel punto di pressione sotto al suo naso, riversando dentro di lei altra forza vitale.


Quando le tre donne di mezza età videro quello che stava accadendo i loro occhi iniziarono a brillare e sembrarono molto sorprese.


Comunque, non sembravano sospettose riguardo a ciò che stava accadendo. Al contrario, i due uomini seduti lì di fianco tremarono improvvisamente e guardarono Meng Hao con occhi spalancati dallo sconcerto.


Mentre la forza vitale di Meng Hao fluiva lentamente dentro sua nonna, l’aura di morte e marciume che aveva prima riempito la stanza si dissipò lentamente. Prima, il fuoco della sua anima era stato sul punto di estinguersi ma ora bruciava un po’ più forte di prima.


Anche la sua carnagione sembrava un po’ più rosea. Meng Hao spinse indietro la mano.


Non osò riversare troppa forza vitale. Sua nonna era già sul punto di morte, quindi se non fosse stato attento avrebbe potuto facilmente oltrepassare il limite. Comunque, aveva ancora fiducia nel fatto che con un po’ di attenzione si sarebbe rimessa completamente.


Dopo aver spinto indietro la mano toccò la propria borsa da trasporto per produrre un elisir medicinale, che poi mise nella bocca di sua nonna. Alla fine rimase a guardare i due uomini, chiaramente scioccati. Se non si sbagliava, quei due dovevano essere i due fratelli di sangue di Nonno Meng, cosa che li rendeva i suoi prozii. Apparentemente, loro e sua Nonna Meng erano gli unici sopravvissuti tra i membri della generazione Anziana.


Per quanto riguardava le tre donne di mezza età, il fatto che fossero dentro la stanza e non fuori indicò a Meng Hao che fossero le amate compagne dei suoi zii, i fratelli di sangue di sua mamma.


Fu a quel punto che Meng Hao rimase scioccato di scoprire che le tre donne, così come i suoi due prozii, avevano nove chiodi nel corpo. La differenza principale era che i chiodi nei corpi delle donne erano argentati e non neri.


Meng Hao produsse con calma altri elisir medicinali che diede rispettivamente ai suoi due prozii.


I due uomini lo guardarono: nonostante fossero così deboli che persino un mortale avrebbe potuto ucciderli, era possibile vedere il potere e la dignità che esisteva ancora nei loro occhi mentre guardavano Meng Hao. Gradualmente, i loro sguardi si fecero più dolci. Aprendo la bocca, consumarono gli elisir medicinali e poi chiusero gli occhi. Meng Hao unì le mani e si inchinò, poi si voltò per andarsene. Mentre lo fece, le tre donne di mezza età lo guardarono con sguardo confuso.


Dopo aver lasciato la stanza, il volto di Meng Hao si scurì.


Guardò la dozzina di donne fuori, inclusa Meng Ru.


“Che è successo qui?” chiese con voce grave. Le sue parole sembrarono subito calmare i membri del clan della linea di sangue.


“È stato il Clan Xu… hanno esagerato. Hanno rapito Meng Han e mandato delle persone qui per dire che dobbiamo mandare loro il cadavere della nonna per riaverla.” [1]




“Il Clan Xu ha esagerato. Ci hanno preso di mira per anni ma il nostro cognome è Meng! Siamo membri del Clan Meng! Loro sono solo un clan vassallo a cui sono state concesse delle terre su questo continente dal Clan. Che diritto anno di prendersi gioco di noi in questo modo?”


“Non sono stati nemmeno i diretti possessori della linea di sangue del Clan Xu a fare tutto questo, solo dei rami ausiliari…”


“Ma che cosa pensano di fare? Ventisette membri della nostra linea di sangue sono morti per mano loro durante gli anni, e tutto invano! Nessuno ci difende, e questa volta hanno minacciato nostra nonna, che ci ha protetti per tutti questi anni!”


“Sono qui per aiutare Nonna Meng e per difendere il clan in vece di Meng Chen,” mormorò Meng Hao a sè stesso. “Continuerò a proteggere questa gente.” Inviò il suo senso divino e iniziò a camminare, scomparendo rapidamente. Quando riapparve era a mezz’aria e stava guardando in basso verso il continente. Gli ci volle solo un momento perché il suo senso divino localizzasse il ramo ausiliare del Clan Xu che era appena stato menzionato.


Non era troppo lontano, si trovava in una città di medie dimensioni che ricordava il Palazzo degli Antenati del Clan Meng, cosa che significava che non era una vera città ma piuttosto una roccaforte del clan.


Al cancello principale della città era appeso un cartello con un grande carattere: Xu!


Diversi membri del clan abitavano la città e la maggior parte erano mortali. Sembravano esserci solo una dozzina di coltivatori, quasi tutti nel Reame dello Spirito.


C’era solo un vecchio uomo che era nel Reame Immortale. Contando anche lui, nessuno in quella città contava più di una formica per Meng Hao.


Con la furia nel cuore fece un passo avanti entrando nel Palazzo degli Antenati del Clan Xu. Nessuno rilevò la sua presenza e mentre procedeva non fece alcun male ai mortali, ma manomise i meridiani spirituali che avrebbero permesso loro di praticare la coltivazione.


Per quanto riguardava i coltivatori… non importava cosa stessero facendo in quel momento, semplicemente esplosero in un ammasso di carne e interiora.


La testa dell’uomo nel Reame Immortale esplose proprio mentre era seduto a gambe incrociate, in meditazione.


Tutti i coltivatori morirono.


Meng Hao se ne andò, portando con sé un giovane privo di sensi, un ragazzo che era coperto di ferite, come se fosse stato torturato. Nonostante le ferite, la sua mandibola era serrata ad indicare che non aveva implorato pietà nemmeno una volta.


Uccidere solo quella manciata di persone non aveva abbattuto la furia di Meng Hao.


Inviando il suo senso divino, scoprì un altro dei rami ausiliari del Clan Xu e si diresse in quella direzione.


Uno, due, tre… Meng Hao andò in sedici rami ausiliari e non un singolo coltivatore vide la sua faccia. Esplosero tutti quanti.


Meng Hao adocchiò il Palazzo degli Antenati del Clan Xu: sbuffò freddamente e si preparò ad andare a sterminare l’intero clan quando, improvvisamente, la sua espressione si illuminò e guardò in direzione della linea di sangue di suo nonno.


Poteva percepire che sua Nonna Meng si era svegliata.


[1.Nota veloce sul Clan Xu: il carattere Xu qui non è lo stesso carattere del cognome di Xu Qing]


        

