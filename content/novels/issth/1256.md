---
weight: 1256
title: Capitolo 1256 - Farsi un nome!
pubDate: 2025-03-17T11:17:35.058Z
tags:
    - issth
---


3/3 cap arretrati.


Meng Hao si voltò silenziosamente e tornò indietro alla residenza del clan. Quando arrivò restituì il corpo incosciente del giovane che aveva appena salvato, poi si mise a posto i vestiti e si diresse verso la camera di sua nonna. Non entrò immediatamente ma unì le mani e si inchinò profondamente, poi rimase in piedi con la testa abbassata.


Dopo un lungo momento la porta si aprì e le tre donne di mezza età uscirono, guardandolo con espressioni curiose mentre gli passavano di fianco. Poi, una voce antica parlò da dentro la stanza.


“Vieni”


Meng Hao si inchinò ancora una volta, poi entrò e chiuse la porta dietro di sé.


Quando alzò la testa vide Nonna Meng seduta nella sedia, la carnagione molto più rosea. Sembrava più debole di un mortale ma allo stesso tempo solenne e piena di un’incredibile dignità.


I suoi occhi erano spenti ma quando il suo sguardo si posava su qualcuno sembrava pieno di una certa potenza. Al suo fianco sedevano i due vecchi uomini e anche loro stavano molto meglio. Stavano fissando Meng Hao senza lasciar trapelare alcun sentimento dal volto.


La prima persona a parlare fu sua nonna. Lo guardò e chiese lentamente: “Chi sei tu?”


La sua voce non ricambiava il potere della sua base di coltivazione, ma sembrava contenere per ereditarietà qualcosa che fece fluttuare le leggi naturali nell’area. Chiunque avesse sentito la sua voce sarebbe rimasto colpito dalla pressione misteriosa che conteneva.


“Buongiorno, Nonna Meng. Buongiorno, prozii, io sono Meng Hao…” Meng Hao cadde in ginocchio e iniziò a prostrarsi. Gli anziani rimasero visibilmente commossi quando realizzarono che aveva usato le forme di saluto designate per i parenti materni.


“Tu…” la nonna di Meng Hao rimase sconvolta. Qualcosa scattò nella sua mente e sul suo volto comparve un’espressione di sconcerto. Meng Hao si mise in piedi e quando lo fece i suoi tratti mutarono da quelli di Meng Chen ai suoi.


Poi tirò fuori dalla borsa da trasporto un contenitore di giada, che lasciò rispettosamente a sua nonna. Poi mise un po’ della sua base di coltivazione nel contenitore di giada, che poi proiettò uno schermo nell’aria. Su quello schermo c’era il volto di una donna, che non era altri che la madre di Meng Hao. Poi, quando i tre anziani lo guardarono, si morse la punta del dito e fece cadere una goccia di sangue nel contenitore di giada. Questo lo assorbì diventando rosso nel processo.
Quel contenitore di giada era stato dato a Meng Hao prima di separarsi da sua madre. Gli aveva detto che se mai avesse incontrato dei parenti dalla parte della sua famiglia avrebbe potuto usarlo per provare la sua identità.
La nonna di Meng Hao iniziò a tremare e i due vecchi uomini ai suoi lati la guardarono molto agitati. In effetti, c’erano state solo poche volte nelle loro vite in cui erano stati così agitati.


“Li… tu sei… tu sei il figlio di Li. Fang-Meng Hao…” sua nonna lo guardò con il fiato corto. Improvvisamente un brivido la percorse, come se qualcosa le fosse appena tornato alla mente. “Tua madre… sta bene?”


Meng Hao fece subito un passo avanti e le offrì il braccio per supportarla.


“Nonna Meng, mia madre è nella Nona Montagna e Nono Mare, sana e salva.”


“Basta che sia al sicuro, quello è l’importante…” mormorò sua nonna con le lacrime che scorrevano sulle sue guance. Sollevò una mano tremante per accarezzare la guancia di Meng Hao. I suoi occhi brillavano di dolcezza: “Sei un così bravo ragazzo. Perché sei qui? Dov’è Meng Chen?” Meng Hao sospirò e poi le fece un breve riassunto di come era arrivato sull’Ottava Montagna e Ottavo Mare e di come aveva incontrato Meng Chen.


Quando sua nonna e i suoi prozii sentirono di come aveva sterminato la Società dell’Anima Nera e di come aveva massacrato i Signori del Dao e altri esperti potenti, i loro occhi si spalancarono.


Poi sentirono le ultime parole di Meng Chen e i loro occhi si spensero.


“Anche Chen era un bravo ragazzo…”


Dopo un momento di silenzio Meng Hao guardò i tre anziani e chiese: “Nonna Meng, prozii, voglio proprio sapere che è successo qui? Perché la nostra linea di sangue è in un tale declino? Cosa sono quei chiodi neri dentro di voi? E anche… chi vi ha avvelenati? Dove sono tutti gli altri della Generazione Anziana? Si scambiarono degli sguardi silenziosi per un momento e poi uno dei prozii di Meng Hao sospirò e iniziò a spiegare.


“Dopo che Nonno Meng è andato nella Nona Montagna e Nono Mare, non ha mai fatto ritorno. Tutte le notizie che avevamo avevano a che fare con te e con il fatto che era scomparso insieme a tuo Nonno Fang. La scomparsa dei tuoi nonni ha colpito un po’ il clan ma non in modo fatale.
Allora, c’erano sette di noi fratelli, compreso tuo nonno, oltre a molti figli e nipoti. Nonostante nessuno di noi fosse nel Reame del Dao, molti erano nel Reame Antico. Decidemmo di non contenderci il posto di Capo del Clan, dando per scontato che così facendo avremmo evitato il conflitto con il clan. Come avremmo mai potuto immaginare che tutto sarebbe cambiato in una notte?
Nonostante le notizie di quello che era successo nel clan quella notte non si siano mai diffuse, quello fu il momento in cui il Clan Meng cadde dall’altezza del suo potere… dei coltivatori misteriosi ci invasero e vennero seguiti da traditori del clan. Venne combattuta una grande battaglia e due dei nostri Patriarchi del Reame del Dao vennero uccisi. Altri due vennero seriemente feriti e ancora non si sono ripresi. Un vasto numero di coltivatori del Reame Antico sono morti e teoricamente tutti i membri del Reame Immortale del clan sono stati massacrati…
La nostra linea di sangue bene o male è riuscita a fuggire in questo posto ma quando siamo arrivati qui c’erano nove esperti misteriosi ad aspettare, e a quanto pare aspettavano proprio noi. Tutti gli altri fratelli morirono e la maggior parte dei tuoi zii vennero uccisi. Le uniche persone rimaste erano donne e bambini.
Quei nove esperti misteriosi volevano spazzare completamente via la nostra linea di sangue e il massacro che eseguirono fu molto più duro di quello che eseguirono verso le linee di sangue ausiliarie.
Sembrava quasi che i loro attacchi sul Clan Meng fossero mirati a noi. Nel momento critico, proprio quando sembrava che stessero per sterminarci, la statua ancestrale ha iniziato a brillare e ad emanare una forte pressione. Si trasformò in una voce che urlò verso i nove esperti misteriosi, dicendo loro di andarsene.
Prima che potessero venire trascinati via, non esitarono neanche un momento prima di uccidersi per trasformarsi in nove chiodi. I chiodi si moltiplicarono e si infilarono nei nostri corpi, sigillando le nostre basi di coltivazione. Da quel giorno il Clan Meng in generale fu in declino e la nostra linea di sangue ha perso tutti i suoi coltivatori. Volevamo ritornare al nostro Palazzo degli Antenati ma era già stato occupato da altre linee di sangue, le nove linee di sangue del clan Meng.
Siamo stati costretti a sistemarci qui e a provare a ristorare le nostre basi di coltivazione. Comunque, l’unico risultato cha abbiamo avuto è stato quello di diventare sempre più deboli di giorno in giorno. Altre persone sono morte e presto fummo a malapena in grado di rimanere in vita, non volendo nemmeno chiudere gli occhi per paura di morire. I due zii che sono sopravvissuti poterono solo guardare con tristezza le vecchie generazioni venire umiliate e lasciate boccheggiare.”


Dopo aver ascoltato la storia Meng Hao rimase in piedi in silenzio per un momento. La spiegazione data era semplice e poteva facilmente immaginare quanto tragico fosse stato tutto quello.


“Nonna Meng, penso di poter guarire facilmente le tue ferite ma ho bisogno di tempo.” Improvvisamente pensò a qualcosa e continuò: “Quei nove esperti misteriosi avevano per caso una tecnica magica capace di evocare un’ascia da battaglia?”


Quasi immediatamente sua nonna e i prozii lo guardarono sorpresi, tremando.


“Hanno usato una tecnica magica, effettivamente” rispose sua nonna. “Comunque non hanno evocato un’ascia da battaglia, ne hanno evocate tre!  Hai già visto una cosa simile?”


Meng Hao raccontò quello che era accaduto tornando al Clan Meng, cosa che fece rabbrividire i tre anziani.


“E così stanno tornando, eh?” disse sua nonna. Vedendo l’espressione sui loro volti Meng Hao non poté trattenersi dal chiedere: “Nonna Meng, quegli uomini misteriosi vestiti di nero, sai per caso da dove vengono?”


I tre anziani non risposero, inizialmente. Alla fine sua nonna sospirò e disse: “Dalla Settima Montagna e il Settimo Mare!”


Non appena le parole arrivarono alle orecchie di Meng Hao, un brivido lo percorse.


Guardò verso sua nonna e all’espressione seria sul suo volto, poi i suoi pensieri iniziarono a correre. Alla fine tutto di tradusse in quattro parole.


“La Guerra delle Montagne e dei Mari…” disse lentamente.


I tre anziani rimasero in silenzio.


La mente di Meng Hao tremò, non appena pensò alla prospettiva di una guerra tra le varie Montagne e Mari disse: “Nonna, prozii, il Clan Fang sulla Nona Montagna e Nono Mare è diventato molto potente. Signori, posso portarvi tutti quanti sulla Nona Montagna e Nono Mare e darvi la possibilità di raggiungere alti vertici lì!”


“Hao,” disse sua nonna, “le tue intenzioni sono buone ma il Clan Meng è la nostra casa. Non la cederemo così facilmente.”


Per quanto riguardava i due prozii, le loro voci erano piene di una decisione capace di tagliare i chiodi e il metallo, quando disse: “Siamo nati qui, e qui moriremo!”


Meng Hao non disse altro. Unendo le mani e inchinandosi, si trasformò nuovamente in Meng Chen. Proprio prima di andarsene disse con calma: “Nonna Meng, se davvero ci sarà una Guerra delle Montagne e dei Mari, farò del mio meglio per proteggerti. Ma se non potessi, ti prego di seguire il mio consiglio: lascia questo posto e aspetta il momento giusto per organizzare una rivincita.”


Meng Hao se ne andò dalla stanza e si guardò intorno, osservando i veri membri della linea di sangue nella magione. Quando mosse la mano riecheggiò un grande rumore mentre l’intero palazzo degli antenati della linea di sangue e la terra attorno ad esso veniva tagliato via dalla massa in cui sedeva.


Meng Hao tagliò una vasta area di 30000 metri, dopodiché colpì la sua borsa da trasporto facendo uscire un pezzo dopo l’altro di giada Immortale. Organizzandole in aria, Meng Hao eseguì un incantesimo e mosse il dito, lanciando una grande quantità di giada immortale verso la terra.


Ogni pezzo che toccava il suolo si spezzava, facendo fuoriuscire molto qi Immortale come pioggia. In un battito di ciglia l’intera area si riempì di una grande quantità di qi Immortale.


Meng Hao alzò la mano e fece come per afferrare qualcosa. Il frastuono riecheggiò ovunque mentre l’intera area veniva sigillata, assicurandosi che nemmeno una goccia del qi Immortale si dissipasse.


Questo fece diventare l’area occupata dalla sua linea di sangue un paradiso per gli Immortali!


Per i coltivatori, praticare la coltivazione in un posto come quello aveva vasti e indescrivibili benefici. Meditare lì per un giorno era come spendere un mese fuori dal mondo.


Comunque, Meng Hao ancora non era soddisfatto. Colpì nuovamente la sua borsa da trasporto tirando fuori un’altra giada Immortale.


Quando quella si ruppe, la qualità del qi Immortale divenne ancora più alta.


Ora, meditare lì per un giorno era come spendere due mesi fuori dal mondo!


I membri circostanti della linea di sangue rimasero completamente scioccati. I tre anziani nella stanza, otre alle tre donne di mezza età, sussultarono e guardarono Meng Hao senza parole.


Poi la nonna di Meng Hao si ricordò di quello che le aveva detto sullo sterminio della Società dell’Anima Nera e sull’uccisione degli altri esperti del Reame del Dao, e si convinse completamente della verità di quelle parole. C’erano due stanze vicine che improvvisamente si aprirono e ne uscirono due uomini. Anche se non sembravano molto vecchi, la pelle rinsecchita e piena di rughe e gli occhi spenti li facevano sembrare piuttosto antichi.


Erano magri e deboli e puzzavano di alcool come se non avessero visto la luce per molti giorni.


Al momento stavano guardando rintontiti il qi Immortale. Quei due uomini erano gli zii di Meng Hao… gli unici membri sopravvissuti della seconda generazione della linea di sangue.


“Meng Ru,” disse con calma Meng Hao, con un baluginio freddo negli occhi, “vai a trovare gli altri membri della nostra linea di sangue che servono le altre casate. Di’ loro… di tornare a casa. Se qualcuno cerca di fermarti, dimmelo immediatamente!” La comparsa dei coltivatori dalla Settima Montagna e Settimo Mare indicava che stava bollendo in pentola una Guerra delle Montagne e dei Mari. Quello cambiò completamente i piani di Meng Hao.


Non avrebbe più condotto la linea di sangue di suo nonno alla fama dalle ombre.


Non c’era semplicemente tempo per quello.


La sua nuova decisione fu quella di prendere posto al centro, di fare una proclamazione a voce alta, che nessuno osasse provocare la sua linea di sangue.


Era arrivato il momento di farsi un nome!





