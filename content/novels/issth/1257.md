---
weight: 1257
title: Capitolo 1257 - Sermone sul Dao!
pubDate: 2025-03-17T11:17:35.058Z
tags:
    - issth
---


Capitolo di oggi.


Meng Ru annuì con eccitazione alle parole di Meng Hao, il quale poi colpì con la mano la sua borsa da viaggio, facendone volare fuori il mastino. Questo buttò indietro la testa e ruggì, poi si trasformò in un fascio di luce rossa che portò Meng Ru lontano.


Con il mastino a proteggerla, nessuno sarebbe stato in grado di metterle i bastoni tra le ruote, mentre lei si dava da fare per compiere la sua missione. Meng Hao guardò intorno nel Palazzo della Linea di Sangue, posando lo sguardo sui suoi emozionati parenti, e poi fece un respiro profondo. Nei suoi occhi apparve un luccichio intenso. Il tempismo era fondamentale, e visto che aveva intenzione di aiutare la linea di sangue ad assumere una posizione di rilievo... l'avrebbe fatto in maniera spettacolare.


Meng Ru e il mastino volarono fino al continente centrale del Clan Meng alla ricerca di quei discendenti che non avevano avuto altra scelta se non seguire gli ordini delle altre nove linee di sangue.


Nel frattempo, la sconcertante morte di tutti i coltivatori nelle varie sedi distaccate del Clan Xu aveva causato una certa agitazione tra i potenti esperti del Clan nel loro Palazzo degli Antenati.


Erano tutti infuriati. Infine, una voce antica riecheggiò dall'interno del Palazzo.


“Quella stirpe indegna pensa di poter ritornare all'antica gloria? Trovate il colpevole e giustiziatelo! E se qualcuno cerca di opporsi, giustiziate anche lui! Non dimenticatevi che quei vecchi storpi non possono niente contro di voi!”


La sua voce rimbombò come un fulmine, mandando lampi colorati nel cielo e facendo tremare la terra. Immediatamente, dozzine di fasci di luce sfrecciarono via, seguiti da centinaia di altre figure, tutte dirette verso il luogo in cui si trovava la discendenza di Nonno Meng.


Il Clan Xu era talmente infuriato nei loro confronti che non c'era stato bisogno di alcuna parola: decisero di attaccare subito, e l'aura omicida che emanavano era incredibilmente intensa.


Contemporaneamente, anche nel Palazzo centrale degli Antenati del Clan Meng si sentì un grido furioso. Proveniva dal cortile interno in cui Meng Hao aveva spezzato le ossa al coltivatore nello stadio della Ricerca del Dao, trasformandolo in una poltiglia informe. Si potevano vedere in quel luogo tre vecchi, con i volti severi e gli occhi brucianti di collera. Dietro di loro, si trovavano altri dieci membri del clan, e tutti irradiavano un fortissimo intento omicida.


“Che rabbia!” disse uno dei tre vecchi. “La loro linea di sangue è talmente debole da essere sul punto di sparire. Chi ha bisogno di loro? Stanno intenzionalmente cercando di provocare un disastro. Uomini, venite con me, soffocheremo questa sommossa all'istante!” Con ciò, l'uomo fece scuotere la manica e si alzò in volo, seguito da numerosi altri membri del clan. Tutti si trasformarono in fasci di luce colorata che sfrecciarono in aria dirigendosi verso la discendenza di Nonno Meng.


Era bastato un solo istante perchè si alzassero venti impetuosi e provocassero onde altissime in quelle morte acque salmastre, che era il Clan Meng, in declino. Ed era tutto a causa di Meng Hao.


Mentre accadeva tutto questo, Meng Hao era seduto a gambe incrociate su una roccia nel Palazzo della Linea di Sangue, circondato da altri membri della sua stirpe. Avevano tutti un'aria molto emozionata, e si stavano allenando con vari esercizi di respirazione. Erano per la maggior parte donne, e mentre praticavano la coltivazione, poco a poco, la loro base migliorava.


La persona seduta più vicino a Meng Hao era un giovane uomo, lo stesso che aveva appena salvato, Meng Han. Di tanto in tanto guardava verso Meng Hao con occhi adoranti, pieni di fervore.


La verità era che non era l'unico a farlo: virtualmente ogni persona nel palazzo guardava Meng Hao allo stesso modo. Il fervore che sentivano faceva brillare i loro occhi: finalmente avevano una speranza. Stavano osservando una persona con una base di coltivazione immensamente più grande rispetto alla loro. Era la prima persona dopo anni ed anni.... a riuscire ad entrare nel Reame Immortale.


“Nella pratica della coltivazione, è necessario attraversare i quattro Reami: Spirituale, Immortale, Antico, del Dao. Ogni Reame conferisce poteri diversi, e sono tutti divisi in stadi intermedi.


“Può sembrare complicato, ma bisogna andare avanti un passo alla volta. Quanto più lontano si riesce ad andare nel cammino, tanto più potenti è possibile diventare!


“Il Reame dello Spirito è diviso nei livelli: della Condensazione del Qi, della Stabilità della Consistenza, della Formazione del Nucleo, dell'Anima Nascente, della Recisione dello Spirito, della Ricerca del Dao, e dell'Ascensione Immortale!


“Vedo che molti di voi si trovano nella fase della Formazione del Nucleo. Solo pochi di voi sono nello stadio dell'Anima Nascente, e sembra che non ci siano coltivatori della Recisione dello Spirito...” Meng Hao parlava sommessamente, ma la sua voce sembrava pregna di uno strano potere. I parenti della sua linea di sangue ascoltavano con attenzione mentre questa echeggiava nel palazzo.


Alcuni di loro non poterono trattenersi dallo specificare, “Fratello Maggiore Meng Chen, non dimenticare che la Sorella Qiao'er si trova nello stadio della Recisione dello Spirito. E anche la Sorella Yun...”


“La Sorella Hong è al livello della Ricerca del Dao...”


Meng Hao annuì e continuò.


“La formazione del Nucleo si focalizza sulla creazione di un nucleo interno. Quel nucleo può essere utilizzato per condensare il vostro qi puro, che poi può essere usato per creare la vostra Anima Nascente... Quando io ero nello stadio della Formazione del Nucleo, ho utilizzato come base i cinque elementi, plasmando un Nucleo Dorato a cinque elementi, che poi diventò la mia Anima Nascente a cinque elementi...


“...la vera importanza della Recisione dello Spirito non risiede nello Spirito, ma bensì nella Recisione...


“Esistono tre Recisioni, che sono anche Dao. Tre Recisioni, tre Dao. Dopodiché, dovrete cercare dentro di voi le risposte per compiere il passo successivo, la Ricerca del Dao!


“Per quanto riguarda l'Ascensione Immortale, in realtà è molto semplice: nessuno di voi deve preoccuparsene davvero. Potete semplicemente imitare i vostri antenati e diventare Falsi Immortali!” La voce di Meng Hao riecheggiava mentre descriveva il significato del Reame Spirituale, spiegandolo nel dettaglio ai membri del clan della sua linea di sangue.


Questi lo ascoltavano rapiti: molte parti che avevano precedentemente ritenuto oscure, ora erano chiare. Oltre a ciò, la spiegazione di Meng Hao era molto più profonda e dettagliata di ogni spiegazione che avessero mai ricevuto in passato.


Inoltre, la voce di Meng Hao era intrisa di uno strano potere, che fece gradualmente apparire all'interno dei corpi dei parenti della sua linea di sangue una specie di seme. Era un Seme del Dao. Non la discendenza di un Immortale Dao Onniceleste, ma piuttosto... l'illuminazione accumulata da Meng Hao riguardo la coltivazione, le sue esperienze all'interno del Reame Spirituale: era... un Seme dello Spirito!


Meng Hao aveva una base nel Reame Spirituale che nella Sfera della Montagna e del Mare era rara come una piuma di fenice o un corno di qilin. Non sarebbe stata un'esagerazione affermare che la sua comprensione del Reame Spirituale fosse maggiore rispetto a quella di ogni altra persona. Nessuno aveva accumulato tanto in quel Reame, nessuno si era preparato più a fondo per diventare un vero Immortale. Aveva sconvolto tutta la Nona Montagna e Mare.


Per questo motivo, la sua comprensione del Reame, e le sue spiegazioni, avevano un significato profondo e senza prezzo per tutti i membri del clan.


Oltre a ciò, il qi Immortale nell'area era ampiamente superiore rispetto alla normale energia spirituale. Ne risultava che la maggior parte dei parenti della sua linea di sangue si stavano addentrando sempre di più nell'illuminazione.


La nonna di Meng Hao e i suoi prozii guardavano stupefatti quanto stava avvenendo, e i loro visi iniziarono a mostrare evidenti segni di eccitazione. I due zii di Meng Hao avevano i volti arrossati dall'emozione, e non soltanto per quello che stava accadendo a tutti i membri della Nuova Generazione, ma anche perchè quel qi Immortale li stava aiutando a invertire quel loro stato di paralisi.


Le tre donne di mezza età stavano provando qualcosa di simile.


Apparentemente, tutti i parenti della linea di sangue di Meng Hao si stavano... lentamente trasformando!!


Meng Hao guardò tutti nel loro stato di illuminazione, e alla fine il suo sguardo si posò su Meng Han, il giovane che aveva salvato dal Clan Xu.


Vedeva come il giovane avesse un talento latente più grande di chiunque altro dei presenti, e nonostante la sua base di coltivazione fosse soltanto allo stadio della Formazione del Nucleo, era evidente che fosse sul punto di oltrepassarlo.


Sul volto di Meng Hao si aprì un sorriso. Ora era certo che entro pochi anni, la linea di sangue di suo nonno sarebbe nuovamente stata in grado di raggiungere la grandezza, e a questo pensiero sentì il cuore stringersi dall'emozione. Fu in questo momento che alzò improvvisamente lo sguardo al cielo, e i suoi occhi brillarono di una luce fredda.


Fece ondeggiare la mano destra, e dalla sua borsa da viaggio volarono fuori una nuvola di baccelli neri. Subito questi schizzarono in cielo irradiando aure omicide. Si alzarono in volo tra suoni di piccole esplosioni, mentre si trasformavano in Imp Baccello-Nero. Nelle loro fauci spalancate si potevano vedere denti affilati come rasoi.


“EEEEEEEEE....” urlavano gli Imp mentre sfrecciavano lontano.


In quel momento, fuori dall'area di 30,000 metri che Meng Hao aveva già messo al sicuro, volavano centinaia di coltivatori irradianti aure assassine e intenti omicidi. La dozzina circa di persone in testa al gruppo aveva basi di coltivazione nel Reame Antico, nonostante il più potente del gruppo fosse solo allo stadio intermedio. Ma comunque, un gruppo del genere non andava sottovalutato, e costituiva circa metà di tutto il potere del Clan Xu.


Circa il trenta percento del gruppo era nel Reame Immortale, ed il resto... nel Reame Spirituale. Dopotutto, il Clan Xu era uno degli otto clan vassalli del Clan Meng, e questo significava che sarebbe stato impossibile per loro raggiungere un livello spaventosamente alto. Ma comunque, aveva molti coltivatori potenti.


Riuscivano a vedere soltanto un'enorme area ricoperta da una densa nebbia, ed erano in grado di percepire come all'interno di questa ci fosse una qualche barriera invisibile. Quella barriera fece sgranare dallo stupore gli occhi del coltivatore del Reame Antico allo stadio intermedio. Emise un verso sorpreso, e il cuore iniziò a martellargli nel petto.


Dovette persino chiedersi se sarebbe stato in grado di aprire un varco in quella barriera, e mentre guardava con più attenzione, si rese conto che la nebbia all'interno era...


“Qi immortale... così tanto qi Immortale. È... talmente denso che si è manifestato fisicamente. È come se quest'area fosse un altro mondo, un mondo Immortale!


“Ma... chi potrebbe essere un grado di fare una cosa del genere!?!?” Nonostante il suo stupore, solo pochi altri tra i suoi compagni notarono questi indizi, e le loro aure omicide ribollivano con la stessa forza di prima.


Spinti dal loro carattere irascibile, alcuni coltivatori del Clan Xu iniziarono a urlare incolleriti. “Chiunque in quest'area faccia parte del Clan Meng farà meglio ad uscire allo scoperto immediatamente!”


Accadde tutto troppo velocemente perchè il coltivatore allo stadio intermedio del Reame Antico potesse fermarlo, e la sua espressione sussultò mentre, improvvisamente, dalla nebbia risuonò un suono stridente.


“EEEEEEEEE....” Ad emettere quel suono era stato l'enorme gruppo di Imp neri, che si muovevano veloci come fulmini. Ognuno di essi irradiava una pressione paragonabile allo stadio intermedio del Reame Antico.


“È... correte! Via di qui!” Il coltivatore allo stadio intermedio del Reame Antico si sentiva come intorpidito. Nonostante non avesse mai incontrato prima quegli Imp Baccello-Nero, riconosceva che fossero terrificanti, e questo gli riempiva il cuore di un presentimento mortale.


Si gettò subito indietro, con immenso stupore dei suoi compagni. Sfortunatamente per loro, non furono abbastanza svelti, e vennero velocemente assaliti dagli Imp.


Apparentemente, questi non avevano alcun interesse a possederli. Semplicemente in infilarono nella loro pelle, iniziando a masticarla. Dalle labbra dei coltivatori del Clan Xu subito iniziarono a risuonare urla raccapriccianti.


Ci fu un enorme trambusto, mentre più di cento coltivatori iniziarono a gridare. Poi i loro corpi esplosero in nuvole di sangue. Dal viso degli altri presenti sparì ogni traccia di colore, e subito iniziarono a scappare.


In un battito di ciglia, gli imp Baccello-Nero sfrecciarono fuori da quelle nuvole di sangue con espressioni feroci, lanciandosi nuovamente all'attacco. Erano come Yama infernali, usciti a mietere vite umane.


Nemmeno i coltivatori del Reame Antico del Clan Xu furono in grado di fuggire. Non importava quanto cercassero di resistere, finivano urlanti e con i corpi distrutti, mentre gli imp li scorticavano completamente a partire dall'interno.


Il più forte tra loro, il vecchio allo stadio intermedio del Reame Antico, ringhiò di rabbia mentre sprigionava le sue abilità divine e i suoi oggetti magici per difendersi. Ma non servì a nulla. Poco dopo, gli imp Baccello-Nero riuscirono ad entrare dentro di lui. Emise un urlo miserabile e poi... esplose.


Quella scena sanguinolenta durò per un po'. Centinaia di coltivatori morirono, e l'aria era inondata dal fetore di sangue. Gli imp sorrisero crudelmente ed emisero ululati spaventosi.


Alla fine, si unirono insieme a formare una nuvola nera che tornò a sparire nella nebbia.


“EEEEEEEEE....”




                                        



