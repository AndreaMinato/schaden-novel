---
weight: 1260
title: Capitolo 126 - Dal Nulla
pubDate: 2025-03-17T11:17:34.781Z
tags:
    - issth
---


Sulla riva opposta c'era un fiore; questo sboccia con sette colori; il suo nome significa Ascensione Immortale [1].


Ogni Giglio della Resurrezione nel mondo si nutre della vita di qualcuno di potente, viene innaffiato con il sangue di quella persona. Come risultato delle infinite condensazioni di volontà mistica, vive, passando da un colore all'altro, per un totale di sette.


Meng Hao era stato infettato con un Giglio della Resurrezione tricolore. Davanti a lui, c'era un Giglio della Resurrezione di quattro colori. Dentro di lui si manifestarono dei sentimenti complicati. Poteva sentire chiaramente che questo fiore una volta era stato un Coltivatore, proprio come lui.


Non appena si accorse del Giglio, dalla parte superiore della sua testa emerse una nube tricolore che si addensò in un bellissimo Giglio della Resurrezione tricolore. Questo ondeggiava in avanti e indietro. I petali formarono un volto demoniaco che sembrava volesse piangere, ma non lo fece. Era come se il ricordo della sua vita gli avesse fatto desiderare di piangere ma, allo stesso tempo, non volesse farlo.


Poco a poco, anche il Giglio della Resurrezione di quattro colori davanti a Meng Hao cominciò a oscillare avanti e indietro. Alla fine, Meng Hao si rese conto che sulla cima del fiore si trovava l'immagine poco nitida di un uomo con un abito bianco. Stava lì in silenzio, e sebbene la sua sagoma fosse indefinita, stava chiaramente guardando Meng Hao.


Per un certo periodo di tempo si scambiarono degli sguardi, come dalle rive opposte di uno stesso fiume. Trascorse un lungo momento, e finalmente l'uomo in bianco sospirò. Sollevò la mano destra e la agitò; nella sabbia accanto a lui comparve una porta luminosa.


Le persone che condividono lo stesso destino non hanno bisogno di ostacolarsi a vicenda. La porta luminosa conduceva all'uscita; attraversarla significava andarsene dalla quarta matrice.


Non appena la porta comparve, l'uomo in bianco svanì. L'unica cosa rimasta era il Giglio della Resurrezione, che ondeggiava lentamente in avanti e indietro. Sembrava che volesse piangere, eppure, al contempo, non volesse.


Meng Hao rimase in silenzio per un istante. Poi, congiunse le mani e fece un inchino profondo. Subito dopo, sollevò la testa e passò attraverso la porta luminosa, con l'umore contrastante e confuso. Il mondo attorno a lui si frantumò, poi si ricompose. Si ritrovò su di una grande piattaforma pervasa da una densa energia spirituale che subito avvolse lui e il mastino.


Davanti a lui si trovavano la quinta matrice e Li Daoyi. Tutti gli altri erano bloccati dietro Meng Hao nella quarta matrice. Fuoriuscire da questa in meno di dieci giorni era una cosa mai successa prima durante il torneo per l'Eredità, fin da tempi antichi. Meng Hao aveva oltrepassato la quarta matrice più velocemente di chiunque altro nella storia!


Fuori, nel Dominio Meridionale, la comparsa di Meng Hao causò scompiglio. Chiunque stesse guardando gli schermi insanguinati fuori dalle aree dell'Eredità dell'Immortale di Sangue, fissava l'immagine indefinita di Meng Hao, scioccato. Non riuscivano proprio a crederci.


“Sette giorni! Questa persona ha oltrepassato la quarta matrice in sette giorni! Come ci è riuscito? Nella storia del torneo dell'Eredità dell'Immortale di Sangue, non era mai successa una cosa del genere!”


“Sulla base della sua prestazione nella quarta matrice, ora ha superato tutti gli altri! In questo momento, l'unica persona davanti a lui è Li Daoyi! Se riuscirà a fare lo stesso nella quinta matrice, anche se non otterrà l'Eredità dell'Immortale di Sangue, diventerà comunque famoso in tutto il Dominio Meridionale”.


“Da dove viene questo ragazzo? Non riesco a credere che non abbia una storia personale... A meno che.. A meno che non venga dalla Setta del Setaccio Nero. Dopotutto, quando si sono aperte le precedenti sette aree dell'Eredità dell'Immortale di Sangue, la Setta del Setaccio Nero non si è mai fatta vedere!”


Tra il continuo frastuono, Eccentrico Song fissava la sagoma indefinita di Meng Hao mentre sedeva in meditazione. Non era l'unico. Wu Dingqui della Setta del Fato Viola, Zhao Shanling della Setta del Gelo Dorato e addirittura Zhou Yanyun della Setta della Spada Solitaria così come Chen Fan, stavano tutti seguendo con la massima attenzione Meng Hao.


Naturalmente, nessuno di loro poteva sapere che ognuno lo aveva già incontrato prima.


Weng Tengfei lanciò un'occhiata a Meng Hao, con le mani fermamente strette tra loro. Nemmeno lui aveva modo di riconoscerlo, e in ogni caso, stava prestando più attenzione a suo fratello Wang Lihai.


Nel Clan dei Li, sui volti dei due Coltivatori all'Anima Nascente erano comparse delle espressioni accigliate. Ora stavano iniziando a percepire Meng Hao come una minaccia.


Mentre il mondo all'esterno era in fermento riguardo al fatto che Meng Hao fosse riuscito a  superare la quarta matrice in sette giorni, lui sedeva in meditazione, assorbendo la sconfinata energia spirituale di cielo e terra il più velocemente possibile. Il contorno del suo secondo Pilastro del Dao stava diventando sempre più definito. Anche il mastino stava assorbendo l'energia spirituale rapidamente. In poco tempo divenne grande quanto una persona. Accanto a Meng Hao, che era seduto a gambe incrociate, sembrava quasi incutere timore.


Aveva il corpo ricoperto da una fitta pelliccia sontuosa color sangue, così come il muso. Erano visibili due occhi rosso sangue che brillavano di una luce fredda e sanguinaria. I suoi artigli erano affilati come spade volanti, e sembrava che potessero squarciare il cielo e la terra. Quando aprì la bocca, la prima cosa che saltava all'occhio erano dei lunghi denti affilati, apparentemente in grado di ridurre a brandelli qualsiasi essere vivente.


Dopo aver lasciato la quarta matrice, Meng Hao continuò a meditare per otto giorni. Alla fine, l'aria vibrò, e apparve Wang Lihai, che guardò Meng Hao con stupore. Aveva immaginato di essere il primo ad uscire dalla quarta matrice dopo Li Daoyi. L'aver superato la matrice in un paio di settimane avrebbe provocato un bel trambusto all'esterno. Tuttavia... qualsiasi trambusto avrebbe potuto provocare, era stato già superato da Meng Hao.


Guardò attentamente Meng Hao per un istante, e poi si sedette a gambe incrociate per meditare. Trascorsero altri tre giorni prima che comparisse anche Song Jia. Barcollò leggermente, con il sangue che le colava dalla bocca, prima di sedersi a gambe incrociate per iniziare degli esercizi di respirazione.


Meng Hao aprì gli occhi. L'energia spirituale di questo posto si stava disperdendo. Mormorò tra sé e sé per un attimo. Il contorno del suo secondo Pilastro del Dao era quasi completamente delineato. Se l'energia spirituale circostante fosse rimasta densa come lo era all'inizio, gli sarebbe servita solo la metà di un mese per consolidare del tutto il Pilastro del Dao.


Ma l'energia spirituale ora era debole, e ci sarebbe voluto del tempo perché si rigenerasse.


“Consistenza Perfetta...”. Ancora una volta, il desiderio della Consistenza Perfetta di Meng Hao crebbe.


All'improvviso, il mastino sollevò la testa verso i cieli e liberò un ruggito impressionante. Meng Hao, così come gli altri sulla piattaforma, diede subito un'occhiata.


Quello che videro era l'aura del mastino che diventava sempre più potente. Il suo corpo crebbe d'un tratto di altri tre metri. Era davvero spaventoso. Dalle sue zampe spuntarono all'improvviso molte sporgenze ossee rosso sangue, e i denti crebbero così tanto che non c'era bisogno che aprisse la bocca per mostrarli. Un solo sguardo avrebbe fatto battere all'impazzata il cuore di qualsiasi persona.


Ci fu un boato nel momento in cui la sua base di Coltivazione aumentò. In un istante, non emanava più l'aura dello stadio della Stabilità della Consistenza, ma... quella dello stadio della Formazione del Nucleo!


Il mondo esterno esplose per l'ennesima volta per lo sconcerto.


“La Formazione del Nucleo!!! La Divinità di Sangue di questo ragazzo è la seconda ad aver raggiunto questo stadio!”


“Sembra che sarà l'unico in grado di dare del filo da torcere a Li Daoyi! Chi è costui...?”


Meng Hao osservò l'aspetto spaventoso e l'aura sconcertante del suo mastino, e sospirò. Il cane poteva esistere solo in questo luogo, e non lo si poteva portare all'esterno. Se ci fosse stata la possibilità, vista l'amicizia che si era sviluppata tra loro due, Meng Hao si sarebbe sentito molto più al sicuro nel mondo della Coltivazione esterno.


“E non si è ancora sviluppato del tutto...” pensò Meng Hao, con gli occhi che brillavano. “L'unico modo per riuscire a portarlo fuori da questo posto è ottenere l'Eredità dell'Immortale di Sangue”. Allungò un braccio per accarezzare il mastino. Le altre persone avrebbero potuto pensare che sembrava crudele e feroce, ma agli occhi di Meng Hao era incredibilmente adorabile. Mentre lo accarezzava, il cane si lasciò andare ad un suono simile ad un borbottio di soddisfazione, proprio come aveva fatto quando era più piccolo. Poi si distese a pancia in giù e leccò la mano di Meng Hao, guardandolo con gli stessi occhi colmi di adorazione che aveva da cucciolo. L'unica differenza era che adesso la sua lingua aveva le dimensioni della mano di Meng Hao.


Sembrava che potesse affrontare qualsiasi cosa con una crudeltà immensa, ma riguardo a Meng Hao, non importava cosa sarebbe successo, l'avrebbe visto come sempre. Meng Hao l'avrebbe accarezzato, lui gli avrebbe leccato la mano e tutto sarebbe andato bene.


“In realtà, non mi importa molto dell'Eredità dell'Immortale di Sangue, ma combatterò per portare via con me questa Divinità di Sangue...”. Meng Hao sollevò la testa e i suoi occhi brillarono. Si alzò lentamente. Adesso che l'energia spirituale qui era debole, restare era solo una perdita di tempo. Aveva in tutto tre mesi da passare qui, ed erano già trascorse due settimane. Fece dei passi in avanti, e il mastino lo seguì. Sotto gli occhi vigili del mondo esterno, i due volarono all'interno della quinta matrice.


Fino ad ora, solo Li Daoyi era entrato nella quinta matrice dell’incantesimo. Non appena Meng Hao entrò, si poté udire la voce antica.


“Questa matrice riguarda il vuoto, e il vuoto riguarda la fine, da qui il nome: “porta a termine il vuoto”. Ci sono delle rune di sangue che formano un sigillo sulla moltitudine di spiriti: arriva all'illuminazione, e questo potrà essere rotto. Se lo romperai, lo conserverai dopo aver ottenuto l'Eredità. Se non riuscirai ad ottenerla, dovrà essere eliminato.


Questa matrice è estremamente difficile, dunque la Divinità di Sangue potrebbe decidere di andarsene in qualunque momento. Ciononostante, il contendente dell'Eredità dovrà combattere nello scontro fino alla fine, anche se questa dovesse rivelarsi la sua morte”.


Quando la voce svanì, davanti a Meng Hao si materializzò un nuovo mondo. Per essere precisi, si trattava di una montagna. Sulla cima della montagna c'era un'enorme stele di pietra. Di fianco alla stele c'era una porta luminosa che poteva essere utilizzata solo dalla Divinità di Sangue.


La stele di pietra era ricoperta di simboli magici color sangue. I simboli tremolarono, come se contenessero una qualche sorta di Dao che richiedeva l'illuminazione per essere compreso.


Quando Meng Hao comparve in questo mondo, si ritrovò sulla cima della montagna al di sotto della stele. Il mastino era accanto a lui, si guardava attorno con fare guardingo.


Gli occhi di Meng Hao erano pensierosi mentre guardava i simboli magici sulla stele. Proprio quando lo fece, il suo volto si contorse per lo stupore. Stava accadendo qualcosa che non era mai successo in tutto il tempo in cui era rimasto nella zona dell'Eredità dell'Immortale di Sangue. Colpì la sua borsa da trasporto e comparve un albero della Primavera e dell'Autunno. Lo afferrò tra le mani.


Tuttavia, improvvisamente non aveva più potere per assorbire l'albero. A quanto pareva, all'interno della quinta matrice, non poteva avere alcuna connessione con l'albero. L'espressione di Meng Hao mutò ancora una volta.


Prima che riuscisse a fare qualcos'altro, il suo corpo tremò all'improvviso e sputò un grumo di sangue. Il sangue era nero, e ancor prima che riuscisse a toccare il terreno si trasformò in un Giglio della Resurrezione tricolore. Il suo volto composto da petali, guardò fisso verso Meng Hao.


Il viso di Meng Hao divenne pallido, e nei suoi occhi comparvero dei volti composti da petali di un fiore tricolore. Il corpo tremò con maggiore intensità, e un dolore acuto lo attraversò, facendogli temere di perdere conoscenza. Si piegò su sé stesso poiché il veleno all'interno del corpo divampò ancora una volta.


“Ho represso il veleno solo due settimane fa nel vulcano...” pensò, sforzandosi di mantenere gli occhi aperti. Continuava a ripetere a sé stesso di non perdere conoscenza; se fosse svenuto nella quinta matrice, sarebbe sicuramente morto.


A dire il vero, la vampata di veleno non aveva nulla a che vedere con la quinta matrice, bensì con la quarta. Dopo aver visto il Giglio della Resurrezione di quattro colori, il veleno all'interno del suo corpo era stato risvegliato, arrivando quindi a divampare.


Il corpo di Meng Hao grondava di sudore, e un dolore indescrivibile lo inondò come un'alluvione, facendolo diventare simile ad un mortale. Il suo volto si contorse tremendamente e digrignò i denti con tenacia.


Il mastino non capiva cosa stesse accadendo, ma vedere Meng Hao in queste condizioni gli fece emettere un lamento nervoso. E fu proprio in questo momento che all'improvviso, si poteva udire una moltitudine di grida ruggenti sollevarsi dai piedi della montagna.


Laggiù, comparve un mucchio di sagome. Era un gruppo di persone con indosso abiti laceri, come dei barbari. Erano alti, e i loro occhi furono pervasi dalla crudeltà mentre corsero verso la cima della montagna.


Vista la loro velocità, avrebbero raggiunto la cima della montagna nello spazio di pochi respiri. Il volto di Meng Hao era pallido, e il suo corpo tremava. Questa vampata era di gran lunga più intensa di quelle precedenti. Non aveva nemmeno la forza per sollevare una mano. Riusciva solo a guardarsi intorno con lo sguardo, in direzione dell'imponente gruppo di persone che si precipitava contro di lui.


NOTE:


Il nome di Giglio della Resurrezione in cinese si riferisce al concetto Buddista del Paramita, che viene tradotto letteralmente con: “l’altra riva”.                                


                                



