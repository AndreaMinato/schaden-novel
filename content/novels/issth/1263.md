---
weight: 12630
title: Capitolo 1263 - Rimozione di Nove Spuntoni; il Settimo Mare si mobilita!
pubDate: 2025-03-17T11:17:35.059Z
tags:
    - issth
---


Ovviamente, Meng Hao non era un Sovrano Dao, né era a quel livello. Tuttavia, se avesse rilasciato il suo pieno potere, avrebbe potuto combattere qualsiasi coltivatore al Reame Dao sotto al livello di un Sovrano Dao. La cosa aveva a che fare con il suo corpo fisico, la sua Magia dell’Eccelso e ancora più importante, il fatto che lui era un Immortale Dao Onniceleste!






A causa di questo, nonostante il fatto che fosse solo un Immortale, poteva comunque scuotere il Reame Dao.


“Presto tutti e quattro i Frutti del Nirvana saranno completamente fusi. Quando diventeranno il mio Frutto Dao, mi aiuteranno ad aprire la porta del Reame Antico e a spegnere le Lampade dell’Anima! L’unica cosa di cui non sono sicuro è il numero di Lampade dell’Anima che finirò per avere.” Gli occhi di Meng Hao brillavano per l’anticipazione. Considerando che poteva già combattere contro esperti al Reame Dao, ai suoi occhi il Reame Antico era solo un passo del cammino.


Non aveva minimamente considerato la possibilità di cadere e, per quanto lo riguardava, il Reame Antico non era nemmeno granché importante. Ovviamente, prima di Meng Hao, era passato molto, molto tempo prima che un Immortale Dao Onniceleste fosse comparso nel mondo. Virtualmente nessuno sapeva quanto era difficile per lui raggiungere il Reame Antico.


Meng Hao, riuscendo a percepire che il suo quarto Frutto del Nirvana era vicino alla fusione completa, divenne incredibilmente eccitato. Al momento, stava volando attraverso l’aria con Meng Ru e le altre due giovani donne mentre si dirigeva verso il continente dove attendeva la sua linea di sangue.


Presto, fecero ritorno. Quando le due donne appena salvate videro i diversi cambiamenti avvenuti si eccitarono enormemente. Meng Hao andò a trovare sua nonna e i suoi prozii. Dopo aver riferito a sua nonna quello che era successo mentre traeva in salvo le due giovani donne, sua nonna chiese, “Hao’er, quanto sei sicuro di riuscire a guarire le nostre ferite?”


Tutte e tre le vecchie glorie guardavano Meng Hao in attesa di una risposta.


Meng Hao pensò per un momento, poi guardò in alto e rispose, “Non oso dire che sono sicuro al 100%... Forse…l’80%!”


In risposta alle sue parole, sua nonna iniziò a respirare pesantemente e i suoi due prozii iniziarono a tremare. In seguito si scambiarono delle occhiate tra di loro e poi annuirono.


“Hao’er, usa qualsiasi tecnica possibile. Non importa quanto sia pericoloso il processo, siamo disposti a correre il rischio!”


Meng Hao prese un respiro profondo, poi annuì con serietà. Era arrivato da tempo alla realizzazione che se sua nonna e i suoi prozii fossero riusciti a ripristinare le loro coltivazioni, allora considerando la loro precedente posizione all’interno del clan, il declino della linea di sangue si sarebbe fermato.


Passò del tempo. Meng Hao passò le sue giornate tenendo dei sermoni sul Dao e prendendosi cura di sua nonna e i suoi prozii. Lavorò anche sulla base di coltivazione delle sue tre zie e due zii.


L’intero gruppo iniziò a progredire e le loro auree si fecero sempre più potenti, giorno dopo giorno.


I suoi due zii che precedentemente erano sempre sconsolati avevano occhi che bruciavano di vita e vigore. Ora, avevano speranza!


Le sue tre zie si ripresero più in fretta di tutti. All’incirca in dieci giorni, possedevano già la potenza di un Immortale. Sua nonna e i suoi prozii erano i più lenti, eppure, gradualmente iniziavano ad emanare una pressione dal profondo.


A causa del forte qi Immortale disponibile per la coltivazione, tutti gli altri membri della linea di sangue stavano stabilizzando le loro basi di coltivazione e periodicamente qualcuno compiva un avanzamento.


Anche se tutti gli avanzamenti avvenivano all’interno del Reame Spirituale, era comunque possibile vedere che la linea di sangue possedeva un eccellente talento latente e il precedente duro lavoro svolto, stava ora portando a numerosi avanzamenti nella base di coltivazione.


Ultimamente, tutti quanti all’interno della linea di sangue erano pieni di speranza. Ogni volta che posavano gli occhi su Meng Hao, lo facevano con un fervente ardore.


La situazione nel palazzo ancestrale del Clan Meng invece, era in netto contrasto.


Le persone lì, erano agitate come se i nemici si celassero dietro ogni angolo. Durante gli ultimi dieci giorni, tutti i membri delle nove linee di sangue vennero a sapere degli avvenimenti, rimanendo completamente scioccati. La formazione di incantesimo difensiva era sempre accesa, come se si aspettassero un attacco da un momento all’altro.


Passò un altro mese e Meng Hao poteva dire che il suo quarto Frutto del Nirvana era stato completamente assorbito. Un semplice pensiero da parte su avrebbe invocato la porta del Reame Antico.


Per di più, sua nonna e gli altri avevano raggiunto un punto critico del processo di guarigione. Durante un particolare giorno, tutti i membri della linea di sangue smisero di meditare e si misero di guardia. Non aveva importanza che le loro basi di coltivazione fossero relativamente basse, non avrebbero lo stesso permesso a nessuno di disturbare durante quel momento delicato.


Sua nonna e tutti gli altri erano nel cortile, mentre Meng Hao sedeva a gambe incrociate da solo all’interno. Dei ciuffi di nebbia bianca si sollevavano dalla sua testa, trasformandosi poi in nuvole, all’interno delle quali si poteva sentire un leggero suono di fulmini.


Dopo un momento, Meng Hao aprì gli occhi. Iniziò a parlare e presto le sue parole arrivarono alle orecchie di sua nonna e i suoi prozii. “Nonna Meng andrà per ultima. Prozii, voi verrete subito prima di lei. Inizierò prima con tutti gli altri.”


Meng Hao poteva accettare se fosse successo qualche incidente con gli altri, ma voleva essere completamente certo di riuscire a guarire con successo sua nonna. Avrebbe usato gli altri per assicurarsi di essere a suo agio con il processo. Questo era il motivo per cui sua nonna sarebbe stata l’ultima.


Nonna Meng prese un profondo respiro, i suoi occhi brillavano luminosi mentre estendeva la sua mano, puntando uno dei suoi due figli maschi, i quali avevano delle espressioni eccitate sul volto.


Quello era il settimo zio di Meng Hao, il quale prese un profondo respiro e poi entrò nella stanza dove Meng Hao era in attesa. Guardò Meng Hao seduto a gambe incrociate, poi giunse le mani e si inchinò profondamente. Alla fine poi, si sedette a gambe incrociate di fronte Meng Hao.


Meng Hao annuì, poi si allungò e appoggiò un dito sulla fronte del suo settimo Zio. In seguito fece roteare la sua base di coltivazione e riversò il potere di un Immortale Dao Onniceleste dentro l’uomo. Il corpo di suo zio iniziò a tremare, era chiaramente percorso da dolori. Gradualmente, nove spuntoni iniziarono a emergere dall’interno del suo corpo.


Un momento dopo, si sentì un tintinnio e uno degli spuntoni cadde a terra. In quell’istante, la base di coltivazione del suo settimo Zio si accese con potenza. In seguito fuoriuscì un secondo spuntone, poi un terzo, fino a che ne vennero rimossi otto. In quel momento la base di coltivazione del settimo zio era completamente ritornata, eruttando con il potere del principio del Reame Antico!


Gli occhi di Meng Hao brillarono e poi tirò indietro la mano dalla fronte di suo zio. Mentre lo faceva, l’ultimo spunto venne fuori dalla fronte del suo settimo zio!


Il settimo zio tremò, poi piegò la testa all’indietro e ruggì. La sua base di coltivazione eruttò con un potere esplosivo, oltrepassando la metà del Reame Antico. Tremolante osservò il suo corpo, poi si alzò, giunse di nuovo le mani, si inchinò un’altra volta a Meng Hao e poi si girò e uscì dalla stanza.


Il processo continuò in modo simile per la seconda, terza e quarta persona in fila…


Due zii e tre zie. Tutti avevano nove spuntoni all’interno dei loro corpi, i quali vennero estratti da Meng Hao uno alla volta. Da quel momento, la linea di sangue di sua nonna contava cinque esperti al Reame Antico!


La coltivazione più alta era quella della sua quinta zia, la quale era nel grande cerchio del Reame Antico, proprio sul punto di compiere un avanzamento nella coltivazione.


Circa nello stesso momento in cui gli spuntoni venivano rimossi da loro cinque, nella Settima Montagna e Settimo Mare, oltre la barriera invisibile che la separava dall’Ottava Montagna e Ottavo Mare, si poteva vedere un altare che fluttuava nel cielo stellato. Improvvisamente, si sentirono delle esplosioni rimbombanti provenire dall’altare.


L’enorme altare aveva un gigantesco simbolo magico sulla sua superficie, ci voleva solo un istante per vedere che si trattava del carattere Meng. Numerosi spuntoni di pietra perforavano il carattere, nove in totale. Lo spuntone al centro era il più grande, gli altri spuntoni si facevano più piccoli man mano che si avvicinavano ai bordi del carattere.


Per di più, da tutti quegli spuntoni di pietra colava del sangue, macchiando l’altare di un rosso luminoso…


Quello era solo uno degli altari. C’erano altri altari nell’area… nove in totale! Apparentemente, questa era una parte molto importante della Settima Montagna e Settimo Mare, dato che circa 100,000 coltivatori vi facevano la guardia, inclusi esperti al Reame Dao.


Nel momento in cui Meng Hao rimosse gli spuntoni dai suoi due zii e tre zie, dei rimbombi riempirono l’area e su due dei nove altari, improvvisamente, crollarono tutti gli spuntoni.


I 100,000 coltivatori tremarono e poi aprirono gli occhi. Gli esperti al Reame Dao sembravano particolarmente affetti dalla cosa, le loro facce si fecero cupe.


“È successo qualcosa nell’Ottava Montagna e Ottavo Mare, all’interno del Clan Meng.”


“Qualcuno sta manomettendo la formazione di incantesimo dell’Eliminazione del Signore!”


“Non ha importanza, a patto che la formazione maestra non sia spezzata, non sarà altro che un piccolo inconveniente…” Le facce degli esperti al Reame Dao vacillarono mentre guardavano il quinto dei nove altari. In seguito iniziarono a mettersi in moto, stabilizzando gli altari ed emanando in maniera esplosiva il loro senso divino.


Mentre i nove esperti al Reame Dao lavoravano sugli altari, nel Clan Meng nell’Ottava Montagna e Ottavo Mare, uno dei prozii di Meng Hao entrò nella stanza e si sedette a gambe incrociate. Un’espressione seria apparve sulla faccia di Meng Hao che in seguito piazzò non un dito, ma l’intero palmo sulla fronte del suo prozio.


Vedendo lo sguardo serio sulla faccia di Meng Hao, il suo prozio rise di cuore e disse, “Emana al massimo la tua base di coltivazione, la mia vita non è così importante…” Mentre il potere della base di coltivazione di Meng Hao si riversava dentro di lui, l’uomo iniziò a tremare.


Meng Hao trascorse con lui il tempo che avevano occupato i cinque coltivatori prima di lui. Mentre estraeva gli spuntoni, la base di coltivazione del suo prozio si innalzò sfrenata e presto raggiunse il grande cerchio del Reame Antico.


“L’ultimo!” disse Meng Hao. In seguito tirò la mano indietro e poi si sentirono dei suoni rimbombanti. Mentre il nono spuntone usciva dalla sua testa il prozio sputò una boccata di sangue e mentre lo faceva, si riuscì a vedere un filo nero collegato allo spuntone, la cosa fece tremare gli occhi di Meng Hao. 
Velocemente tagliò il filo facendo risuonare un crepitio. Il prozio tossì un’altra boccata di sangue, eppure, la sua faccia iniziò a cambiare. Non sembrava più come se fosse appena uscito dalla sua bara. Anche se aveva ancora le fattezze di un anziano, la sua faccia irradiava una potente forza vitale e la sua base di coltivazione avanzò ancora di più. Adesso era oltre il grande cerchio, ora era paragonabile ad un esperto allo Pseudo Dao!






Rise di gusto e poi si mise in piedi, la sua energia si continuava ad innalzare e una luce brillante veniva irradiata dai suoi occhi. 
Adesso, era nello stato in cui si trovava prima della tragedia. In seguito guardò in basso verso Meng Hao e mormorò, “E’ finalmente giunto il momento che la nostra linea di sangue salga al potere ancora una volta!”


Detto questo, si girò e scomparve riapparendo poi all’esterno, dove prese un lungo e profondo respiro. Si sentirono dei rimbombi e poi l’uomo risucchiò una massiccia quantità di energia spirituale dei Cieli e della Terra.


Quando il nono spuntone era stato estratto e il filo reciso, nella Settima Montagna e Settimo Mare gli spuntoni di pietra su un altro dei nove altari si distrussero. Per di più, l’altare stesso iniziò a tremare e delle crepe si diffusero sulla sua superficie. Sembrava essere sul punto di collassare da un momento all’altro.


Le facce dei coltivatori circostanti vacillarono ed uno di loro ruggì. “Dannazione, non possiamo permettere che altri altari vengano danneggiati. Il quinto altare è la formazione primaria, non deve essere toccato! Se succedesse una cosa del genere verrebbe influenzata l’intera offensiva. Riversateci dentro il vostro senso divino e fermate chiunque stia cercando di rompere le formazioni!”


Gli altri otto avevano delle espressioni serie sul volto, nel frattempo eseguirono degli incantesimi andando poi ad emanare il loro senso divino in modo esplosivo all’esterno.
                                


                                



