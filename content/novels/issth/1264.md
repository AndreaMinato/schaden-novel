---
weight: 12640
title: Capitolo 1264 - Dimmi solo... Dove sei?
pubDate: 2025-03-17T11:17:35.059Z
tags:
    - issth
---


Qualcos’altro accadde quando quattro degli altari si ruppero, qualcosa che accadde nell’Ottava Montagna e Ottavo Mare ma non nel clan Meng. Piuttosto, accadde nell’Alleanza del Dio Celeste, proprio al centro dell’Ottava Montagna e Ottavo Mare… sull’Ottava Montagna.


In cima alla montagna c’era un laghetto celeste, dentro al quale si trovava una tartaruga Xuanwu, seduta lì con gli occhi chiusi. Di fianco allo stagno c’era un tempio… il Tempio del Dio Celeste!


Era lì che il leggendario e misterioso Signore dell’Ottava Montagna e dell’Ottavo Mare risiedeva…Dio Celeste! Nessuno se non il Dio Celeste poteva mettere piede sulla cima di quella montagna, siccome era un’area privata. Al momento c’era una lampada ad olio accesa nel Tempio del Dio Celeste. La lampada brillava eternamente e nonostante non ci fosse vento, la fiamma danzava, sfrigolando nel tempio. Dentro al tempio si poteva vedere anche un enorme trono, sopra al quale sedeva una figura misteriosa.


Il suo volto era impossibile da vedere. Indossava una veste nera e la sua testa era inchinata mentre sedeva sul trono, completamente immobile. Comunque, era possibile vedere che quel Dio Celeste indossava una maschera. Su quella maschera c’era l’immagine di un serpente e una tartaruga intrecciati…


[1. Nella mitologia cinese la tartaruga Xuanwu è spesso raffigurata intrecciata ad un serpente. <a href="http://www.wuxiaworld.com/wp-content/uploads/2017/02/xuanwu3.jpg">Vedi questa immagine. </a> PS: se non ricordo male Patriarca Affidabilità era inizialmente descritto con le sembianze di questo tipo di tartaruga, motivo per cui non ho mai trovato strano che la sua testa/faccia apparisse sul suo carapace nello Stato di Zhao.]


Mentre un altare dopo l’altro si distruggevano nella Settima Montagna e Settimo Mare, la figura sul trono iniziò a tremare… come se si stesse risvegliando.


Ogni volta che lo faceva, la fiamma della lampada danzava.


La figura sul trono… era la figura più suprema e imponente nell’Ottava Montagna e Ottavo Mare… il Signore del Dio Celeste della Montagna e del Mare. C’erano moltissime leggende su di lui. Alcuni dicevano che il Dio Celeste veniva dal Clan Han. Altri dicevano che veniva dal Clan Meng, altre persone affermavano che il Dio Celeste era sempre esistito e che non si era originato nella Sfera della Montagna e del Mare.


A prescindere da tutto ciò, nel corso degli anni, nessuno aveva mai visto il suo volto, che rimaneva nascosto sotto la maschera del Dio Celeste. Quello che le persone vedevano non cambiava mai; sembrava sempre lo stesso. Gradualmente si erano diffusi altri pettegolezzi, anche se alcune persone ci credevano a causa della loro incredibile stranezza.


Secondo questi pettegolezzi, il Dio Celeste… non era sempre esistito.


Secondo queste leggende… i Signori della Montagna e del Mare non vivevano per sempre, e in effetti tutti loro avevano una longevità limitata. L’unica ragione per cui continuavano ad esistere era perché ogni Signore della Montagna e del Mare aveva un modo unico di eludere i Cieli per continuare ad esistere.


Apparentemente uno dei metodi, quello usato dal Dio Celeste dell’Ottava Montagna e Ottavo Mare… era una cessione del proprio lascito. Apparentemente, quando il Dio Celeste moriva, avrebbe trovato un successore a cui passare il proprio lascito, assicurandosi così che il Dio Celeste esistesse per sempre in una specie di trasmigrazione.


Nel frattempo, sull’Ottava Montagna e Ottavo Mare, su uno dei continenti del Clan Meng, Meng Hao si alzò in piedi e si inchinò profondamente quando sua nonna entrò nella stanza.


Meng Hao non si era inchinato per salutare nessun’altro di quelli che erano entrati nella stanza, solo per lei. Nonna Meng lo guardò con espressione dolce, annuendo mentre si sedeva a gambe incrociate di fronte a lui. Meng Hao fece un profondo respiro e il suo volto venne coperto da uno sguardo concentrato mentre si sedeva cupamente.


“Non essere nervoso,” disse tranquillamente. “Ho vissuto per molto, molto tempo e ho sperimentato molte cose. Ci sono alcune avversità da cui non mi sottrarrò, quindi anche se fallirai non importa. Col fatto che i tuoi due prozii che si sono ripresi, la nostra linea di sangue è già destinata a raggiungere la fama. Se muoio, l’unica cosa che rimpiangerò sarà non avere avuto modo di rivedere tuo Nonno Meng. Posso percepire che non è morto e che… non è molto distante.” Alla fine, sospirò.


Meng Hao provava sentimenti contrastanti, specialmente considerando che suo nonno era scomparso mentre cercava di salvarlo.


“Nonna Meng, non avrai alcun rimpianto,” disse dolcemente. “Ce la farò e un giorno troverò Nonno Meng!” Sua nonna ridacchiò e la dolcezza nei suoi occhi si fece ancora più grande.


Meng Hao prese un respiro profondo ed eseguì un incantesimo a due mani. Ora sapeva esattamente come estrarre i chiodi ed era molto sicuro delle sue azioni. Alzò entrambe le mani e le mise sulla fronte di sua nonna, poi rilasciò il pieno potere della sua base di coltivazione.


Quando aveva trattato i suoi due prozii aveva usato solo il trenta percento della sua base di coltivazione. Ora ce la stava mettendo tutta. Sua nonna iniziò a tremare e improvvisamente nove aree del suo corpo, compresa la testa, iniziarono a brillare di una luce intensa.


Quelle nove aree erano i posti dove si trovavano i chiodi. Non appena Meng Hao vide il luccichio, la sua faccia si illuminò e udì di colpo nove voci nelle proprie orecchie.


“Chiunque osi toccare questa formazione di incantesimo morirà!” Quelle nove voci si unirono insieme e le loro parole colpirono la mente di Meng Hao come per volerla distruggere.


“Voi vi sopravvalutate!” Rispose con un freddo sbuffo, con occhi luccicanti di intento omicida. Siccome aveva coltivato le Sacre Scritture della Divinità del Dao, il suo senso divino era incredibilmente potente. Lo inviò immediatamente per controllare le nove entità che stavano entrando nella sua mente. Stava essenzialmente combattendo nel Reame del Dao, ora, in un duello uno contro nove!


I boati si sentirono dal corpo tremante di Meng Hao. Comunque le sue due mani rimasero fermamente sul posto. Mentre sua nonna tremava e la luce diventava più brillante, i chiodi iniziarono ad essere tirati fuori. Fu a quel punto che, sulla Settima Montagna e Settimo Mare, le espressioni dei nove esperti del Reame del Dao si illuminarono, e decisero di usare ogni briciolo di forza che potevano racimolare: nonostante ciò non furono minimamente capaci di fare qualcosa alla persona che stava interferendo con la loro formazione di incantesimo.


“Conosco tutti gli esperti potenti dell’Ottava Montagna e Ottavo Mare… da dove viene questo tipo?”


“Deve essere un Signore del Dao al vertice, qualcuno sul punto di diventare un Sovrano del Dao! Dannazione!”


“Semplicemente aspetta e vedi quanto riesce a resistere. Finché il Dio Celeste non si sveglia e fa la sua mossa, non sarà facile per lui rompere la formazione di incantesimo dell’altare!” Ruggendo, i nove esperti del Reame del Dao rilasciarono il loro senso divino nuovamente nel tentativo di fermare Meng Hao.


I boati erano forti, mentre combattevano separati da una grande distanza, eppure nessuno a parte loro poté udirli. Gli occhi di Meng Hao brillarono quando raggiunse il suolo. Il Calderone di Fulmini apparve fluttuando sopra la sua testa, pulsando del potere dei fulmini. In un battito di ciglia Meng Hao e sua nonna scomparvero dalla stanza e riapparvero in un campo vuoto molto lontano.


La nonna di Meng Hao aveva gli occhi chiusi e per quello non notò nemmeno il teletrasporto che era appena avvenuto. Quasi subito, Meng Hao evocò il Ponte dell’Eccelso, lanciando un forte potere in nove direzioni diverse.


Dei forti rumori riecheggiarono mentre nelle profondità della terra vennero scavati nove burroni dentro ai quali comparvero delle fiamme nere.


“State cercando di morire?” il volto di Meng Hao era cupo mentre la sua mano si lanciava in avanti con un incantesimo. Poi premette la mano sulla spalla di sua nonna, da dentro la quale uscì un chiodo.


Sua nonna non tremò ma il chiodo sì. Emanò anche una nebbia nera che finì per formare il volto di un uomo, che urlò a Meng Hao. Gli occhi di Meng Hao si spalancarono e respirò velocemente.


Il volto dell’uomo crollò nella nebbia e Meng Hao lo inspirò.


Successivamente morse con energia e si sentì un urlo. Allo stesso tempo, nella Settima Montagna e Settimo Mare, uno dei nove esperti del Reame del Dao vicino agli altari tossì improvvisamente una boccata di sangue.


“Ha consumato il senso divino che gli ho inviato!”


Fu a quel punto che, uno dopo l’altro, gli uomini iniziarono a tossire sangue. Prima un secondo, poi un terzo, poi un quarto e un quinto...


Dopo, dei rumori si sentirono dal quinto altare mentre il chiodo iniziò a spezzarsi. L’altare stava tremando e delle crepe si aprirono sulla sua superficie.


“Combinate tutti i vostri poteri!” urlò uno dei nove esperti del Reame del Dao. “Fa sì che la formazione di incantesimo non si rompa! Il quinto altare è troppo importante! Non deve spezzarsi!” Immediatamente i circostanti 100000 coltivatori eseguirono un incantesimo e iniziarono a mormorare maledizioni complesse. Quasi subito iniziarono a tremare e i loro corpi appassirono visibilmente. Nello spazio di qualche respiro tutti e 100000 i coltivatori sembrarono non avere più nemmeno un osso nel corpo.


Fu un enorme sacrificio da parte loro ma il risultato fu che il potere di un’enorme maledizione salisse verso l’altare.


Nell’Ottava Montagna e Ottavo Mare, Meng Hao sedeva sulla pianura selvaggia con le mani luccicanti mentre metteva diversi marchi di sigillo su sua nonna. Per tutto il tempo non aveva tremato una sola volta, e aveva tenuto gli occhi chiusi.


Era una scena completamente differente da quando aveva estratto i chiodi dagli altri.


Quello perché si trattava della nonna di Meng Hao e lui ce la stava mettendo tutta per assicurarsi che il dolore da lei provato fosse ridotto al minimo.


Mentre venivano rimossi, i chiodi emettevano una nebbia nera che si trasformava poi in volti.


Meng Hao le consumò tutte finché alla fine riuscì a estrarre otto chiodi. La sua espressione era molto seria mentre metteva entrambe le mani sulla fronte di sua nonna e li tirava indietro.


Incredibili rumori si avvertirono mentre i fulmini e i tuoni percorrevano la terra. Un punto nero apparve sulla fronte di sua nonna mentre il nono chiodo volava fuori. Era accompagnato da molte figure illusorie che urlarono mentre venivano estratte come un’eruzione.


Quella era la maledizione dovuta al sacrificio dei 100000 coltivatori, oltre che alla rabbia degli esperti del Reame del Dao diretta a chiunque avesse cercato di tagliare la loro connessione di potere. Il volto di Meng Hao si fece scuro e sbuffò freddamente.


Poi la sua mano destra si alzò in aria e i suoi occhi iniziarono a brillare. Quasi nello stesso istante in cui il potere della maledizione lo toccò, esplose in una nebbia nera sconfinata che lo avvolse immediatamente.


Comunque, fu anche lo stesso momento in cui Meng Hao recise completamente il nono chiodo da sua nonna. L’incantesimo di restrizione che era stato posto su di lei scomparve e il quinto altare nella Settima Montagna e Settimo Mare crollò in pezzi.


Gli altri quattro che erano stati solo crepati e frammentati, ora esplosero del tutto assicurandosi che dei nove altari originali ne rimanessero solo quattro.


Allo stesso tempo, nel Tempio del Dio Celeste sull’Ottava Montagna, la figura seduta sul trono iniziò a tremare violentemente. Quasi impercettibilmente, la maschera brillò di luce come se gli occhi dietro di essa si fossero aperti una fessura. Una pressione terrificante venne irradiata da quegli occhi! Gradualmente la bocca della figura si mosse e disse qualcosa che nessuno fu in grado di sentire, qualcosa che disse solo a sé stesso.


Disse… “Hao!”


Nel frattempo, sulla vasta pianura sul continente nel Clan Meng, Meng Hao stava tremando.


Poi lanciò indietro la testa e ruggì, mentre gli scricchiolii risuonavano da dentro di lui. La sua base di coltivazione insorse di potere e la forza vitale di Avidità iniziò a fuoriuscire dal suo quarto frutto del Nirvana.


Quello fu il momento in cui sua nonna si svegliò. Quando lo fece, la sua base di coltivazione esplose e i suoi occhi si aprirono per vedere Meng Hao e la nebbia nera che lo ricopriva.


“Hao… tu…”


Nella nebbia nera, Meng Hao fece un respiro profondo. Proprio quando stava per disperdere la nebbia, sentì improvvisamente una forte sensazione di pericolo venire dalla volta celeste.


“Nonna Meng, sto bene. Torna indietro, ora, ho solo bisogno di un po’ di tempo per liberarmi di questa maledizione.” Ad occhi spalancati si teletrasportò direttamente nella volta celeste insieme alla nebbia nera.


Il volto di sua nonna si scurì mentre si faceva indietro di qualche passo. Guardando il cielo verso dove Meng Hao era scomparso, non pensò minimamente alla propria base di coltivazione ma piuttosto iniziò a preoccuparsi della sicurezza di Meng Hao.


Se qualcosa di brutto gli fosse accaduto, non avrebbe avuto importanza se la sua base di coltivazione si fosse ristorata o no, si sarebbe sentita terribilmente in colpa. Improvvisamente, pensò al nonno di Meng Hao e sospirò.


“Dimmi solo… Dove sei?”
                                


                                



