---
weight: 1265
title: Capitolo 1265 - Ritorno!
pubDate: 2025-03-17T11:17:35.060Z
tags:
    - issth
---


Meng Hao si teletrasportò nella volta celeste, dove volteggiò a gambe incrociate circondato da nebbia nera. Allo stesso tempo, sempre più lontano nell’oscurità del cielo e oltre i continenti del Clan Meng, una figura volteggiava molto distante da Meng Hao, e lo guardava.


Era un giovane uomo di bell’aspetto vestito con una lunga veste nera. I suoi capelli fluttuavano intorno a lui e in un certo senso sembrava come se facessero parte della volta celeste stessa. Poche persone sarebbero riuscite a percepire la sua presenza.


Non era altri che… Ji Dongyang della Nona Montagna e Nono Mare!


Non appena Meng Hao aveva lasciato l’Ottava Montagna e Ottavo Mare, questi lo aveva seguito e ora lo stava osservando.


Ji Dongyang sembrava un po’ esitante ma i suoi occhi brillavano.


Lo aveva guardato per tre giorni e al momento un lieve sorriso comparve sul suo volto.


“Questo Meng Hao è un tipo veramente astuto e ingegnoso! Anche se il potere della maledizione della Settima Montagna e Settimo Mare è difficile da reggere, non deve avergli causato troppi problemi…” Gli occhi di Ji Dongyang brillarono di decisione quando si fece indietro per poi scomparire. Nel momento in cui scomparve, Meng Hao stava volteggiando a gambe incrociate sopra il continente del Clan Meng, circondato di nebbia scura. Comunque, i suoi occhi si illuminarono quando guardò nella direzione in cui Ji Dongyang era scomparso.


Il potere della maledizione non era debole ma, proprio come aveva detto Ji Dongyang, non era nulla che potesse creare a Meng Hao troppi problemi.


Tre giorni prima, proprio quando stava per disperdere la nebbia, aveva sentito un’improvvisa sensazione di crisi provenire dalla volta celeste. Quella sensazione era stata troppo improvvisa ed era qualcosa che non aveva sentito arrivare. Apparentemente il quarto Frutto del Nirvana completamente assorbito lo aveva reso molto più sensibile di prima.


Meng Hao non era sicuro dell’origine del pericolo ma aveva deciso di ritardare la dispersione della maledizione, tutto nella speranza di far venire allo scoperto chiunque gli fosse di minaccia. Comunque, quella persona era troppo cauta e dopo aver aspettato tre giorni, si era arreso.


Dopo un momento di riflessione Meng Hao aveva mosso la sua mano destra facendo ruotare la nebbia nera. Un momento dopo aveva iniziato a convergere dentro di lui. I tre giorni di raffinamento gli avevano assicurato che la nebbia sparisse nel tempo necessario ad un bastoncino di incenso di bruciare.


L’unica traccia rimasta era un punto nero sulla punta del dito di Meng Hao. Incredibilmente, quella era la combinazione raffinata del potere della maledizione.


Meng Hao guardò la punta annerita delle sue dita e pensò: “Liberarsi di questa maledizione sarebbe un vero spreco. Sono sicuro di poter trovare un modo intelligente di usarla.”


Dopo aver osservato ancora la volta celeste si arrotolò la manica e scomparve. Quando riapparve, era nuovamente sul continente del Clan Meng, quando diventò un raggio di luce che si lanciò in direzione di sua nonna.


Sua nonna lo aveva aspettato nervosamente per giorni, così quando Meng Hao tornò fece un sospiro di sollievo, gli occhi pieni di affetto. Meng Hao era suo nipote e anche se poteva non avere una connessione con gli altri, era comunque il suo diretto discendente e consanguineo.


Dopo il ritorno di Meng Hao, tutta la gente di sua nonna aveva continuato ad avere dei miglioramenti notevoli nella base di coltivazione. Quello valeva specialmente per i due zii e le tre zie, e anche per i suoi due prozii. A quel punto le loro basi di coltivazione erano tornate ai loro vertici!


I suoi prozii erano nel grande cerchio del Reame Antico e anche se non erano entrati ancora nel Reame del Dao sarebbero stati in grado di confrontarsi con coltivatori dello Pseudo Dao.


Per quanto riguardava sua nonna, anche lei era nel grande cerchio del Reame Antico, ma ora che la sua base di coltivazione si era ristorata, Meng Hao poteva percepire delle fluttuazioni uniche su di lei.


A quanto pareva… quello aveva qualcosa a che vedere con lo stesso Clan Meng!


A quel punto tutti stavano facendo le dovute preparazioni… per organizzare il ritorno del clan!


“È arrivato il momento di mettere a posto le cose nel Clan Meng!” mormorò Nonna Meng. “Quello che una volta era nostro, tornerà ad esserlo.” Il luccichio nei suoi occhi era rimasto sopito troppo a lungo. Mentre rimaneva con Meng Hao e con i suoi due prozii, riecheggiarono ovunque dei boati.


“È ora di andare. Noi… stiamo tornando a casa!” Con quello fece un passo avanti, seguita da Meng Hao e dai suoi due prozii, dai due zii e dalle tre zie.


Tutti loro si trasformarono in dei raggi di luce che si lanciarono verso il continente centrale del Clan Meng. L’espressione di Meng Hao era calma mentre li seguiva al fianco di sua nonna.


Per quanto riguardava gli altri membri della linea di sangue, gli era stato detto di rimanere indietro. Anche se le loro basi di coltivazione erano più alte di prima, non erano abbastanza potenti da permettere loro di partecipare nel combattimento che avrebbe avuto luogo.


I boati riecheggiarono mentre Meng Hao e gli altri si lanciavano verso il continente centrale.


Ci volle solo poco tempo prima che arrivassero al Palazzo degli Antenati.


Sui volti di sua nonna e dei suoi prozii comparvero emozioni contrastanti e per quanto riguardava i suoi zii e zie, i loro occhi si riempirono di ricordi. Erano stati cacciati da quel posto anni prima e non avrebbero mai immaginato di ritornarci. Ma ora… erano lì.


L’unica ragione per cui erano stati in grado di farlo era stato Meng Hao, e anche se dalle loro espressioni non si sarebbe detto, i loro cuori erano pieni di infinita gratitudine.


Il Palazzo degli Antenati del Clan Meng era circondato da uno scudo scintillante che era la grande formazione di incantesimo protettivo del clan. Meng Hao si era scontrato con quello scudo e sapeva quanto fosse potente. Proprio quando stava per avanzare, sua nonna allungò la mano.


“Hao,” disse gentilmente, “Posso pensare io a questa formazione di incantesimo.” Con quello mosse il dito verso di essa.


La sola mossa del dito fece tuonare la grande formazione di incantesimo, riempiendo Meng Hao di terrore. Poi una fessura si fece largo sulla superficie.


Uno dei prozii di Meng Hao si voltò per spiegare.


“Le abilità di tua nonna con le formazioni di incantesimo sono qualcosa che poche persone nell’Ottava Montagna e Ottavo Mare possono eguagliare. Dopo essersi sposata nel Clan Meng le era stata data la responsabilità di mantenere e aggiustare la formazione difensiva del clan. Oltre ai Patriarchi, nessun altro nel clan la capisce meglio di lei. Questa formazione di incantesimo… è il tesoro più prezioso di tua nonna.”


Poi il suo prozio si trasformò in un raggio di luce che si lanciò nel Palazzo degli Antenati del Clan Meng. Meng Hao rimase di stucco per un breve momento poi spostò lo sguardo su sua nonna e le sorrise, seguendola. La loro entrata nel Palazzo degli Antenati aveva mandato nel panico l’intero clan. Le nove linee di sangue erano già state messe in guardia da quello che era successo prima con Meng Hao e ora che la formazione di incantesimo stava tremando e rombando molte persone erano volate lì per investigare.


“Meng Chen,” urlò qualcuno, “cosa diavolo… eh?” La persona che stava parlando si fermò a mezz’aria. Non era l’unico ad essere scioccato; tutti stavano guardando pieni di sconcerto verso Nonna Meng e gli altri.


“Tu… tu sei…”


“Loro…”


Le persone iniziarono a riconoscere coloro che erano appena arrivati, anche se gli unici che lo fecero erano gli anziani, le cui facce erano ora piene di stupore.


“Mi riconosci?” disse uno dei prozii di Meng Hao, facendo un passo avanti. “Anche se non mi riconosci, va bene. Sono Meng Hong!” Quando il suo piede toccò terra tutto tremò violentemente e le nuvole sopra la sua testa si condensarono. Era come se stessero cadendo a terra dei fulmini, e molte esplosioni riecheggiarono per tutta la magione.


Proprio mentre il terreno tremava, l’altro prozio di Meng Hao si fece avanti con espressione gelida. La sua voce era leggera come il sibilo di una vipera, cosa che fece correre dei brividi sulla schiena di chiunque lo stesse ascoltando.


“Io sono Meng Yan. Sono passati diversi anni ma qualcuno di voi dovrebbe ancora ricordarsi di me.” I sospiri si sollevarono dalle centinaia di coltivatori preseti nel Clan Meng.


“La decima linea di sangue. È la decima linea di sangue…”


“Non importa che ci chiamiate la decima linea di sangue o la prima,” disse freddamente Nonna Meng, “Oggi... siamo tornati.” Mosse la mano e fece tremare tutta la formazione di incantesimo.


Il suono era incredibile ed era sovrastato solo dalla voce di Nonna Meng, che fece trasformare quel suono in tempesta.


Fu a quel punto che i boati vennero sentiti dai nove separati distretti del Palazzo degli Antenati del Clan Meng. Molti raggi di luce si lanciarono in aria come fulmini, riempiendo il cielo sopra il clan Meng di decine di migliaia di luci.


A terra c’erano ancora più membri del clan che stavano guardando verso l’alto con espressioni sconvolte sul volto mentre la formazione di incantesimo rombava in risposta alla voce di Nonna Meng.


Presto, tutti gli occhi si puntarono su di lei. Poi gli esperti, scioccati, del clan notarono che Meng Hao era proprio dietro sua nonna, e sussultarono.


Nonna Meng rimase lì, stoicamente, guardandosi attorno. Per lei era facile differenziare tra le varie fazioni che erano le nove linee di sangue.


Con un freddo sbuffo iniziò ad avanzare e nessuno cercò di fermarla. In quel momento nessuno voleva offendere la decima linea di sangue, specialmente considerando che Meng Hao era con loro. Il cui combattimento con i Patriarchi del Clan Meng aveva insinuato la paura nei cuori degli spettatori.


Prima che Nonna Meng andasse lontano guardò in basso verso una magione, in particolare verso una delle sale che era circondata da sale più piccole e da altri edifici che formavano una piccola città.


“Qui è dove viveva un tempo la mamma di Hao…” disse freddamente Nonna Meng, mentre un’aria di autorevolezza irradiando. “Chiunque sia qui adesso è meglio che se ne vada in fretta… ci riprenderemo questo posto!”


La fazione in questione si sentì subito oltraggiata.


“Così state esagerando! Questo è troppo!”


“Questo è il Palazzo degli Antenati della settima linea di sangue! Come osate!?”


Dopo, una fredda voce risuonò nella larga sala. “Liu Xiu, questo è troppo!”


Un uomo dai capelli bianchi emerse dalla sala, la cui base di coltivazione era nel grande cerchio del Reame Antico.


“Quindi mi riconosci ancora,” disse Nonna Meng con occhi luminosi di intento omicida. “Non sei stato tu colui che è rimasto a guardare mentre mi cacciavano, senza fare nulla? Cosa ancor peggiore, eri felice di prenderci a calci mentre eravamo deboli.” Muovendo la mano destra, portò la formazione di incantesimo del Clan Meng sopra la sua testa.
                                


                                



