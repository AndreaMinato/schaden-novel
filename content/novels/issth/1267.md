---
weight: 12670
title: Capitolo 1267 - Insieme!
pubDate: 2025-03-17T11:17:35.060Z
tags:
    - issth
---


Quasi nello stesso momento in cui Meng Hao guardò la statua, i tre esperti del Reame del Dao che si trovavano all’interno lo capirono e i loro volti si illuminarono.


Il Patriarca della nona linea di sangue guardò Meng Hao, poi guardò i membri della sua stessa linea di sangue, in particolare Meng De, che aveva un’espressione piuttosto complessa.


Il Patriarca dell’ottava linea di sangue aveva già combattuto brevemente con Meng Hao, quindi si sedette stringendo i denti, non osando farsi vivo. Comunque, il suo cuore era pieno di anticipazione al pensiero del Patriarca della prima linea di sangue che entrava nella mischia.


Il vero Patriarca era l’ultimo del gruppo dei tre che si erano indeboliti. Aveva lunghi capelli rossi che bruciavano come fuoco e al momento sedeva a gambe incrociate con un’espressione cupa sul volto. Dopo un lungo momento si alzò in piedi e fece un passo avanti, apparendo fuori dalla statua, di fronte a Meng Hao.


Non appena apparve all’esterno, i membri circostanti del Clan Meng lo guardarono. Nessuno esultò, però; tutti fissarono lui e Meng Hao.


“Tu non fai parte del Clan Meng,” l’uomo dai capelli rossi parlò e la sua voce era antica e sinistra.


“Che io lo sia o meno non ha importanza,” rispose con calma Meng Hao.


“Questo è vero, non è importante. Vecchio Ottavo, Vecchio Nono, se non fate qualcosa allora il nostro Clan Meng cadrà per mano di uno straniero quest’oggi.” Le fiamme eruttarono dai suoi capelli, una manifestazione dell’Essenza di fiamma che fece distorcere l’aria.


Nella statua, il Patriarca dell’ottava linea di sangue strinse i denti e alla fine decise di emergere.


Il Patriarca della nona linea di sangue, quello che aveva già incontrato Meng Hao, uscì subito dopo. I Tre Patriarchi erano emersi e, alla fine, l’anticipazione iniziò a brillare negli occhi dei coltivatori del Clan Meng, così come eccitazione. Nelle loro menti, anche se Meng Hao era stato più forte di quanto non fosse ora, poteva comunque resistere agli attacchi combinati dei tre Patriarchi.


“Solo voi tre non sarete sufficienti,” disse Meng Hao, guardandoli. Poi il suo sguardo si spostò sulle due figure in ombra che rimanevano nella statua. “Siete svegli da un po’ ormai, che senso ha fingere di stare ancora dormendo?” disse “Avete perso l’occasione di fare un attacco a sorpresa, quindi che ne dite se vi lascio attaccarmi in cinque contro uno? Se vincete vi darò questo tesoro.”


Con questo, Meng Hao mosse la mano facendo materializzare il Calderone di Fulmini sopra la sua testa. Crepitò di fulmini e dell’aura di un tesoro prezioso, cosa che fece spalancare gli occhi dei tre Patriarchi e vorticare le loro menti.


Improvvisamente le due auree eruttarono da dentro la statua. Uno di loro non era al livello di un Signore del Dao ma ci era molto vicino. L’altro era ormai al livello di un Signore del Dao e apparentemente si avvicinava alle quattro Essenze.


Comunque, quel poco che gli mancava lo rendeva non sufficientemente potente per acquisire il titolo di Sovrano del Dao.


Quei due erano i veri Patriarchi del Clan Meng e le due forze più potenti che il clan aveva prodotto in molti anni. Non appena le loro auree apparvero, l’aria vicino ai tre Patriarchi che si trovavano all’esterno della statua si illuminò e due persone apparvero dal nulla. Sembravano incredibilmente vecchi ed emanavano ondate di potere, specialmente l’esperto con quasi quattro Essenze. Indossava una lunga veste grigia ed emanava aria di decadenza. Guardò intensamente verso Meng Hao e disse: “E se dovessi vincere tu?”


“Se vinco allora voi cinque dovrete giurare con dei voti del Dao di proteggere la linea di sangue di mia nonna per mille anni.” Meng Hao guardò il Patriarca con quasi quattro Essenze, che era colui sul quale stava concentrando maggiormente le proprie attenzioni. Era curioso di vedere se il quarto Frutto del Nirvana ormai completamente assorbito lo avrebbe reso in grado di combattere contro altre quattro Essenze.


“Perché solo per mille anni?”


“Perché tra mille anni,” disse Meng Hao con calma, “a meno che io non sia morto, nessuno nella Sfera della Montagna e del Mare oserò fare del male a nessuno dei miei parenti.” Anche se le sue parole sembravano arroganti per la maggior parte delle persone che le udirono, le espressioni dei cinque Patriarchi del Dao divennero serie.


Dopo essersi scambiati degli sguardi eloquenti i cinque Patriarchi annuirono.


In verità non avevano scelta se non quella di combattere. Inoltre, l’offerta che Meng Hao aveva proposto loro aveva aiutato ad alleggerire la tensione almeno un pochino. Dopotutto, si trattava di un affare interno al Clan Meng e gestirlo in quel modo sarebbe stato un mutuo beneficio.


“Molto bene!” disse l’esperto del Reame del Dao a quasi 4 Essenze. Poi si lanciò nella volta celeste, seguito dagli altri quattro Patriarchi. Dopotutto, una battaglia del Reame del Dao non poteva essere combattuta a terra, per evitare che il potere degli attacchi fuoriuscisse e portasse distruzione nel Clan Meng.


Meng Hao guardò verso sua nonna poi si trasformò in un raggio di luce che si lanciò nella volta celeste. Immediatamente, alcuni membri del Clan Meng utilizzarono diverse tecniche magiche per proiettare l’immagine della volta celeste a terra, così da poter guardare il combattimento.


Quello che videro fu Meng Hao sul campo di battaglia, e poi, subito dopo, i cinque Patriarchi che attaccarono contemporaneamente.


I boati riempirono la volta celeste non appena arrivò Meng Hao. Il Patriarca della prima linea di sangue fu leggermente più veloce degli altri. Un incantesimo fece esplodere un mare di fiamme che si trasformò in una grande mano che si allungò verso Meng Hao come per afferrarlo.


Il Patriarca dell’ottava linea di sangue lanciò indietro la testa e urlò, battendo le mani di fronte a lui e facendo scoppiare una tempesta di vento. La tempesta era alimentata dal potere della sua base di coltivazione e dell’Essenza di vento.


Si trasformò velocemente in un grande tornado che si preparò ad attaccare.


Il Patriarca della nona linea della sangue fece uno strano attacco. Mentre eseguiva un incantesimo, le increspature si diffusero ai suoi piedi riempiendo la volta celeste e facendo materializzare un grande specchio.


Quei tre attacchi erano i più normali del gruppo. Rimanevano ancora due Patriarchi. Quello più vicino all’essere un Signore del Dao iniziò a brillare con il colore del sangue, un luccichio che conteneva un torreggiante volere di massacro.


Incredibilmente, quello era il tipo di Essenza che era molto difficile da coltivare, ma molto potente… l’Essenza di massacro!


L’ultimo Patriarca era il più forte del gruppo: fece un profondo respiro e mentre lo fece nel vuoto apparve un bagliore verde. In un battito di ciglia anche il suo corpo divenne verde e un anello verdastro apparve intorno a lui. Non era altri che la Magia del Fulmine Verde!


Era la magia Daoista più potente del Clan Meng; fulmini verdi riempirono l’area per migliaia di metri intorno al Patriarca, un tipo di fulmini completamente diverso da quello che Han Qinglei aveva usato nella Sfera del Vortice di Vento.


L’espressione di Meng Hao non mutò. Al momento il suo quarto Frutto del Nirvana era completamente assorbito e un semplice pensiero da parte sua avrebbe potuto evocare la Porta del Reame Antico. Comunque, anche se non aveva intenzione di farlo, le potenti increspature della sua base di coltivazione gli fecero capire che era possibile che la porta comparisse di sua volontà.


“Bene,” mormorò velocemente, “prima che metta piede nel Reame Antico, vediamo quanto è diventata potente la mia prodezza in battaglia!” Con quello i suoi occhi brillarono mentre si lanciava verso il Patriarca della prima linea di sangue. Quel Patriarca eseguì un incantesimo a due mani, lanciando le due enormi mani di fuoco verso Meng Hao.


Quella mano era formata interamente da potere dell’Essenza ed era così forte che persino un coltivatore dello Pseudo Dao che ne fosse stato colpito ne sarebbe rimasto completamente distrutto, per non parlare dei coltivatori più deboli.


Sarebbe stata in grado di distruggere enormi asteroidi. Fischiò nel vuoto, apparentemente capace di bruciare ogni cosa mentre precipitava verso Meng Hao.


“Non sarò ingiusto,” disse Meng Hao. “Siccome stai usando la fiamma dell’Essenza… allora userò la stessa cosa per batterti!” Non appena quelle parole lasciarono la sua bocca, il fuoco infuriò intorno a lui, la completa manifestazione dell’Essenza della Fiamma Divina di Meng Hao.


Mentre appariva nella sua totalità, iniziò a rombare verso la fiamma dell’Essenza del Patriarca della prima linea di sangue.


Quello era il fuoco che combatteva il fuoco e non si trattava di chi lo controllava meglio. Piuttosto, la questione era… quale Essenza era più forte? Di chi era l’Essenza più temibile? Meng Hao mosse la mano trasformando le fiamme intorno a sé in un pugno gigante fatto di fiamme che poi si scagliò contro la mano di fuoco del Patriarca della prima linea di sangue.


BOOOOOOOMMM....


Ogni cosa tremò quando la mano del Patriarca esplose. Anche il pugno della Fiamma Divina di Meng Hao cadde in pezzi ma quando lo fece rivelò l’immagine di una scimmia, che lanciò indietro la testa e ruggì. Quel ruggito fece fremere di rabbia il fuoco nella volta celeste. Il potere della Fiamma divina si innalzò formando una grande bocca che si lanciò verso il Patriarca della prima linea di sangue come per consumarlo. Comunque, poco prima di farlo, Meng Hao sbuffò fermando sul posto la bocca, che lasciò uscire un urlo di sconfitta e scomparve lentamente.


Il Patriarca della prima linea di sangue tossì sangue e iniziò ad indietreggiare con il volto illuminato dallo sconcerto. Quella era la prima volta che era stato sconfitto da una simile Essenza e se non fosse stato per il fatto che Meng Hao non era nel pieno del suo intento omicida allora sarebbe rimasto ucciso senza l’ombra di dubbio.


“Hai perso.” Disse Meng Hao. Poi fece un altro passo mettendosi direttamente di fronte al Patriarca dell’ottava linea di sangue e alla sua tempesta di vento, che si diresse minacciosamente verso Meng Hao.


“Non posso usare l’Essenza di vento,” disse Meng Hao scuotendo la testa.


Permise alla tempesta di scontrarsi con lui, una forza terrificante che avrebbe potuto uccidere anche un esperto dello Pseudo Dao. Persino i coltivatori del Reame del Dao allo stesso livello avrebbero temuto quel vento. Comunque, mentre soffiava verso Meng Hao, anche se alcune ferite apparvero su di lui… non era comunque nulla di grave. Quella consapevolezza fece tremare il Patriarca dell’ottava linea di sangue, che scappò subito dopo.


“Ammetto la sconfitta!” urlò con espressione sconvolta.


La sua fonte principale di paura era vedere che le ferite inflitte dalla potente tempesta non potevano tenere testa alla velocità con cui il corpo di Meng Hao guariva.


Le ferite impiegarono qualche respiro di tempo per essere inflitte ma vennero guarite quasi istantaneamente…


“Che corpo fisico incredibile! Come… come si può combattere una persona simile?”


Nel frattempo i membri del Clan Meng stavano guardando la scena sull’enorme schermo di proiezione. Potevano chiaramente vedere Meng Hao usare l’Essenza di fiamma per sconfiggere il Patriarca della prima linea di sangue e poi usare il suo incredibile corpo fisico per sconfiggere la magia Daoista dell’Essenza del Patriarca dell’ottava linea di sangue.


Dalla posizione del pubblico, sembrava quasi invincibile!


“R-Rispetto all’ultima volta, sembra che sia… ancora più potente!”


“Che razza di base di coltivazione deve avere? È così giovane! Come può… essere così forte?”


Quella era la prima volta che la nonna di Meng Hao vedeva il suo vero potere. Mentre guardava le immagini sullo schermo, un largo sorriso si allungò sul suo viso.


In quel momento non le importava chi fosse responsabile per il ritorno della loro linea di sangue nel Clan Meng. Che fosse lei o Meng Hao non aveva importanza. Quello perché… lui era suo nipote!




Buongiorno cari lettori, Purtroppo abbiamo avuto di recente problemi con il team di traduzione che, nel giro di pochi giorni, è rimasto completamente sguarnito. Questo ci costringe a mettere formalmente in pausa la serie senza poter dare garanzie riguardo alle tempistiche della sua ripresa.
-Novelle Leggere

