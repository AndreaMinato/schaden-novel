---
weight: 12690
title: Capitolo 1269 - Tribolazione Scioccante!
pubDate: 2025-03-28T15:48:05.928Z
tags:
    - issth
---


Non so come sono stati tradotti i termini in inglese precedenti, segnalate eventuali errori taggandomi direttamente @Schadenfreude o in chat privata su discord, il vostro contributo sarà fondamentale.

Il Ponte dell’Eccelso e i reami più recenti però li ho trovati, dai.
-Schadenfreude 


Increspature si diffusero nel cielo stellato, propagandosi rapidamente e coprendo istantaneamente l'intera area intorno a Meng Hao.


Queste onde contenevano strati di Dao e, mentre si espandevano, chiunque le udiva avrebbe avuto la sensazione che innumerevoli esseri viventi stessero sussurrando nelle sue orecchie.


I cinque patriarchi del clan Meng impallidirono mentre alzavano lo sguardo verso il cielo stellato… l'origine di tutte quelle increspature.


In quel momento, il cielo era completamente silenzioso, così come il clan Meng, con il suo continente centrale e i nove continenti ausiliari. Si poteva sentire solo il respiro sempre più affannoso del pubblico.


I membri delle nove linee di sangue, indipendentemente dal livello della coltivazione, potevano percepire le increspature diffondersi sulla terra e l’indescrivibile pressione irradiarsi dal cielo stellato.


RUMBLE!


Le terre iniziarono a tremare, rompendo il silenzio mentre le montagne crepitavano e i fiumi si fermavano.


Le espressioni di ogni membro del clan Meng cambiò rapidamente, erano sconvolti.


“Quello è…”

“Cos’è successo?”


“Cosa sta succedendo? Posso solo sentire una pressione indescrivibile… è quasi come una Tribolazione Celeste!!”


Nonna Meng spalancò gli occhi; aveva delle ipotesi su ciò che stava accadendo, ma quasi non riusciva a credere che fossero vere. E non era la sola; tutti gli altri coltivatori del Reame Antico nel clan erano colmi di shock e sorpresa.


Questo in particolare perché si erano resi conto che stava accadendo a causa di Meng Hao. A quel punto, il loro stupore raggiunse il culmine.


“È impossibile!”


“La Porta del Reame Antico!? Questa aura e questa pressione indicano chiaramente l’arrivo della Porta del Reame Antico!!”


“No, non può essere! Quella non è la Porta del Reame Antico. Questa pressione è molto più intensa. Se fosse davvero la Porta del Reame Antico, allora… sarebbe migliaia di volte più potente di una Porta del Reame Antico normale!!”


“Non è importante. La cosa più importante da ricordare… è che questa Porta del Reame Antico sta arrivando per Meng Chen. In tal caso… la sua coltivazione… Potrebbe essere allo stadio Immortale?!?!” La gente ebbe la sensazione che stesse per scoppiarle la testa.


I cinque Patriarchi nel cielo stellato iniziarono a indietreggiare, pieni di emozioni contrastanti. Alla fine, la sagoma di un’enorme porta divenne visibile. Un’aura antica e arcaica iniziò a diffondersi attorno e i cinque patriarchi mostrarono espressioni di assoluta incredulità.


“La Porta del Reame Antico. È davvero… davvero la Porta del Reame Antico!”


“Lui… è davvero nel Reame Immortale. Ma non ho mai sentito parlare di un Immortale abbastanza potente da affrontare il potere del Reame del Dao!!”


“Aspetta, mi ricordo… esiste un tipo di Immortale….”


“Gli Immortali del Dao Onniceleste!!” I cinque Patriarchi sussultarono, e mentre si scambiavano sguardi, ognuno poteva vedere quanto fossero scioccati gli altri.


In quel momento, ogni singola persona nel clan Meng aveva la stessa reazione. Dopo aver percepito che si trattava davvero della Porta del Reame Antico, ondate di incredulità travolsero i loro cuori, facendoli quasi sentire come se stessero allucinando.


Meng Hao rimase solo nel cielo stellato, scrutando la distesa infinita e le maestose increspature che si stavano diffondendo. Ben presto, la forma iniziò a delinearsi… la Porta del Reame Antico!


La Porta del Reame Antico di Meng Hao!


Convogliando il potere del Frutto del Dao e spingendo quella porta, poteva essere battezzato dalle Montagne e dai Mari, ottenere la loro approvazione e, così, tornare simbolicamente ai tempi antichi. Poteva… cercare quell’antico sentiero in cui le lampade si erano spente, ma il coltivatore no. Poteva… diventare un esperto del Reame Antico!


“La mia Porta del Reame Antico!” Mormorò piano. Gli occhi di Meng Hao brillarono di una luce intensa, e quasi nello stesso istante in cui parlò, un suono simile a un tuono soffocato risuonò nell’aria, carico di una potenza capace di scuotere il Cielo e la Terra.


Tra i fragori, si diffuse un’enorme quantità di ondulazioni, e la Porta del Reame Antico iniziò a crescere, sempre più grande… Alla fine, nel cielo stellato apparvero persino delle nuvole, che si sparsero coprendo ogni cosa.


Sorprendentemente si potevano scorgere delle figure tra quelle nuvole, figure che indossavano abiti di tempi antichi e che iniziarono immediatamente a emanare aure scioccanti.


Risuonavano persino deboli grida dalle nubi, che divennero sempre più intense e potenti, fino a risuonare come un ruggito del cielo stesso. Le increspature si fecero più violente e le nuvole fremettero, avvolgendo l’intera Porta del Reame Antico e rendendo la sua aura ancora più misteriosa e primordiale.


Ben presto, l’area attorno alla Porta del Reame Antico iniziò a distorcersi, quasi come se il tempo scorresse in modo diverso in quella zona, trasformandola in un mondo a sé stante!


All’improvviso, una pressione terrificante esplose, facendo sussultare il volto di Meng Hao. Senza neanche pensarci, fece qualche passo indietro.


I suoi capelli iniziarono a sferzare l’aria e risuonarono crepitii dal suo corpo. Era come se l’incredibile pressione del Cielo e della Terra volesse schiacciarlo fino a farlo sparire. La mente di Meng Hao iniziò a vacillare.


“Qualcosa non va!” Le pupille di Meng Hao si rimpicciolirono e si ritirò nuovamente. Quanto ai cinque patriarchi del clan Meng, erano già fuggiti molto lontano.


Adesso erano pieni di terrore ed erano sbiancati in volto.


“Q-quella è… la Porta del Reame Antico? Come mai sembra persino più spaventosa della Tribolazione del Reame del Dao!?!?”


“Gli antichi documenti non menzionano nulla di una Porta del Reame Antico come questa. Non ho mai sentito parlare di niente del genere. Come si può anche solo trascendere una Porta del genere!?”


“Questa è una grande tribolazione del Cielo e della Terra. Nemmeno la Tribolazione del Reame del Dao può competere con questa Porta del Reame Antico….” I cinque Patriarchi non credevano nemmeno che fosse possibile superare una tribolazione come questa Porta del Reame Antico.


Erano sicuri di poterla affrontare nel loro stato attuale, e questo senza nemmeno prendere in considerazione l'aura scioccante e terrificante che si poteva percepire dalle nuvole che circondavano la porta.


L’espressione di Meng Hao era estremamente tesa. I membri del Clan Meng in basso invece fissavano a occhi spalancati la porta e le nuvole, che erano senza dubbio il fenomeno più spaventoso che avessero mai visto in vita loro.


Facevano parte di un piccolissimo gruppo di persone nel Regno della Montagna e del Mare… che potevano assistere di persona ad un’Antica Tribolazione che in realtà… superava la Tribolazione del Dao!


Il volto di Meng Hao era estremamente cupo. Aveva sempre creduto che avrebbe superato facilmente il Reame Antico. Dopotutto, era già abbastanza forte da combattere contro il Reame del Dao. In effetti, in tutto il Regno della Montagna e del Mare, poche persone avrebbero potuto batterlo in uno scontro. Pertanto, Meng Hao si considerava essenzialmente al vertice del Regno della Montagna e del Mare.


Ma ora si rendeva conto di essersi sbagliato. Molto, molto sbagliato. Quell'errore non riguardava la sua comprensione del livello della sua potenza di combattimento, ma piuttosto… il fatto che un Immortale del Dao Onniceleste fosse in grado di sconfiggere i maestri del Reame del Dao in battaglia indicava che la sua forza combattiva era in realtà… una sfida contro le leggi divine!


Le persone che sfidavano le leggi della natura avrebbero ricevuto una punizione celeste. Forse non si trattava semplicemente di una sfida ordinaria. Forse… come per tutto, bisognava pagare un prezzo per ottenere qualcosa. Meng Hao aveva acquisito una forza combattiva  incredibile, e il prezzo che ora doveva pagare per questo… era un’Antica Tribolazione indescrivibilmente terrificante!


Guardò le nuvole e la porta appena visibile al loro interno, e poteva percepire la morte!


“Non sarà semplicemente una questione di aprire la porta e entrare nel Reame Antico, per poi passare attraverso il processo di spegnere le lanterne…. Per me, non potrò superare con facilità il Reame Antico. Sarà una serie di crisi mortali…. In quanto Immortale del Dao Onniceleste, è inevitabile.” Ora che finalmente aveva capito, sospirò.


Fu a quel punto che risuonarono rimbombi dalle nubi. Sembravano quasi delle grida umane e fecero tremare il mondo e scossero perfino le menti della gente a mezz'aria nel cielo stellato.


I cinque patriarchi sbiancarono e, senza esitazione, tornarono sfrecciando verso il continente del clan Meng, dove attivarono la grande formazione difensiva, isolandosi da Meng Hao.


A quanto pareva temevano di essere coinvolti nella tribolazione della Porta del Reame Antico…


Anche se sapevano che le tribolazioni prendevano di mira solo certi coltivatori e non gli spettatori, la natura terrificante di questa calamità li aveva impietriti.


Ora Meng Hao era il solo rimasto nel cielo, di fronte ad innumerevoli nuvole e l’enorme Porta del Reame Antico. Al confronto sembrava una formica.


Nonostante l’intenso momento di pericolo, Meng Hao mantenne la calma mentre studiava le nubi. Fu in quel momento che sentì sua nonna chiamarlo con ansia dal continente sotto.

“Hao’er, vieni qui nella formazione!” Mentre gridava, un’apertura apparì nello scudo dell’incantesimo.


I patriarchi urlarono subito con paura: “Assolutamente no!!”


Meng Hao rivolse gli occhi verso sua nonna. La sua preoccupazione riscaldò il suo cuore, ma scosse la testa.


“Nonna Meng, questa… è la mia tribolazione!” Poi si girò, scatenò il potere della sua coltivazione e sfrecciò verso le nuvole. “Non importa se sarà difficile. Farò comunque un tentativo, a qualunque costo!”


“Ho praticato la coltivazione per secoli ormai e sono un Immortale del Dao Onniceleste. Non sono sicuro se ci siano state persone come me in passato, ma… dato che ho ottenuto così tanto, devo pagarne il prezzo!”

“Questa Antica Tribolazione è quel prezzo e non è nient’altro che una parte spinosa della strada che si allunga di fronte a me.”


“Strapperò le spine e continuerò ad avanzare. Se sono esistiti Immortali del Dao Onniceleste in passato che sono avanzati al Reame Antico, allora farò la stessa cosa!” Meng Hao sporse il petto in avanti e rise, poi per poi scattare verso le nuvole come un fulmine.


Stava affrontando direttamente la Porta del Reame Antico!

