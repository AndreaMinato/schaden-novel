---
weight: 1270
title: Capitolo 127 - La Mia Promessa
pubDate: 2025-03-17T11:17:34.782Z
tags:
    - issth
---


L'istante in cui apparvero le figure selvagge, il mastino di Meng Hao emise un ululato. Balzò in avanti, trasformandosi in una figura sfocata che correva intorno al giovane.


Il sangue sgorgò in modo così violento da creare una nebbia, e i corpi dei barbari ruzzolarono giù dalla montagna.


La loro morte non spaventò gli altri alle loro spalle; piuttosto li incitava ad avanzare in modo più selvaggio. La ferocia del mastino faceva tremare i cieli mentre proteggeva l'area. Qualunque nemico si fosse avvicinato si sarebbe scontrato con lui.


Il corpo di Meng Hao era scosso, ma si costrinse a tenere gli occhi aperti. Udiva gli attacchi del mastino, e poteva vedere la marea infinita di gente, ma non poteva fare nulla.


Più passava il tempo, più sangue scorreva giù dalla montagna. La furia del mastino aveva creato una terra desolata, ampia trenta metri in ogni direzione. Un numero imprecisato di barbari era morto, formando una montagna di sangue ai lati.


Un giorno due giorni… Il mastino non trovava riposo. I barbari sembravano non avere fine. Andavano alla carica sfrenati. Il secondo giorno, alcuni Coltivatori della Formazione del Nucleo apparvero nella mischia, indossando armature da barbari.


La battaglia sanguinosa continuò nella quinta matrice, mentre le urla umane e gli ululati del mastino riempivano l'aria. In tarda notte, il cane uccise i tre barbari della Formazione del Nucleo, ma restò ferito. Dopodiché ogni cosa piombo nel silenzio. I barbari arretrarono. Meng Hao guardò attonito verso il cane. Una delle sue gambe era rotta, e appariva esausto.


Erano due giorni che non riposava, e non aveva elisir medicinali da fargli consumare. In ogni scontro aveva rischiato di morire, ma aveva impedito agli altri di fare del male a Meng Hao. Grazie alla sua furia, nessuno si era avvicinato.


Il cane era sopraffatto dalla fatica. Si sdraiò per terra ansimando. Leccò la sua mano come se desiderasse una carezza sulla testa. Sul picco della montagna non si vedevano che l'uomo e il cane. Uno non si muoveva, l'altro giaceva prono, pronto a fare la guardia.


Meng Hao guardò di nuovo il mastino, e una sensazione di calore si sollevò dal profondo del suo cuore, qualcosa che non aveva mai sentito in tutta la sua vita. Ne venne pervaso. Quella creatura non era che un cucciolo, una Divinità di Sangue con una piccola comprensione spirituale. Eppure… Non l'avrebbe tradito. Anche in quelle circostanze non se ne sarebbe andato, ma sarebbe rimasto a difenderlo.


Se avesse continuato a combattere in quel modo, sarebbe morto. Ma era rimasto comunque al suo fianco, per proteggerlo. Presto si alzò l'alba, e un rumore dalla pendici della montagna spezzò il silenzio. L'aria sembrò riempirsi con il Qi della Formazione del Nucleo, seguito dalle urla furiose dei barbari che salivano dalla montagna. Il mastino lo guardò un'altra volta, poi leccò la sua mano. Si voltò e si gettò di nuovo in battaglia con un ululato feroce.


Meng Hao non riusciva a muoversi. Non poteva che guardare il mastino che partiva all’attacco. Non poteva nemmeno voltare la testa. Non vedeva altro che la metà del mondo di fronte a lui. Anche quello che si trovava alla base della montagna non era visibile. L'abbaiare del cane e le urla degli umani riempirono le sue orecchie per tutto il giorno. Non sapeva esattamente quanto feroce fosse lo scontro, ma percepiva che per tutto il giorno, nessuno sarebbe riuscito, di nuovo, ad avvicinarsi. Quando calò la notte, il silenzio ricadde sulla montagna.


Passò del tempo prima che il mastino ritornasse e si sdraiasse di nuovo. Stavolta anche la sua schiena era rotta, e non riusciva a camminare. Anche un'altra gamba era rotta, e uno dei suoi lunghi, denti aguzzi era stato strappato via.


Il suo Qi era debole, e il pelo scompigliato. Il sangue gocciolava lungo il corpo mentre giaceva per terra. Emise un flebile gemito, come per raccontargli gli eventi del giorno.


Sembrava che tutta la stanchezza della battaglia fosse stata serbata per quel momento, per tornare indietro e farsi accarezzare sulla testa. Nel suo cuore Meng Hao… Era una famiglia. Avevano combattuto insieme, erano cresciuti insieme. Gli aveva dato elisir medicinali, e dovunque si voltava, il suo sguardo era colmo di incoraggiamento e calore. Da lui dipendeva e lo avrebbe difeso per sempre.


Giunse il quarto giorno, e si udirono altre grida. Il corpo di Meng Hao continua a tremare, e udì un triste ululato da parte del mastino. Voleva alzarsi, ma non ci riusciva. Il veleno lo riempiva di dolore. Non poteva fare altro che sedere, guardando i simboli magici sulla stele di pietra.


Il quarto giorno, nulla si avvicinò nel raggio di trenta metri. Ma quella notte, quando cadde di nuovo il silenzio, il mastino impiegò un'ora per trascinarsi lentamente verso di lui. Il sentiero che il mastino aveva tracciato formava una lunga striscia di sangue. I denti erano spezzati, la schiena incurvata. Giacque di nuovo al fianco di Meng Hao, la testa piegata di lato mentre gli leccava il palmo. Parve di nuovo raccontargli gli eventi del giorno con deboli ululati.


Meng Hao aveva gli occhi rossi. Non vedeva il mastino, ma percepiva quanto debole fosse il suo Qi in quel momento. Era diventato come un mortale, e sapeva che senza il mastino a proteggerlo, sarebbe morto subito.


Ma il prezzo per la sua vita era la debolezza del cane. Presto sarebbe venuto il giorno in cui non avrebbe più fatto ritorno…


Meng Hao si costrinse a restare con gli occhi aperti. Guardò i simboli magici sulla stele di pietra, cercando l'illuminazione. Ma per quanto guardasse, era incapace di capirli. Era come se… Non potessero essere compresi da un esterno come lui.


Poi giunse il quinto giorno…


Quel giorno le urla che raggiunsero le orecchie del giovane erano più intense che mai. C'erano persone riuscivano ad avvicinarsi oltre i trenta metri. Ma prima che riuscissero a raggiunerlo venivano fatte a pezzi. Il sangue pioveva sul suo corpo, e continuava udire le urla sempre più funeree del mastino.


Quella notte il cane impiegò quattro ore a tornare. Non lo toccò: si limitò sedere dove stava. Il sangue sgorgava dalla bocca, la sua forza vitale tremava appena. Sembrava che solo la sua testardaggine lo tenesse in vita. Nonostante la sua situazione, era ancora pronto a combattere…


Meng Hao riuscì a malapena ad aprire la bocca, ma in qualche modo, riuscì a parlare. "Vai! Vai via… Da qui… Mi senti? Vai!"


Non vedeva il mastino. Non riusciva a vedere altro che il cielo nero come l'inchiostro. Il cane sollevò la sua testa per guardarlo. Guardò la porta luccicante come se avesse capito le sue parole. Poi emise un guaito.


"Ti ho detto di andartene!" disse Meng Hao ansimando, come se tutta l’energia che possedeva gli fosse stata strappata per pronunciare quelle parole.


Il corpo del cane tremò, gli occhi si riempirono di tristezza. Si alzò a fatica, poi si incamminò al suo fianco e gli leccò la faccia. Ma non se ne andò… Ignorò gli ordini e si sdraiò di nuovo al suo fianco.
Il cuore di Meng Hao sussultò. I suoi occhi erano pieni di sangue mentre guardava la stele di pietra. Improvvisamente, si fece sfocata, e parve vedere qualcosa, ma non riusciva a capire. Giunse l'alba del sesto giorno, e si udì il rumore del movimento alla base della montagna. Risuonò un ruggito mentre il mastino si alzava fatica. Guardo Meng Hao un'ultima volta, per poi ripartire alla carica.


La mano di Meng Hao si sollevò lentamente, tremando. Nei suoi occhi, i Gigli della Resurrezione tremarono. Formò lentamente un pugno con la mano, e si alzò in piedi!


Alzò la testa verso il cielo ed emise un ruggito che per sei giorni aveva trattenuto. Un mostruoso intento omicida si riversò dai suoi occhi mentre si sollevava in aria. Non appena lo fece, vide un gigantesco uomo che sollevava un grosso bastone. Era pronto ad abbatterlo sul mastino, che ormai sembrava una carcassa informe.


Il viso del giovane si riempì di rabbia velenosa. Sollevò la mano, e una nebbia di fulmini emerse dal palmo proiettandosi verso l'uomo. Quando lo raggiunse esplose. L'uomo, la cui base di coltivazione era alla Stabilità della Consistenza, si gettò all'indietro in ritirata. Molti altri barbari nei paraggi fecero lo stesso. Il giovane avanzò ancora ponendosi di fronte al mastino.


I suoi occhi erano di un rosso profondo mentre sollevava di nuovo la mano. Centinaia di spade volanti emersero sibilando, incluse le due spade di legno. Gli girarono attorno, trasformandosi in una pioggia di spade, poi in un gigantesco vortice. Con un grido, tutte le spade esplosero. Le schegge partirono in ogni direzione, e si udirono delle urla agghiaccianti mentre i barbari venivano fatti a pezzi.


Improvvisamente, dalle pendici della montagna, otto aure del Qi della Formazione del Nucleo si sollevarono in aria. Volarono dritte verso il picco della montagna.


Meng Hao era silenzioso, ignorò completamente le figure che si avvicinavano. Guardò il mastino, che ansimava in punto di morte. Si inginocchiò e accarezzò gentilmente il suo corpo spezzato. Il cane lo guardò debolmente, e provò ad aprire la bocca per leccargli la mano, ma non vi riuscì.


Meng Hao guardò lentamente verso i simboli magici sulla stele di pietra, ignorando completamente le figure che si avvicinavano. Mentre guardava la pietra, ripensò ai sei giorni passati. Pensò a come il mastino aveva rischiato la sua vita in battaglia. Pensò al cucciolo felice con cui aveva legato durante la quarta matrice. Pensò alla seconda matrice, quando quella creaturina soffice si era gettata in battaglia con lui. Pensò all'inizio del torneo dell’Eredità dell’Immortale di Sangue, quando era apparso, tremando, nel suo palmo, e l'aveva leccato con la sua minuscola lingua. Sospirò.


"Avrei dovuto rendermene conto prima," disse piano. "Questi simboli magici non sono diversi dall'Incantesimo del Sigillo dell'Ottavo Demone." La sua mano tagliò l'aria. I simboli magici scomparvero. Ora erano inscritti nel suo cuore, un testo magico identico a quello che era stato sulla pietra.


La sua mano si posò sulla schiena del cane.


Mentre lo faceva, una luce color del sangue si formò nel suo corpo. Era gelida e si diffondeva in tutte le direzioni.


Mentre la luce si allargava, i barbari della Formazione del Nucleo si immobilizzarono, anche quelli che si stavano alzando in volo. Ma non solo loro. L'intera montagna dei barbari, qualunque cosa che l'occhio potesse vedere, tutto il mondo, fu colmato dall'intenso gelo, e prese il colore del sangue. Quel luogo… Era congelato e sigillato.


Nulla in tutto il mondo si muoveva. Meng Hao si inginocchiò, guardando il mastino con aria sorpresa.
La quinta matrice, la stele di pietra, e l'illuminazione traevano tutte la loro forza dalle azioni della Divinità di Sangue… Il competitore dell’Eredità e la Divinità di Sangue erano particolarmente vicini.


Dopo molto tempo, il giovane si alzò, reggendo il mastino tra le braccia, si incamminò verso
il picco della montagna, e l'uscita della quinta matrice. L'intero mondo attorno a lui era sigillato con il sangue.


Meng Hao non era sicuro del modo in cui gli altri avrebbero superato quella matrice. Ma sapeva che il suo scopo era quello di stringere sempre di più il legame tra lui e la Divinità di Sangue. Non era neanche sicuro delle divinità degli altri, ma sapeva che il mastino sarebbe sempre tornato da lui. Non importava quanto fosse esausto, sarebbe sempre tornato a leccargli la mano. Quel cane… Era una parte insostituibile della sua vita.


"Al momento l’Eredità non è importante per me. Non me ne importa neanche un po'. Ma ti porterò via di qui con me. Questa è la mia promessa!"
                                


                                



