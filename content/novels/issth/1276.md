---
weight: 12760
title: Capitolo 1276 - Accensione delle Lampade dell'Anima!
pubDate: 2025-05-19T06:23:28.495Z
tags:
    - issth
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


Risuonarono crepitii mentre le chele dello scorpione spaccarono completamente lo scudo per poi abbattersi sulla residenza ancestrale del clan Meng, scavando diversi crateri profondi!


Contemporaneamente, l'enorme testa della crudele creatura si abbassò fino a posizionarsi davanti alla folla del clan Meng. Dopo un breve tremore, spruzzò un mare d'acqua nera.


Nel frattempo, i coltivatori invasori irruppero all'interno. I membri del clan Meng piombarono nel caos. Oltre ai feroci scontri con i ribelli, ora si aggiungevano anche gli invasori al massacro.


Risuonarono grida strazianti, la terra tremò e nel cielo esplosero lampi di luce. Inoltre, le foglie nere del salice cadevano con una velocità scioccante, rimbombando.


Mentre le foglie trafiggevano il suolo, gli uomini vestiti di nero si trasformarono in mille fasci di luce oscura che si unirono istantaneamente alla battaglia.


"Uccideteli! Non lasciate nessuno in vita!"


"Da oggi in poi, non esisterà più alcun clan Meng nell'Ottava Montagna e Mare!"


Il fragore delle esplosioni riempì l'aria mentre, lentamente, i volti dei coltivatori del clan Meng mostravano disperazione. Poi, iniziarono a contrattaccare come impazziti. Avevano pensato di arrendersi e alcuni avevano persino tentato di farlo, ma il risultato era stato... il massacro!


I loro nemici non volevano prigionieri, volevano sterminare l'intero clan.


Fortunatamente, l’obiettivo degli invasori era chiaramente il continente centrale; per quanto riguardava i continenti minori circostanti, sebbene le fiamme della guerra divampassero anche lì, erano molto più deboli.
Quanto al continente occupato dalla gente della Nonna Meng, visto che il Clan Xu non esisteva più lì, praticamente nessun invasore vi si era diretto.


Le truppe principali erano concentrate sulla residenza ancestrale del clan.


Fu in quel momento di caotico combattimento che la nonna di Meng Hao, i suoi prozii e altri parenti si gettarono nella mischia. Tuttavia, non attirarono molta attenzione.


Quel privilegio spettò ai cinque furiosi patriarchi del clan Meng, impegnati a combattere cinque esperti del Reame del Dao della Settima Montagna e Mare.


La loro battaglia scuoteva il cielo e la terra, ed era molto più scioccante degli scontri tra coltivatori nel Reame Antico.


"Ti stai innervosendo?" disse il ragazzo, sospeso a mezz’aria sopra il campo di battaglia, fissando Meng Hao nel cielo stellato con occhi freddi e scintillanti. Sperava che attaccando in quel modo avrebbe forzato la mano dell'avversario. Per qualche ragione, il suo subconscio lo tormentava, suggerendogli che se Meng Hao avesse trasceso la sua tribolazione, la situazione sarebbe cambiata in modi imprevedibili.


Gli occhi di Meng Hao brillarono di freddezza mentre osservava la scena. Sfortunatamente, si trovava a un punto cruciale e non poteva permettersi distrazioni. Con uno sguardo fugace, agitò la mano, evocando il Mastino di Sangue che ruggì. Mentre si lanciava in avanti, venne raggiunto dai suoi soldati del baccello magico, che sfrecciarono nell'aria con espressioni feroci. Poi agitò di nuovo la mano, aprendo una fenditura da cui emerse il Demone di Sangue, unito allo Spirito di Sangue di Meng Hao. In un batter d'occhio, tutti si precipitarono nella battaglia.


Nota traduzione: lo Spirito di Sangue è il Clone di Sangue potenziato di Meng Hao.


Inizialmente, sembrò che il loro obiettivo fosse massacrare i nemici, ma in realtà gli ordini di Meng Hao erano di difendere la Nonna Meng e il resto della linea di sangue.


"Compratemi del tempo..." mormorò mentre rimaneva sospeso nel mare di fiamme formato dai resti della Porta dell'Antico Reame.


"Lampade dell'Anima, accendetevi!"


RUMBLE!


Tutto il mana antico di Meng Hao esplose, quasi come un attacco. Sgorgò dalla sommità della sua testa, facendo divampare una lingua di fuoco che rimase sospesa a mezz’aria!


Non appena la fiamma emerse, divampò furiosamente; presto, l'immagine di qualcosa simile a una scodella apparve sotto di essa. In un batter d'occhio, si formò... una Lampada dell'Anima!


Meng Hao percepì chiaramente un filo della sua anima, unito a parte del potere della sua stirpe, staccarsi per... fondersi con essa!


"La fiamma è la mia anima e ciò che contiene è il mio sangue. Questa Lampada dell'Anima è come un clone!" Quella fu la prima sensazione provata da Meng Hao. Inoltre, percepì che non appena la Lampada dell'Anima apparve, fece qualcosa di simile a lui e... iniziò ad assorbire l'energia del cielo e della terra presente nell'area.


"Quindi è così. Le Lampade dell'Anima sono davvero dei cloni. Dopo essersi separati dal corpo originale, possono continuare ad avanzare nella coltivazione. Inoltre, ogni volta che una Lampada dell’Anima si spegne, è come un clone riassorbito, che raddoppia il tuo potere!" Gli occhi di Meng Hao brillarono. Dopo un respiro profondo, fece divampare nuovamente il mana antico dentro di sé!


Apparve una seconda Lampada dell'Anima, poi una terza, una quarta e una quinta...


Ogni volta che il suo potere eruttava, formava un'altra Lampada dell'Anima. Presto ne formò nove. E non aveva ancora finito!


Mentre procedeva, le fiamme attorno a lui non lo avvolgevano più completamente, permettendo alla folla sottostante di vederlo chiaramente mentre accendeva le Lampade dell'Anima.


"Nove Lampade dell'Anima... Ne ha già accese nove. Ma... quante ne accenderà alla fine!?!?"


"Il numero che puoi accendere dipende dai tuoi meridiani Immortali. Non so quanti ne abbia aperti durante l'Ascensione Immortale, ma sembra che ne accenderà almeno venti!!"


Persone da entrambi gli schieramenti trovarono il tempo di guardare in alto e osservare ciò che accadeva. Sebbene per la maggior parte dei combattenti non fosse la prima volta che assistevano ad un avanzamento di stadio durante una battaglia, era la prima volta che vedevano qualcuno trascendere la tribolazione nel bel mezzo dello sterminio di un clan.


"Sta già accendendo le Lampade dell'Anima..." pensò il ragazzo sospeso nell'aria. Un lampo astuto brillò nei suoi occhi mentre si lanciava verso i cinque patriarchi del Reame del Dao del clan Meng. Con un gesto della mano, il patriarca della nona stirpe sputò sangue e cadde all'indietro.


"Non questo...?" pensò il ragazzo, emettendo un freddo sbuffo. A quanto pareva, Meng Hao non stava reagendo affatto al suo attacco al nono Patriarca.


Ne era certo grazie alla sua unica magia daoista che gli permetteva di scorgere il vero e il falso in una persona. Quella era la natura della sesta Essenza che stava studiando; se avesse successo, sarebbe diventato un Sovrano del Dao a 6 Essenze.


Una volta avanzato di stadio, si poteva dire che sarebbe stato praticamente invincibile!


A tutti gli effetti, il livello di un Sovrano del Dao a 6 Essenze era il picco per i coltivatori. Per anni e anni, nessuno era mai riuscito a superare le sei Essenze per raggiungere le sette, diventando un Eccelso alla fase iniziale.


Dopotutto, gli Eccelsi, anche allo stadio iniziale, erano pur sempre esseri supremi!


Sicuro che Meng Hao non sarebbe intervenuto in favore del nono patriarca, il ragazzo fu costretto a cambiare tattica. All'istante, scomparve in un lampo verso il patriarca successivo.


Quasi nello stesso momento, Meng Hao rimase sospeso nel cielo stellato, facendo divampare il potere della sua coltivazione mentre accendeva una decima Lampada dell'Anima. Poi l'undicesima, la dodicesima e la tredicesima...


Con ogni lampada che appariva, più potere del suo anima e della stirpe emanava. Nonostante disperdesse energia, non si indeboliva. Al contrario, i suoi poteri si stavano naturalmente rigenerando!


Inoltre, le sue Lampade dell'Anima esistenti stavano rapidamente divorando l'energia circostante. A giudicare dall'aspetto, se avessero raggiunto l'apice assoluto, sarebbero state potenti quanto Meng Hao stesso, se non di più.


"Quindi questo è il Reame Antico...?" Meng Hao era scosso interiormente dal terrore e dalla potenza del Reame Antico. In passato aveva massacrato coltivatori del Reame Antico come formiche, ma ora doveva ammettere che... era uno stadio che trasformava drasticamente un coltivatore!


Con ogni Lampada dell'Anima estinta, si poteva riassorbire il potere dell'anima e del sangue, raddoppiando la propria forza sotto ogni aspetto.


La crescita sarebbe stata proporzionale al numero di lampade!


Meng Hao inspirò profondamente e i suoi occhi brillarono di una luce strana. Anche se sapeva che più Lampade dell'Anima avesse ottenuto, più pericoli avrebbe affrontato... ne voleva ancora di più.


Ogni Lampada dell'Anima aggiuntiva rappresentava un ulteriore fattore di potere in futuro, ammesso che riuscisse a estinguerla con successo.


"In sostanza, se la mia attuale coltivazione conta come 'uno', allora ognuna delle mie Lampade dell'Anima avrà il potenziale per crescere fino a diventare uguale a quell''uno'. L'unica cosa che non so è se, dopo aver assorbito la mia prima Lampada dell'Anima, le restanti rimarranno allo stesso livello o potranno progredire assorbendo ancora più energia del mondo e diventare equivalenti a 'due'?”


"Se è vero, allora il Reame Antico... è decisamente una linea di demarcazione importante!”


"Anche se i coltivatori in questo Reame siano tecnicamente tutti allo stesso livello, i più deboli sono di gran lunga inferiori ai più forti. Tutto dipende dalle fondamenta; il tuo potere verrà determinato nel momento in cui accendi le Lampade dell'Anima!”


"Avanza al Reame Antico da debole, e alla fine, rimarrai debole!”


"Avanza al Reame Antico da potente, e alla fine... quella crescita esplosiva ed esponenziale ti porterà ad un livello terrificante!”


"Il Reame Antico. Ah, il Reame Antico..." Alla fine, Meng Hao gettò indietro la testa e ruggì, facendo esplodere ancora più potere, facendo apparire altre Lampade dell'Anima, fino a raggiungerne... diciotto!


E non aveva ancora finito!


Nel frattempo, il ragazzo sotto era passato da ciascuno dei cinque patriarchi al successivo, ferendoli gravemente tutti. Quando ferì l'ultimo, Meng Hao sembrò improvvisamente diventare leggermente nervoso, ma l'Essenza del ragazzo gli disse che era solo una finzione.


"Puoi ignorare il clan Meng nel suo insieme, ma ci sono sicuramente persone a cui tieni qui." Il ragazzo rise freddamente, poi agitò la mano, facendo volare uno dei coltivatori del clan Meng, che afferrò per la testa per eseguire una Ricerca dell'Anima.


Quello fu il momento in cui Meng Hao accese la sua diciannovesima Lampada dell'Anima!


"Posso ancora accenderne altre!" Gli occhi di Meng Hao erano cremisi e tremava violentemente. Diciannove Lampade dell'Anima indicavano che il suo potere era esploso diciannove volte dalla sommità della sua testa. Nemmeno Meng Hao poteva ignorare completamente un tale dolore.


"ACCENDINE UN'ALTRA!" ruggì, facendo esplodere il suo potere. Il dolore lo riempì, poi si diresse verso la sommità della testa. Rimbombi risuonarono mentre un'altra lingua di fuoco apparve e si trasformò... nella sua ventesima Lampada dell'Anima!


In quell'istante, il coltivatore del clan Meng trattenuto dal ragazzo emise un urlo straziante. Sangue colò dai suoi occhi, orecchie, naso e bocca, poi esplose. Quanto al ragazzo, una luce strana brillò nei suoi occhi.


"Sembra che sia rimasto in isolamento troppo a lungo, permettendo alle mie capacità deduttive di arrugginirsi. Non posso credere di aver sprecato così tanto tempo per arrivare a una conclusione così semplice." Sorridendo leggermente, il ragazzo si lanciò all'improvviso verso Nonna Meng, con gli occhi che luccicavano freddamente.

