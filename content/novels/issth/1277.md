---
weight: 1277
title: Capitolo 1277 - Combattere contro un Sovrano del Dao!
pubDate: 2025-05-26T08:03:43.822Z
tags:
    - issth
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


Quasi nello stesso istante in cui il ragazzo iniziò ad avvicinarsi a nonna Meng, Meng Hao era intento ad accendere la sua ventunesima Lanterna dell’Anima a mezz’aria.. Improvvisamente le sue palpebre fremettero e si voltò verso la residenza ancestrale del clan Meng.


"Vuoi morire?!" La sua voce rimbombò come un tuono. Di colpo, scomparve per riapparire tra il ragazzo e nonna Meng, ancora circondato dal mare di fiamme.


Accadde così rapidamente che il ragazzo non avrebbe mai potuto prevederlo. La velocità di Meng Hao era assolutamente sconvolgente, e nel momento stesso in cui apparì strinse il pugno destro e sferrò un colpo.


Il Pugno dello Sterminio della Vita!


Mentre il pugno si scagliava in avanti, gli occhi del ragazzo brillarono e unì le mani in un gesto di incantesimo, per poi soffiare una raffica d’aria. Immediatamente, il mare nero che lo circondava si scagliò verso il pugno di Meng Hao.


BOOOOMMMMMM!


Il pugno colpì il mare materializzato, distruggendolo all’istante. L’acqua schizzò in ogni direzione e il ragazzo indietreggiò, un’espressione scioccata sul volto.


Mentre si ritirava, la ventunesima Lanterna dell’Anima di Meng Hao apparve.


‘Oh?’ pensò Meng Hao, gli occhi che emettevano una luce fredda. "Quindi funziona anche così, eh?" Poi sferrò un altro colpo.


Pugno del Supplizio!


Risuonò un fragore enorme e il terreno tremò. Un’enorme fenditura si aprì davanti a Meng Hao, accompagnata da crepitii. Il volto del ragazzo si incupì  ed ebbe la sensazione che una catastrofe stesse per abbattersi su di lui.


"Dannazione, non ha ancora superato la tribolazione. Come può essere così forte?!" Il ragazzo non esitò nemmeno per un istante. Con un gesto fece apparire un enorme guscio di tartaruga a mezz’aria davanti a sé. Sulla superficie del carapace c’erano otto antichi simboli magici, eppure quando il pugno di Meng Hao lo colpì, esplose in pezzi.


Il ragazzo sbiancò e ricadde di nuovo indietro. Tuttavia, i suoi occhi brillarono in modo strano.


"Otto Montagne Sigillanti!" Non appena disse queste parole, gli otto simboli magici sui resti del guscio di tartaruga frantumato sussultarono ed evocarono una montagna che iniziò a discendere su Meng Hao.


Poi una seconda montagna, una terza e una quarta, fino a quando otto montagne furono visibili, tutte quante che schiacciavano Meng Hao. Le gambe di Meng Hao tremarono mentre si irradiavano crepe nel terreno sottostante. Tuttavia, iniziò semplicemente a ridacchiare, facendo eruttare il potere della sua coltivazione da sopra la sua testa.


BOOOOMMMMMM!


Le otto montagne si sgretolarono, facendo sgranare gli occhi al ragazzo. Fu anche in quel preciso momento che apparvero altre tre Lanterne dell’Anima!


22. 23. 24!


Ventiquattro Lanterne dell’Anima roteavano con fiamme tremolanti attorno a Meng Hao, facendolo emanare un’energia profondamente antica che lo faceva sembrare un Imperatore del passato.


Pochi istanti prima, nella residenza ancestrale, i membri del Clan Meng stavano subendo pesanti perdite. Tuttavia, poi Meng Hao era apparso, aveva sferrato due pugni, acceso numerose Lanterne dell’Anima e illuminato i dintorni con le fiamme tremolanti. Così il campo di battaglia divenne completamente silenzioso. Sia i coltivatori invasori che quelli del clan Meng iniziarono ad allontanarsi.


Quando guardarono Meng Hao, i loro occhi erano pieni di terrore, anche se per i membri del clan Meng, quel terrore conteneva anche… un briciolo di speranza!


Il ragazzo pensò: ‘Dannazione, quanto è forte! Posso davvero… fermarlo? Quanti meridiani immportali ha aperto quando è entrato nel Reame Immortale?!’ I suoi occhi brillarono di intento omicida e improvvisamente tornò ad avanzare, agitando entrambe le braccia davanti a sé. Riecheggiò un fischio e l’aria attorno a lui si distorse mentre appariva un enorme scorpione. Era nero come la pece e immediatamente emise un grido stridulo mentre balzava verso Meng Hao.


Mentre gli piombava addosso, gli occhi di Meng Hao brillarono. Fece un passo avanti, facendo esplodere il mana Antico dentro di lui sotto forma di un altro pugno.


Non era altro che… il Pugno dello Sterminio degli Dei!


Cielo e terra si riempirono di colori vivaci e un vento ululante si alzò. Tutti i coltivatori circostanti tossirono sangue e si ritirarono. Innumerevoli edifici e strutture furono ridotti in cenere e persino il sole e la luna lontani divennero opachi. Quando il Pugno dello Sterminio degli Dei veniva scatenato, avrebbe causato un massacro.


Il ragazzo emise un grido straziante e contemporaneamente eseguì un gesto di incantesimo. Quanto allo scorpione, non appena entrò in contatto con Meng Hao, un boato fragoroso risuonò e l'aria si distorse così violentemente che nessuno riuscì a vedere cosa stesse accadendo.


Quando tutto tornò alla normalità, la folla vide lo scorpione che si frantumava. Il ragazzo si stava ritirando in fretta, con sangue che colava dagli angoli della bocca. Quanto a Meng Hao, rimase sospeso a mezz'aria, pieno d’energia ribollente, circondato da altre tre Lanterne dell'Anima oltre alle 24 che aveva già acceso!


Ora ne aveva 27!!


‘Ksitigarbha della Quarta Montagna ne accese 29,’  il ragazzo si incupì mentre si ritirava. ‘Quest'uomo... ne ha già accese 27. E sembra che ne abbia ancora altre da accendere!’


‘Dannazione, ho fatto un errore. Non avrei mai dovuto interferire o cercare di forzare la sua mano. In pratica, l'ho aiutato ad accendere le sue Lanterne dell'Anima!’


Gli occhi di Meng Hao brillarono di una luce intensa e si leccò le labbra. Durante il breve scambio con il ragazzo, aveva capito che accendere le Lanterne dell'Anima durante un combattimento era in realtà molto più semplice...


Non era sicuro del perché, ed era quasi certo che altre persone non avrebbero sperimentato una cosa simile nella sua stessa condizione, ma sapeva che questa era un'opportunità che non si sarebbe ripresentata. Perciò, non perse tempo a cercare di capire cosa stesse succedendo. Invece, si lanciò direttamente all'inseguimento.


"Dannazione," urlò il ragazzo ai suoi sottoposti, "tutti voi, uscite e uccidete quella vecchia e chiunque sia con lei!" Il suo terrore nei confronti di Meng Hao stava crescendo e si sentiva profondamente scoraggiato. Non riusciva ad accettare il fatto di aver effettivamente aiutato Meng Hao con il suo attacco.


Gli invasori delle varie sette esitarono, ma gli uomini in mantello nero della Settima Montagna e del Settimo Mare non lo fecero. Si lanciarono immediatamente verso nonna Meng e gli altri.


Nonna Meng e gli altri erano completamente in inferiorità numerica e non potevano competere con loro. A questo punto, intento omicida brillò negli occhi di Meng Hao, che ruggì: "Come osate!"


La sua voce fu come un fulmine che squarciava il cielo e spaccava la terra. Nello stesso momento in cui gridò, agitò la mano, scatenando un'enorme quantità di nebbia nera ribollente. Formò in un'enorme mano cupa che si scagliò verso gli uomini con il mantello.


All’inizio i guerrieri con il mantello furono scossi dalla voce di Meng Hao. Alcuni cominciarono a sanguinare dagli occhi, dalle orecchie, dal naso e dalla bocca, per poi irrigidirsi. Altri esplosero direttamente, senza risparmiare perfino le loro Divinità Nascenti, mentre gli altri furono colpiti dal palmo di foschia nera prima di potersi riprendere.


Mentre la mano avanzava, gli uomini in mantello nero urlarono e iniziarono rapidamente a rinsecchirsi.


"Una maledizione! Quello è il potere di una maledizione!"


"È il potere maledetto della nostra Settima Montagna e del nostro Settimo Mare! Come fa a saperlo scatenare...? Noooooo..."


Eisuonarono grida strazianti mentre gli uomini con i mantelli neri che si stavano dirigendo verso nonna Meng furono tutti ridotti in liquido nero, che poi si riversò a terra. Gli altri che non avevano partecipato all’attacco sussultarono, specialmente quando sentirono le loro ultime parole. I coltivatori del clan Meng erano completamente sconvolti.


"La Settima Montagna e il Settimo Mare..."


"Sono della Settima Montagna e del Settimo Mare! Cielo! Coltivatori della Settima Montagna e del Settimo Mare sono davvero qui, e sono così tanti. Possibile che... stia per iniziare una Guerra della Montagna e del Mare!?!?"  


Anche se i membri del clan Meng erano scioccati, i ribelli e gli invasori non sembravano affatto sorpresi, come se la questione non fosse nemmeno un segreto. In realtà... erano consapevoli da tempo che l'esercito della Settima Montagna e del Settimo Mare sarebbe presto arrivato all'Ottava Montagna e all'Ottavo Mare.


Una guerra tra due grandi Montagne e Mari stava iniziando, e questo giorno... era solo la prima battaglia della guerra.


Ignorando tutto il resto, Meng Hao avanzò verso il ragazzo, che si stava incupendo mentre lo guardava.


"Credi davvero che io abbia paura di te?" disse il ragazzo. "Dato che vuoi morire, allora anche se sei nel mezzo dell'accensione delle tue Lanterne dell'Anima, io... posso comunque ucciderti lo stesso!" Stringendo i denti, iniziò improvvisamente ad emettere un bagliore verde. Allo stesso tempo, erba verde germogliò sotto i suoi piedi, crescendo rapidamente fino a coprire l'intera area. Nel breve spazio di un solo respiro di tempo, l'area attorno al ragazzo... divenne un'enorme pianura.


Enormi alberi iniziarono poi ad emergere, e allo stesso tempo, un potente aura vegetale iniziò a riempire l'intera area.


Su ogni singola pianta visibile, si potevano vedere volti che… erano uguali a quello del ragazzo!


"Preparati a morire!!" gridò il ragazzo. Nello stesso momento, i volti sull'erba, sugli alberi, sui fiori e su altri tipi di vegetazione urlarono tutti insieme.


Se l’attacco fosse stato tutto qui, forse non sarebbe stato un grosso problema, ma allo stesso tempo, iniziò a piovere nel cielo stellato. Le gocce erano nere e formarono rapidamente un mare. Incredibilmente, anche tutte le gocce avevano il volto urlante del ragazzo.


"È ora di morire!!"


Ma non era ancora finita. Il ragazzo agitò la manica e iniziò ad aumentare di dimensioni. I suoi capelli neri si sparsero, sostituendo la volta stellata, creando un campo oscuro come la notte!


I suoi occhi iniziarono poi a brillare intensamente, formando un contrasto con l'oscurità. Era... luce!


Naturalmente, era tutta un’illusione. I volti, le piante, la pioggia nera, la luce e l’oscurità, e l’enorme figura del ragazzo, nulla di tutto ciò era reale. Qualsiasi coltivatore avrebbe potuto vedere che era tutto illusorio. Inoltre la loro pressione non era molto forte!


Fu in quel momento che, all'improvviso, l'enorme ragazzo pronunciò una sola parola, una parola che fece cambiare... tutto.


"Realtà!”


RUMBLE!


Le piante divennero reali, la pioggia nera divenne reale, l'oscurità divenne reale, la luce divenne reale!


Questa era la quinta Essenza del ragazzo. La Realtà!

