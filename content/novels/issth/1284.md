---
weight: 1284
title: Capitolo 1284 - Il Potere del Regno della Montagna e del Mare!
pubDate: 2025-06-04T11:23:01.063Z
tags:
    - issth
---


Capitolo sponsorizzato, ringraziamo M!
9 in coda (M)
0/1 sponsorizzazioni 1 euro a capitolo,
-Schadenfreude


In quel momento sconvolgente, Han Qinglei e gli altri membri del clan Han rimasero completamente scioccati. Con un semplice gesto, Meng Hao fece apparire un'enorme mano illusoria nel cielo stellato, che si estese per coprire l'intera area occupata dai coltivatori della Settima Montagna e Mare, per poi stringere con ferocia.


Risuonò un’esplosione e il vuoto tremò. Tutti i coltivatori rivelarono espressioni scioccate e molti iniziarono ad urlare.


Ognuno di loro, indipendentemente dal livello di coltivazione, sentì un'intensa e indescrivibile pressione, mescolata ad un potere respingente.


Era come se il cielo stellato li avesse rifiutati e volesse cacciarli. Come se fossero stati respinti... dal Regno della Montagna e del Mare!


Chi aveva una coltivazione inferiore al Reame Antico non riuscì a resistere. Urlarono mentre i loro corpi venivano deformati dalla pressione fino a non sembrare più umani. Poi esplosero in nuvole di sangue!


Poi toccò ai coltivatori nelle fasi iniziali del Reame Antico, che iniziarono a sanguinare da orecchie, occhi, naso e bocca. Dopo aver resistito per poco tempo, espressioni di terrore e disperazione apparvero sui loro volti e furono ridotti in poltiglia.


Risuonarono risate piene di amarezza, insieme a ruggiti di rabbia e perfino suppliche. Erano i coltivatori nelle fasi intermedi del Reame Antico. Vedendo i loro compagni attorno venire schiacciati e sentendo il fetore del sangue, si riempirono di un’intensa disperazione. Molti di loro usarono abilità divine o oggetti magici. Ma le tecniche divine vennero distrutte non appena si manifestarono e gli oggetti magici si frantumarono.


Questi coltivatori resistettero solo per pochi respiri di tempo prima di venire schiacciati in un miscuglio indistinto di ossa e carne sanguinante.


Poi toccò ai coltivatori nelle fasi avanzate del Reame Antico e a quelli del grande cerchio. Erano stati distrutti nel corpo e nello spirito prima ancora di poter fuggire. Quanto ai tre enormi ragni, emisero crepitii e le loro zampe cominciarono a torcersi. Mentre i loro corpi venivano schiacciati in forme indistinguibili, schizzò sangue verde.


E infine... toccò ai tre esperti al Reame Dao. Guardarono con occhi spalancati mentre i tremila coltivatori venivano ridotti in poltiglia sanguinolenta e increspature sconfinate si estendevano nel cielo stellato. Erano in un inferno e iniziarono a tremare e a tossire sangue; la pressione stava schiacciando anche loro.


"NO!!" Uno di loro iniziò a ridere amaramente mentre raggiungeva il punto in cui non poteva più resistere. Sfoderò tutti gli oggetti magici in suo possesso e sputò perfino un'enorme campana dalla bocca nel tentativo di contrattaccare. Ma tutti i suoi oggetti magici vennero schiacciati, e il suo corpo iniziò a distorcersi.


Gli altri due risero amaramente mentre sceglievano di auto-detonarsi. La fuga era impossibile, visto che il cielo stellato era già stato sigillato. Erano semplicemente spacciati.


Risuonarono dei rimbombi mentre la detonazione dei due patriarchi al Reame del Dao fu repressa dalla mano enorme e poi schiacciata.


Erano stati processi lunghi da descrivere, ma in realtà erano accaduti in un batter d’occhio. L’area occupata prima da tremila coltivatori della Settima Montagna e Mare era stata trasformata in una foschia di sangue!


Innumerevoli cultori e oggetti magici erano stati schiacciati insieme ai ragni, formando un'enorme poltiglia sanguinolenta, un vortice di fluidi verdi, bianchi e rossi. Era stato uno spettacolo agghiacciante e scioccante.


Han Qinglei sbiancò e i due Patriarchi del Clan Han, nonostante avessero partecipato a molte battaglie sanguinose, iniziarono a tremare e a guardare Meng Hao con terrore.


Tutti gli altri fissavano con occhi spalancati e bocche aperte. Alcune donne vomitarono perfino. Quando guardarono Meng Hao, i loro occhi brillarono della paura che ci si aspetterebbe di vedere se stessero fissando una bestia sanguinaria e malvagia. Meng Hao era persino più terrificante della Settima Montagna e Mare.


"Che potere era quello...?" mormorò Han Qinglei. Guardò l'orribile poltiglia sanguinolenta, poi tornò a Meng Hao, e si rese conto con amarezza che a un certo punto, Meng Hao lo aveva superato da tempo. Superato al punto che non avrebbe mai potuto raggiungerlo.


"Il potere del Regno della Montagna e del Mare," disse Meng Hao tranquillamente. Da quando era entrato nell'Antico Reame e aveva acceso la sua Lanterna dell'Anima dell’Eccelso, era diventato molto più facile per lui percepire il Regno della Montagna e del Mare.


Prima, era stato costretto a stimolare il sangue dell’Eccelso dentro di sé per evocare il potere del sole e della luna. Ora, non aveva più bisogno di farlo. Un semplice pensiero da parte sua poteva scatenare quella forza.


Anche se non poteva usarne molto, era certo che man mano che il suo potere di coltivazione fosse cresciuto, e soprattutto, via via che l'aura del Sigillatore del Demone diventava più forte, sarebbe arrivato il giorno in cui un solo suo pensiero avrebbe determinato la vita o la morte nel Regno della Montagna e Mare.


Questo perché lui era... il Sigillatore del Demone della Nona Generazione e anche... il Signore del Reame di Montagna e Mare!


Meng Hao sorrise a Han Qinglei e disse: "Fratello Han, benvenuto nel clan Meng. Qui sarai al sicuro. Per favore, seguimi!"


Lo sguardo di Han Qinglei si riempì di emozioni contrastanti. Dopo un momento, giunse le mani, si inchinò profondamente a Meng Hao, e poi lo seguì, insieme al resto dei coltivatori del clan Han, verso la tenuta ancestrale del clan Meng.
Dopo aver incontrato ufficialmente nonna Meng, ai sopravvissuti del clan Han fu assegnata una terra nella residenza ancestrale sul continente centrale, un luogo dove potevano moltiplicarsi e ricostruire.


Nei giorni seguenti, Meng Hao passò la maggior parte del tempo a coltivare nella grande statua, anche se occasionalmente visitava Han Qinglei per ricordare i vecchi tempi.


La terra che era stata data al clan Han aveva un lago gelido, pieno di Pesci di Giada Gelida. I Pesci di Giada Gelida avevano un sapore delizioso di cui Meng Hao si era innamorato non appena li aveva assaggiati, così passò spesso del tempo in quel lago, pescando con Han Qinglei.


Era una pausa tranquilla dalla brutale guerra che si combatteva fuori nell'Ottava Montagna e Mare. Han Qinglei spesso si distraeva, e a volte persino dimenticava la guerra fuori.


"Fratello Meng, mm... con il livello del tuo potere di coltivazione, perché non aiuti l'Ottava Montagna e Mare a cacciare via gli invasori della Settima Montagna e Mare?" Era una domanda che Han Qinglei aveva ponderato a lungo, e che aveva persino cercato di evitare di pensare. Ma un giorno, mentre sedeva accanto al lago gelido con Meng Hao, pescando, finalmente la espresse.


Meng Hao non rispose subito. Gettò la lenza nel lago e quasi immediatamente un pesce color giada abboccò. Lo tirò su e si rivelò essere lungo oltre un metro. Lo consegnò ad un coltivatore del clan Meng nelle vicinanze, che lo mise nel cesto dei pesci.


"Fratello Han," disse tranquillamente, "questa guerra... non finirà. Inoltre, anche se la Settima Montagna e Mare non avesse fatto una mossa, sarebbe intervenuta una delle altre Montagne e Mari..." Dopo essere entrato nell'Antico Reame, qualcosa era cambiato nella voce di Meng Hao, e sembrava in qualche modo più antica.


Sospirò e guardò il cielo, verso il confine del Regno della Montagna e del Mare, i 33 Cieli. "Farò la mia mossa, ma ora non è il momento.”


"Hai mai notato che il cielo stellato ha una fine? E che quella fine si sta avvicinando lentamente?" Le parole di Meng Hao fecero sobbalzare Han Qinglei. Improvvisamente alzò gli occhi verso le stelle infinite e cominciò a respirare profondamente.


"Vuoi dire... i 33 Cieli?!"


Dopo un momento di silenzio, Meng Hao guardò lo stagno gelido e disse con calma: "Temo che prima o poi, i 33 Cieli scenderanno."


Il volto di Han Qinglei si oscurò. Era stato tra il gruppo che era andato nel Reame del Vortice del Vento con Meng Hao. Ricordava chiaramente cosa rappresentavano i 33 Cieli e sapeva che lì c'erano esperti terribilmente potenti.


"Beh... cosa farai?" Chinese con amarezza Han Qinglei. Prima, aveva considerato l'invasione della Settima Montagna e Mare come qualcosa di scioccante e profondo. Ma ora si rendeva conto che era solo un preludio.
Eppure, il clan Han era quasi stato spazzato via in quel semplice preludio. Ora che ci pensava, sembrava preannunciare preannunciare un vero giorno del giudizio. Se fosse scoppiata una guerra con i 33 Cieli... allora non era sicuro di cosa avrebbe fatto. Improvvisamente divenne confuso.


Meng Hao guardò Han Qinglei, e poi, con un'espressione completamente seria e sincera, disse: "Diventa più forte! Non importa di quale guerra stiamo parlando, l'invasione della Settima Montagna e Mare, la guerra con altre Montagne e Mari, o persino l'arrivo dei 33 Cieli. Anche... il ritorno delle due potenze che distrussero il Reame Immortale dell’Eccelso tanto tempo fa. Quello che devi fare in tutti i casi... è diventare più forte!”


"La guerra è inevitabile. Forse il paradiso esiste da qualche parte, ma sicuramente non nel Reame della Montagna e Mare.”


"La vera guerra arriverà prima o poi. E noi tutti combatteremo in essa." Gli occhi di Meng Hao iniziarono lentamente a brillare. Alla fine, batté un dito sul terreno, facendo sì che un'increspatura si diffondesse e alla fine riempisse l'intero continente.


Era qualcosa che aveva fatto spesso negli ultimi mesi. Nonostante fosse in meditazione solitaria, aveva spesso inviato il suo senso divino, fondendo la sua coltivazione con la terra e delineando un’enorme formazione.


Era una formazione che Meng Hao non aveva compreso completamente, ma ne aveva capito gli aspetti più importanti. Il potere creato da quella formazione era… il potere del regno della Montagna e del Mare di Meng Hao.


“Quasi finito.” Mormorò tra sé e sé.


Han Qinglei rimase seduto in silenzio.


“Ancora non capisco però.” Disse alla fine: “Potresti intervenire ora. Potresti fermarli con la tua coltivazione! Se meno persone morissero, il Regno della Montagna e del Mare conserverebbe le forze per il futuro!”


“Inoltre il nemico di sicuro ci sta spiando. Sanno del caos e della guerra. Che utilità c’è nel lottare tra di noi?!”


Meng Hao rimase in silenzio per un momento e poi disse: “Non è il momento giusto. Arriverà presto. Presto.”


Non spiegò il motivo per cui non stava combattendo.


Solo lui sapeva che il motivo per cui non stava lottando era perché… non era da solo qui nell’Ottava Montagna e Mare. Aveva il clan Meng a cui badare.


Anche se non gli importava molto di tutti gli altri membri del clan Meng, era preoccupato per sua nonna. E sua nonna e la sua gente tenevano molto al clan in generale. Se Meng Hao fosse andato fuori a resistere alla Settima Montagna e Mare, sicuramente loro ne avrebbero pagato le conseguenze. E alla fine… era solo una persona.


Anche se fosse potuto sfuggire alle rappresaglie della Settima Montagna e Mare, il clan Meng non sarebbe rimasto illeso. Finché fosse esistito, se Meng Hao fosse intervenuto… allora il clan avrebbe corso il rischio di venire sterminato.


Per questo motivo non aveva attaccato e la Settima Montagna e Mare se ne era resa conto. Per questo… avevano scelto di non provocarlo, perché dovevano mantenere l’equilibrio.

