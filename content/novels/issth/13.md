---
weight: 130
title: Capitolo 13 - Il Virile Cao Yang
pubDate: 2025-03-17T11:17:34.748Z
tags:
    - issth
---


Sorella Anziana Xu aveva come una pelle di tigre, la quale, se indossata passeggiando attorno alla Fazione Esterna della Setta, avrebbe immediatamente attirato l’attenzione. Quando i discepoli della Fazione Esterna della Setta videro Sorella Anziana Xu camminare con Meng Hao, strane espressioni riempirono i loro volti. Questo valeva soprattutto per quelli che avevano comprato gli elisir da Meng Hao quel giorno di buon’ora. L’odio fiorì, e poi fu trattenuto.


Quanto a quelli con una base di Coltivazione di un livello più alto, loro non sapevano cosa fosse successo sull'altopiano, ma tuttavia riconobbero Meng Hao, e supposero che lui non fosse qualcuno con cui scherzare.


In realtà, Meng Hao non lo sapeva, ma era diventato una persona abbastanza famosa nella Fazione Esterna della Setta durante gli ultimi due mesi.


Per quanto lo riguardava, la cosa più importante era vivere giorno per giorno. Proprio adesso era notte, e non molti discepoli erano in giro. Nemmeno la metà di loro vide la messinscena.


Realizzando che la sua occasione non era facile da trovare, e non avrebbe dovuto andare persa, Meng Hao ciarlava con alcune delle sue migliori umili parole da studente. Condusse la taciturna Sorella Anziana Xu al Laboratorio di Elisir per la Coltivazione, dove l’uomo di mezza età, nervoso e anche ansioso, gli vendette tutti i vari elisir di guarigione a un prezzo molto basso. Ci sarebbero voluti mesi per rifornire la quantità di elisir che prelevò.


Andarono anche al Padiglione del Tesoro. Quando Sorella Anziana Xu fissò ferocemente l’uomo dall'aspetto scaltro, la sua faccia divenne pallida. Egli passò una Pietra dello Spirito a Meng Hao di nascosto e segnalò che poteva barattare lo specchio di rame in qualsiasi momento. Meng Hao espresse un freddo “uhm”, sembrando disgustato, e disse all'uomo che aveva perso lo specchio un’eternità fa.


Il Fratello del Padiglione del Tesoro rise amaramente e si scusò. Gli disse di non preoccuparsi, che lo specchio era già stato perso in passato e che era sempre stato ritrovato nel giro di due o tre anni. Ai piedi della Montagna Est, Meng Hao guardò Sorella Anziana Xu allontanarsi verso l’orizzonte, circondata dal chiarore della luna. Quella era la prima volta che realizzava che in effetti lei era incredibilmente bella, come una sorta di dea Immortale.


“Peccato che sia così fredda, altrimenti avrei potuto pensare di sposarla.” Fantasticò pigramente per un po’, poi diede dei secchi colpi di tosse e tornò indietro verso la Grotta dell’Immortale.


La notte passò in modo tranquillo, e il giorno successivo di buon’ora, non appena comparvero i primi raggi dell’alba, Meng Hao si fece strada vigorosamente verso l’altopiano.


“Sono distante solo un pelo dal picco del terzo livello di Condensazione del Qi. È un peccato che io non abbia gli elisir medicinali adatti. I Nuclei Demoniaci non sono facili da ottenere, e per averli dovrei andare verso quella montagna oscura, che è piuttosto pericolosa”. Mentre camminava, un’idea cominciò a prendere forma.


“Il mio obiettivo ora è raccogliere le Pietre dello Spirito. Poi, la prossima volta che riuscirò ad avere un Nucleo Demoniaco, sarò in grado di compiere un poderoso salto di livello. Se potessi arrivare al quinto livello di Condensazione del Qi…” Il suo cuore cominciò a battere forte, e i suoi occhi brillarono in anticipo.


“Essere al quinto livello nella Fazione Esterna della Setta ti rende simile ad un capo. E soprattutto, puoi usare la tecnica della Camminata del Vento.” Meng Hao ripensò a Fratello Anziano Wang Tengfei e a quanto fosse abile nel fluttuare a sette pollici da terra, e il suo cuore pulsò ancora più veloce.


In breve, l’altopiano gli apparve di fronte, e lui si affrettò in avanti. Apparendo in ogni istante come un umile studente, sedette sul masso a gambe incrociate.


Di lì a poco, molti altri Coltivatori apparvero, inclusi alcuni che non erano stati presenti il giorno prima. I rumori della battaglia riempirono l’aria, insieme a urla da far ghiacciare il sangue. Meng Hao esaminò la scena, cercando di trovare il suo primo potenziale cliente della giornata. Non si accorse che in un’altra zona dell’Area Pubblica, un uomo si stava facendo strada prudentemente attraverso la folla.


Il Coltivatore camminava lentamente, guardandosi tutt'intorno. Improvvisamente, il suo sguardo cadde su Meng Hao, e il corpo tremò. Smise di camminare.


Quello era il primo cliente di Meng Hao nella giornata precedente. Aveva personalmente constatato che Meng Hao avesse steso il suo avversario, poi in seguito si era comportato in modo vergognoso. Non si sarebbe aspettato che lui tornasse anche quel giorno, tuttavia era lì.


“Come mai è ancora qui? Quell'imbroglione! Le sue merci sono semplicemente troppo costose!” Il Coltivatore provava sia odio che paura. Emettendo un sospiro, stava per andarsene, quando improvvisamente i suoi occhi colsero lo sguardo di un virile discepolo che stava entrando nell'Area Pubblica.


“È Cao Yang… È al culmine del secondo livello, a un passo dal terzo. Suo cugino Lu Hong è il discepolo numero uno nell'Area Pubblica di Basso Livello. Grazie a lui, Cao Yang può opprimere la gente e utilizzare miserabili tattiche per ferire gli altri durante un combattimento. La gente si arrabbia, ma non dirà mai nulla. Se ci fosse stato qualcun altro, la gente si sarebbe coalizzata contro di lui già tempo fa. Ieri non si è presentato, quindi le cose sono andate relativamente lisce. Oggi andrà bene.” Il Coltivatore si fece un po’ più vicino, convinto che Cao Yang avrebbe finito col provocare il ragazzo proveniente dallo Spaccio del Laboratorio di Elisir per la Coltivazione. Visto che li odiava entrambi, attendeva con impaziente ansia la loro sofferenza.


Alcuni dei combattenti nei pressi colsero lo sguardo di Cao Yang, e le loro espressioni cambiarono. Si trassero velocemente in disparte, temendo d’incappare nell'ira del discepolo virile.


Cao Yang sbuffò freddamente. Era alto, robusto e tozzo. Il suo sguardo fisso, freddo e spietato, era intimidatorio, come se l’Area Pubblica di Basso Livello fosse un cortile di sua proprietà. Tranne due o tre persone con cui non voleva perdere tempo, abbassò lo sguardo su ciascuno di loro. Accigliato, si chiedeva perché ultimamente non avesse visto il suo buon amico Zhao Wugang. Ciò rese il suo umore tetro, così si diresse altezzoso in cerca di un novellino a cui sottrarre elisir medicinali.


Allora, il suo sguardo cadde su Meng Hao, e sulla grande insegna affissa accanto a lui.


Dapprima, lo aveva notato appena. Ma poi vide il maligno Coltivatore fissarlo in lontananza, e il suo interesse fu stuzzicato.


“Vai, vai, alla svelta,” disse il Coltivatore tra sé e sé. Improvvisamente aveva realizzato che assistere al combattimento era molto più interessante che parteciparvi.


Probabilmente i suoi borbottii produssero qualche effetto, perché Cao Yang girò gli occhi e poi si avvicinò a Meng Hao. La gente si affrettò a togliersi di torno.


Meng Hao sedeva sul macigno, apparendo risoluto come sempre, mentre si predisponeva a vendere i suoi elisir. Ma non appena vide Cao Yang avvicinarsi, realizzò che non avrebbe potuto mettere in pratica il suo intento. Sollevò la testa, avvertendo un po’ di pietà.


Quest’uomo non gli era sconosciuto. Lui era l’uomo violento che aveva visto alcuni giorni prima. Meng Hao sedeva lì, un esile studente. Apparendo timido e un po’ zelante, disse:


“Fratello, è il nostro secondo giorno in affari. Tutti gli elisir sono disponibili, e ognuno è essenziale per la battaglia. Ti piacerebbe acquistarne alcuni?”


Cao Yang gli diede un’occhiata ma non fu in grado di stimare la sua base di Coltivazione. Se il livello di Condensazione del Qi di una persona è inferiore al settimo, a meno che questi non emetta intenzionalmente energia spirituale, la sua base di Coltivazione appare inerte, ed è impossibile capire quanto sia potente. Solo al settimo livello di Condensazione del Qi esso diventa visibile agli altri.


Perciò, non aveva modo di conoscere il livello di Meng Hao.


“Quando acquisto roba, non ho bisogno di spendere denaro. Cedi tutti i tuoi elisir medicinali e Pietre dello Spirito. Se temporeggi, ti spezzerò il collo.” I suoi occhi lampeggiarono, e il suo tono era completamente impetuoso e dispotico. Dopotutto, questa era l’Area Pubblica di Basso Livello, e tutti lo riverivano qui. Suo cugino era Lu Hong. Per quanto lo riguardava, Meng Hao non era nessuno.


In lontananza, il primo cliente di Meng Hao osservava con impazienza gli avvenimenti.


“Picchialo a morte, picchialo a morte!” disse a voce bassa. Anche se non era chiaro a quale delle due parti facesse riferimento.


“Fratello, dicono i saggi, non è bene rubare,” affermò Meng Hao con garbo. “Guarda, parliamone un po’. Io sto portando avanti un’attività qui, ma non ho ancora aperto un negozio. Come potrei avere già delle Pietre dello Spirito?”


“Saggi? Su questo altopiano, io sono il saggio,” disse Cao Yang, sentendosi anche più baldanzoso dopo aver sentito parlare Meng Hao. “Se volessi picchiarti, chi mi fermerebbe? Se volessi farti a pezzi, chi obbietterebbe?” Supponendo che Meng Hao fosse spaventato, rise di cuore e fece un passo avanti. Era molto vicino ora, e i suoi occhi emanavano insolenza.


“Fratello, io non ho fatto nulla per provocarti. Inoltre, non sono nell'Area Pubblica. Guarda, sono fuori dai confini.” Facendo il muso lungo, Meng Hao si alzò sul masso, cercando di discutere ragionevolmente.


“Sai raccontare vere cazzate,” disse il virile Cao Yang in modo impaziente. “Se dico che sei dentro, sei dentro.” Fece un passo dietro l’insegna, poi colpì Meng Hao con un pugno.


“Che prepotente!” Quando vide vibrare il pugno del virile Cao Yang, l’espressione di Meng Hao vacillò, e sembrò mutarsi in un’altra persona. Non appena Cao Yang si fece avanti, lui fece lo stesso, e il suo palmo destro colpì.


Risuonò un bang, poi un orribile grido emerse dalla bocca del virile Cao Yang, seguito da una fontana di sangue. Il suo corpo fu ricacciato indietro a una certa distanza, con la faccia piena di stupore.


Il suo livello di Coltivazione era più alto di quello del Coltivatore che Meng Hao aveva battuto il giorno prima, quindi non perse i sensi. Ma il dolore devastò il suo corpo. Appena tentò di rimettersi in piedi, Meng Hao apparve accanto a lui e lo prese a calci per terra con cattiveria.


“I saggi dicono, se prendi la roba senza pagare, stai corteggiando la morte.


Ti ho detto che sto portando avanti un’attività, e non ho ancora aperto il negozio. Non ho Pietre dello Spirito.” Mentre parlava, continuò a calpestare spietatamente Cao Yang. Le acute, miserevoli grida di dolore dell’uomo virile risuonavano sull'altopiano, mentre Meng Hao scandiva ogni singola parola. Lui si proteggeva la testa con le mani, rotolandosi. In breve, impronte di piedi ricoprirono la sua tunica verde.


“Ti ho detto che ero fuori dall'Area Pubblica, non dentro,” disse Meng Hao furiosamente. Gli orribili pianti dell’uomo vigoroso cominciarono a diventare deboli, e sembrava che presto avrebbe perso del tutto l’energia per piangere. I Coltivatori che osservavano sembravano tutti trattenere il fiato, vedendo Meng Hao andare su tutte le furie. Alcuni di loro erano stati presenti il giorno prima, e cominciarono a pensare di aver avuto un colpo di fortuna.


L’unico che comprendeva di più i fatti era il primo cliente del giorno precedente. Guardando il virile Cao Yang gridare, e osservando la feroce espressione di Meng Hao mentre saltava su e giù, improvvisamente cominciò a sudare e a tremare. Più guardava, più sentiva che Meng Hao era veramente spaventoso e pericoloso.


Sembrava che Cao Yang stesse per perdere i sensi. L’ombra della morte sembrava aleggiare su di lui. La vista cominciò a calargli. Poi, alzò la mano sinistra, tremando. In essa c’era una Pietra dello Spirito.


“Io… Io comprerò degli elisir!” pianse. Radunò tutte le sue forze per piangere più forte che poteva, evidentemente temendo che Meng Hao non l’avesse udito.


Meng Hao si fermò, con il piede a mezz'aria. La sua espressione feroce guizzò via, sostituita da quella dell’innocente studente. Con un sorriso cordiale, prese la Pietra dello Spirito.


“Perché non l’hai detto prima?” Aiutò Cao Yang a rimettersi in piedi, spazzolando via le impronte polverose dalla sua tunica.


Il suo corpo virile tremava, e fissò Meng Hao pieno di paura. Guardandolo, Cao Yang desiderava andarsene immediatamente, per allontanarsi il più possibile dal demone con sembianze umane.


Ora come ora, si trovava nelle stesse condizioni del Coltivatore del giorno prima.


“Fratello, considerando il tuo stato attuale, penso che un elisir medicinale potrà aiutarti solo temporaneamente.” Prese Cao Yang per le spalle. Sembrava essersi fermato a riflettere per un momento. “Hai un sacco di nemici. Perché non ne compri degli altri?”
                                


                                



