---
weight: 130
title: Capitolo 130 – La Consistenza Perfetta!!
pubDate: 2025-03-17T11:17:34.782Z
tags:
    - issth
---


“Cosa ne facciamo degli altri?” chiese la statua freddamente. Essendo stato chiamato Patriarca da Li Daoyi, e considerando ciò che aveva detto riguardo alla possessione, sembrava che la sua vera identità fosse ora evidente.


Questi era il Prescelto del Clan Li che quattromila anni prima aveva superato l'ottava matrice ma non aveva proseguito nella nona. Questa era l'unica cosa interessante o sorprendente che tutti sapessero di lui.


Anche dopo essere ritornato al Clan Li aveva detto o fatto poco. Un migliaio di anni dopo era spirato durante la meditazione. Oggigiorno, a meno che non si menzionasse l'Eredità dell'Immortale di Sangue, nessuno lo ricordava più.


Tuttavia, uno dei segreti più profondi del Clan Li erano le ultime parole pronunciate proprio da quella persona. Quelle parole erano state tramandate da una generazione di Lord del Clan Li alla successiva. In verità, il Patriarca... non era affatto morto.


Le sue ultime parole dichiaravano che al termine dell'ottavo torneo dell'Eredità dell'Immortale di Sangue, la linea di sangue dell'Antico Destino sarebbe ricaduta sul Clan Li!


La persona che era emersa dal torneo dell'Eredità quattromila anni fa era lui, ma non completamente. Quell'uomo conteneva solo una porzione del suo spirito. Il resto si era impossessato del dormiente schiavo del Sangue nella sesta matrice. Da quel giorno fino a oggi, solo i membri del Clan Li furono a conoscenza di ciò.


Era una situazione fantastica inimmaginabile. Lo schiavo del Sangue era incredibilmente potente e il Patriarca del Clan Li, essendo nella fase di Stabilità della Consistenza, non avrebbe dovuto essere in grado di possederlo. In realtà, nessuno al di sotto dello stadio dell'Anima Nascente sarebbe dovuto esserne capace. Eppure in qualche modo... lui c'era riuscito.


Nessuno poteva sapere come l'avesse fatto. Tuttavia, in seguito una parte di lui era tornata al Clan priva di gran parte del suo spirito. Si dissolse, lasciando indietro un'ultima volontà e una spiegazione.


“Il Patriarca può ignorare i discepoli del Clan Song e della Setta del Demone di Sangue.” disse Li Daoyi con un rispettoso sorriso. “E quello che è appena scappato non conta nulla. Tuttavia, questo Wang Lihai del Clan Wang deve morire!” Il Drago del Sangue vicino a lui alzò la testa.


Improvvisamente, alcune Divinità del Sangue apparvero nell'area attorno a Li Daoyi. Una di loro era la tartaruga Xuanwu di Wang Lihai, così come il Folletto del Sangue appartenente al giovane che assomigliava a Wang Youcai. Come apparvero le Divinità del Sangue cominciarono a tremare, e immediatamente il Drago del Sangue si lanciò in avanti ingoiandole intere. Non provarono neppure a resistere.


“Un giovane membro del Clan Wang...” disse la statua senza emozione, guardando il Drago del Sangue. “Eliminare un Prescelto del Clan Wang è qualcosa che posso fare. Dovrei essere in grado di aiutarti solo qui nella sesta matrice. Per quanto riguarda le prossime tre matrici, non sarò in grado di aiutarti direttamente. Tuttavia, nei quattromila anni trascorsi, ho compreso molto riguardo alla zona dell'Eredità dell'Immortale di Sangue. In effetti, nessuno al mondo l'ha compresa più di me.”


“Dopo che avrò posseduto il tuo Drago del Sangue, sono assolutamente certo che nel tempo necessario a bruciare pochi bastoncini di incenso, saremo in grado di attraversare la settima, l'ottava e la nona matrice. Poi tu potrai a ottenere l'Eredità.”


“Molti ringraziamenti per la vostra assistenza, Patriarca.” rispose rispettosamente Li Daoyi “Questo discepolo non ha molto interesse nell'Eredità. Io sono qui per ordine del Lord del Clan, per ricevervi e guidarvi fuori.”


“Quando l'ottavo torneo dell'Eredità dell'Immortale di Sangue sarà concluso, la linea di sangue dell'Antico Destino sarà del Clan Li.” disse la statua, la sua voce profonda e arcaica. “Quelle parole furono pronunciate da me, è sono ovviamente vere. L'Eredità dell'Immortale del Sangue appartiene a te. Io sono rimasto intrappolato qui per quattromila anni e non ho idea di come sia diventato il mondo esterno... mi domando quanti dei miei vecchi amici siano ancora vivi.” Quando finì di parlare, lo spazio tra le sue sopracciglia si spaccò e apparve una luce brillante. Come la fessura si aprì il corpo della statua si offuscò. Il bagliore volò fuori, formando un accecante raggio di luce che si lanciò verso il Drago del Sangue.


Il Drago del Sangue non si oppose. La luce sanguigna vi entrò e il suo corpo si contorse per alcuni attimi. Poi i suoi occhi cominciarono a risplendere, emettendo un'antica aura. Deglutì, come se non avesse completamente mandato giù le altre Divinità del Sangue.


Il corpo si illuminò, e improvvisamente, si espanse fino a una lunghezza di tremila metri, facendo si che tutto questo mondo si scuotesse e tremasse. Passò del tempo.


Infine si rimpicciolì a solo sessanta metri di lunghezza. Si avvolse attorno a Li Daoyi, poi volò verso la porta di pietra luminosa e lasciò la sesta matrice. L'unica cosa rimasta indietro era la statua senza vita che rimase lì silenziosa e immobile.


Nell'istante in cui Li Daoyi emerse dalla sesta matrice, un putiferio nacque tra i quasi diecimila spettatori fuori nel Dominio Meridionale.


Li Daoyi fu l'ultimo ad uscire. Il primo era stato Meng Hao, che volò fuori tossendo quattro o cinque boccate di sangue. Faticò ad assumere una posizione a gambe incrociate per meditare e assorbire forsennatamente quanta più energia spirituale riuscisse per poter curare le sue ferite. Nonostante i suoi occhi fossero chiusi emanava un inteso intento omicida.


Dopo di lui fu il giovane della Setta del Demone di Sangue, il quale assomigliava a Wang Youcai, e poi Song Jia. Entrambi apparivano in pessime condizioni. I loro corpi erano pieni di ferite ed entrambi sembravano avere delle ossa rotte. I loro respiri erano dei rantoli sfiniti e le loro Divinità del Sangue non si vedevano da nessuna parte.


Stringendo i denti si sedettero a gambe incrociate come Meng Hao, usando la densa energia spirituale presente nell'area per fare esercizi di respirazione con cui curare le loro ferite. Sguardi veloci rivelarono a entrambi che le loro Divinità del Sangue erano davvero scomparse. Espressioni pensierose e preoccupate apparvero sulle loro facce. Era piuttosto ovvio cosa stessero pensando.


Wang Lihai non emerse. Questo causò all'esterno un tumulto senza precedenti. Tutti avevano visto l'immagine sfocata di Wang Lihai scomparire all'interno della sesta matrice. Questo indicava chiaramente la sua dipartita.


Immediatamente i volti increduli e le menti dei membri del Clan Wang vacillarono, in particolar modo quelle del Protettore del Dao di Wang Lihai e degli Anziani del Clan Wang. I loro occhi si iniettarono di sangue e sembrava che le loro teste potessero esplodere.


La totalità del Dominio Meridionale fu immediatamente gettata nel caos; nessuno avrebbe potuto predire che Wang Lihai sarebbe morto. Questo riempì di furia inimmaginabile il Clan Wang.


Wang Lihai era estremamente importante nell'attuale generazione del Clan Wang; egli era un Figlio del Dao allo stadio della Stabilità della Consistenza. I Prescelti potevano cadere, ma i Figli del Dao assolutamente no. Questa era una regola generalmente riconosciuta tra le varie Sette e Clan: sebbene il torneo dell'Eredità dell'Immortale di Sangue fosse importante, nessuna delle cinque Sette aveva inviato Figli del Dao, solo Prescelti.


Il Clan Wang e il Clan Li erano gli unici ad aver inviato Figli del Dao!


Il più contento di tutti non era altri che Wang Tengfei. Il suo corpo tremava eccitato e serrò strettamente i suoi pugni. Aveva aspettato questo giorno per molto, molto tempo. Vicino a lui, Wang Xifan sembrava altrettanto eccitato. I due si scambiarono uno sguardo; il loro futuro sembrava ora pieno di possibilità infinite.


Quando poi emerse Li Daoyi, il Drago del Sangue lungo sessanta metri che gli volteggiava attorno, il mondo esterno esplose in un boato.


Song Jia si alzò lentamente e attraversò l'uscita luminosa, con il volto pallido. Aveva deciso di arrendersi. Dopo di lei, il giovane della Setta del Demone di Sangue che assomigliava a Wang Youcai si alzò. Ignorando Li Daoyi guardò per un momento verso Meng Hao e sembrò esitare. Poi, si voltò e andò via attraverso la porta luminosa, anche lui optando di non continuare.


La loro partenza causò ulteriore scompiglio nel mondo esterno.


“Che cosa è successo esattamente nella sesta matrice? Sembra che a parte Li Daoyi, nessun altro abbia una Divinità del Sangue. E Wang Lihai... è morto! Era un Figlio del Dao del Clan Wang!”


“Solo Li Daoyi ha ancora una Divinità di Sangue. E dal suo aspetto è troppo potente! Magari ha davvero una chance di ottenere l'Eredità!”


Mentre nel mondo esterno le discussioni continuavano, Meng Hao aprì gli occhi iniettati di sangue. Lentamente si alzò e con un'espressione ostinata camminò verso la porta luminescente. Prima di passarci attraverso guardò indietro verso l'immagine sfocata di Li Daoyi. Quello che stava guardando, tuttavia, non era Li Daoyi ma il Drago del Sangue, perfettamente visibile.


Il cuore accelerò. Non era sicuro se gli altri l'avessero visto, ma lo sguardo nell'occhio del Drago era lo stesso di quello nella statua. La sua mente scattò e mise insieme tutti i pezzi. Ora era sicuro all'ottanta o novanta percento su cosa fosse accaduto.


Come Meng Hao lo esaminò Li Daoyi sogghignò. “Ricordati il mio nome.” disse. “Io sono Li Daoyi. Il tuo cane ha avuto una morte orribile.” Alzò la mano e la poggiò sul Drago del Sangue.


Sentire quelle parole fece rimbombare la mente di Meng Hao col suono dell'esplosione di centomila fulmini. Il sangue gocciolò dagli angoli delle labbra mentre con sguardo omicida fissava Li Daoyi. Nei suoi occhi bruciavano una furia e un intento omicida che salivano fino ai cieli. Aveva praticato la Coltivazione fino ad un livello molto alto e aveva desiderato uccidere molte persone. Ma al momento, il suo desiderio di uccidere questa persona aveva raggiunto l'apice.


Tuttavia, la personalità di Meng Hao era tale che, più desiderava uccidere qualcuno, più taciturno diventava. Era così da piccolo ed era ancora così adesso. Le persone che amavano ruggire e urlare erano solo degli zotici. Le persone che rimanevano in silenzio erano quelle veramente spaventose.


Passò un lungo momento. Alla fine, Meng Hao girò i tacchi rabbiosamente e camminò attraverso la porta splendente.


Ridendo, Li Daoyi si incamminò verso la settima matrice.


Quando Meng Hao apparve nel vulcano, ai margini del lago di sangue, le fiamme dell'ira bruciavano nei suoi occhi. Gli eventi accaduti nella sesta matrice continuavano a tornagli alla mente e un sempre più profondo intento omicida scaturiva dal suo corpo.


“Li Daoyi, io, Meng Hao ti condurrò verso la morte!” I suoi occhi iniettati di sangue, lo facevano apparire più feroce che mai. Il corpo balenò, trasformandosi in un raggio di luce multicolore che sfrecciò verso Chu Yuyan e la sua postazione alchemica.


Quando arrivò, Chu Yuyan era impegnata a regolare le fiamme terrene. L'Elisir della Consistenza Perfetta era a un momento critico, sul punto di essere completato. All'inizio aveva pensato che Meng Hao potesse non fare in tempo a tornare e che avrebbe avuto la possibilità di studiarne una parte. Eppure eccolo lì, in completa opposizione alle sue aspettative. Prese in considerazione la possibilità di ingannarlo, ma quando vide l'espressione tetra di Meng Hao esitò. Era ovvio che fosse come un vulcano sul punto di eruttare, non qualcuno con cui scherzare.


Meng Hao si avvicinò e sedette a gambe conserte, senza dire una parola. Eppure, il suo odio per Li Daoyi e il suo desiderio di ucciderlo continuavano a ribollire e crescere più forti. Un'ansia, intensa e difficile da descrivere gli riempì il cuore. Si rifiutava di credere che il mastino fosse morto. Avrebbe raggiunto la Consistenza Perfetta e poi avrebbe salvato il mastino!


Chu Yuyan non osava parlare. Prese un profondo respiro e strinse i denti. Poi la sua mano eseguì un gesto incantato premendola sulla fornace dell'elisir. Le fiamme terrene e il magma sottostante ruggirono. La fornace tremò.


In quel momento sembrò come se tutto il vapore all'interno del vulcano turbinasse. Il suolo tremò. Fuori, il vento e le nubi sembravano essere state disturbate. Grandi banchi di nuvole cominciarono a formarsi, uno sopra l'altro, turbinando in tutte le direzioni. Le saette crepitavano nel cielo, riempiendo l'aria con i loro enormi boati. Ad ogni schianto, strani e mistici segni apparivano all'esterno nel cielo.


“Questo è veramente un Elisir del Tuono?” Ovviamente Chu Yuyan aveva avuto dei sospetti. Ma ora, vedendo il turbinio dei vapori, e ogni cosa, su nel mondo esterno, era ancor più certa. L'elisir... decisamente non era un qualche tipo di Elisir del Tuono.


“Sembra come se i Cieli volessero distruggere l'elisir stesso! Cosa... cosa è questo elisir?” Chu Yuyan era scossa nel profondo. Mentre premeva sulla fornace dell'elisir, un ruggito riempi l'aria. Improvvisamente, la fornace dell'elisir andò in pezzi, emettendo un potente scoppio. Chu Yuyan sputò sangue quando fu spinta all'indietro contro la parete di pietra. Perdendo conoscenza immediatamente.


Gli occhi di Meng Hao si aprirono in un istante e schizzò in avanti. Come la fornace dell'elisir collassò, il mondo esterno si riempì di tuoni e fulmini, la terra tremò, coprendosi di crepe e fessure. Meng Hao si protese... e strappò via da dentro la fornace il mistico elisir di sette colori!


L'Elisir della Consistenza Perfetta!


L'elisir era una sfida ai Cieli, non consentita né dal cielo né dalla terra. Il mondo al di fuori del vulcano rimbombò. Mentre si agitavano gli strati di nubi sfolgorarono. Un numero di fulmini che sembrava infinito venne radunato, preparandosi a cancellare l'elisir che Meng Hao teneva in mano. Se qualcuno avesse osato consumare questo elisir alla faccia dei Cieli, avrebbe poi dovuto affrontare l'intenso Fulmine della Tribolazione!


I Cieli non tolleravano l'esistenza di questo elisir e nemmeno tolleravano che qualcuno lo consumasse. Ingoiarlo costituiva un genere di Coltivazione che garantiva distruzione! Questo era un sentiero di continua Tribolazione Celeste!


Eppure, Meng Hao non esitò. Mentre reggeva l'elisir nella sua mano sembrava come se stesse cominciando a sciogliersi. Aveva la sensazione che se non l'avesse consumato subito, l'elisir sarebbe scomparso da solo, senza nessun aiuto da parte del Fulmine della Tribolazione!


Non sapeva perché stesse succedendo e non aveva il tempo per pensarci. Non aveva neanche il tempo per pensare di duplicarlo. Anche mentre lo fissava cominciava a mostrare segno di andare in pezzi.


La risolutezza riempì i suoi occhi e Meng Hao si mise l'elisir in bocca. In alto i fulmini si condensarono, preparandosi a cadere.


Quando l'elisir entrò nella sua bocca, si dissolse immediatamente, scendendogli giù nel ventre. Un boato lo riempì, insieme a uno strano potere che sembrava poter spaccare il suo corpo. Questo non era il potere del cielo e della terra, ma qualcos'altro, qualcosa difficile da descrivere. In quell'attimo, il Pilastro del Dao di Meng Hao cominciò a tremare.


Mentre tremava la crepa, sulla sua superficie cominciò improvvisamente a mostrare segni di guarigione. Una sensazione di perfezione si condensò nel corpo di Meng Hao. La sua carne e il suo sangue sembrarono crescere più robusti. Il Pilastro dorato del Dao produsse un ronzio e sembrò espandersi. La pelle cominciò a brillare con un leggero alone dorato che divenne via via più forte.


Percepì una sensazione di potere che non aveva mai sperimentato prima con la sua Consistenza Impeccabile. Contemporaneamente, la sua visione del mondo cambiò di colpo. Il Senso Spirituale sperimentò una crescita inarrestabile. Ogni cosa nel suo corpo stava cambiando. La Consistenza Perfetta, che il Mondo della Coltivazione non aveva visto per diecimila anni, si stava ora evolvendo!


Secondo le leggende, una Consistenza Perfetta non si era vista per millenni. Ma ora era dentro Meng Hao. Il potere del suo Senso Spirituale eccedeva di molto lo stadio intermedio della Stabilità della Consistenza. In effetti, Meng Hao sapeva che se avesse avuto abbastanza energia spirituale, avrebbe potuto formare istantaneamente il suo secondo e terzo Pilastro del Dao!


Sapeva anche che i futuri Pilastri del Dao che fossero apparsi, sarebbero stati anche dei leggendari Pilastri del Dao Perfetti!


In quel momento, delle esplosioni risuonarono fuori, su nel cielo. In alto, un enorme fulmine saettò verso il vulcano, schiantandosi nello scudo risplendente.


Quando colpì lo scudo, ognuna delle sette zone dell'Eredità dell'Immortale di Sangue nel Dominio Meridionale eruttò improvvisamente con un bagliore rosso sangue. Il bagliore sanguigno cancellò all'istante le immagini che gli spettatori stavano guardando, e si proiettò verso i Cieli, formando enormi pilastri di sangue.


Delle catene di ferro rosso sangue sferzavano attorno a ognuno dei pilastri di sangue. In più, in cima a ogni pilastro vi era l'immagine sfocata di qualcuno che lanciava grida agonizzanti.


Tutto ciò avvenne troppo in fretta. Gli spettatori attorno alle sette zone dell'Eredità erano sbalorditi, incerti su cosa stesse avvenendo.


“Che è?! Cosa è successo?”


“Lo schermo di sangue è schizzato nel cielo! Non possiamo vedere cosa sta succedendo all'interno della zona dell'Eredità. Cosa succede?!”


I Coltivatori del Dominio Meridionale furono tutti gettati nel caos. Molte figure volarono fuori dai vari templi delle cinque grandi Sette e dei tre grandi Clan. Tutti loro erano anziani Coltivatori che di solito spendevano il loro tempo in meditazione solitaria. Tuttavia, l'intensità degli eventi esterni li aveva svegliati, e apparirono uno dopo l'altro.


“Il Sacrificio dell'Immortale di Sangue! Questo è il leggendario Sacrificio dell'Immortale di Sangue del Clan dell'Antico Destino!!”


“Secondo le leggende, se qualcuno provasse a invadere il Clan dell'Antico Destino, provocherebbe la comparsa del Sacrificio dell'Immortale di Sangue. Ma il Clan dell'Antico Destino è da tempo scomparso. Chi potrebbe mai essere il loro nemico...”


Mentre i boati colmavano il Dominio Meridionale, Meng Hao stava ritto dentro al vulcano, ruggendo e fissando il cielo. Prese velocemente la svenuta Chu Yuyan l'avvolse nella rete nera, poi la mise di lato. Dopo di che il suo corpo divenne un raggio prismatico e schizzò verso l'altare sacrificale dell'Immortale di Sangue.


Sopra di lui, il Fulmine della Tribolazione discese, facendo tremare lo scudo luminoso. Eppure benché scosso, il vivace bagliore rosso eruttò da dentro il vulcano, trasformandosi in un imponente pilastro di sangue. Questo fu l'ottavo ad apparire nel Dominio Meridionale.


Parlando in generale, l'altare dell'Immortale di Sangue non avrebbe mai dovuto comportarsi così; ma Meng Hao aveva consumato un elisir della Consistenza Perfetta e provocato il Fulmine della Tribolazione. Era stato lo scoppio del Fulmine della Tribolazione contro lo scudo dell'altare sacrificale dell'Immortale di Sangue ad aver causato la reazione difensiva.


Attaccare questo scudo equivaleva attaccare l'Immortale di Sangue!


“Aspettami.” disse Meng Hao, l'intento omicida che trapelava dai suoi occhi. “Ho promesso che ti avrei portato fuori con me. Aspettami, sto venendo a salvarti. Poi, uccideremo Li Daoyi assieme!” Volò in avanti come una saetta, dentro l'altare, senza un minimo di esitazione.


Nell'istante in cui entrò...


Le nuvole si gonfiarono e il vento sferzò all'interno della zona dell'Immortale di Sangue. Oltre la nona matrice, il cadavere seduto a gambe incrociate, tremava. Lentamente alzò la sua testa rinsecchita, dentro cui un potente brillio apparve. Era un brillio strano, ma in qualche modo faceva sembrare eccitata la testa simile a un cranio.


“Finalmente... stavo aspettando...”


All'interno dell'ottava matrice, tremava tutto e il cielo sembrava volersi spaccare. Un bagliore rosso cupo copriva ogni cosa. Fino a quel momento era stato tutto silenzioso, ma all'improvviso dei latrati riempirono l'aria. I latrati sembravano essere pieni di eccitazione!


Nella settima matrice, l'unica cosa visibile era un'antica tomba. Incisi sopra la tomba c'erano tre caratteri:
Tomba dei Cieli!


Dentro la tomba c'era una bara lunga quasi tremila metri. All'interno c'erano cumuli di ossa, al centro dei quali si poteva vedere uno stendardo rovinato. La bandiera aveva tre strisce, su ognuna delle quali vi era scritto un nome. Come se fossero caduti vittima del passare degli anni, i primi due nomi non erano leggibili. Tuttavia, il terzo era chiaramente visibile.


Il cognome “Ji.”


In piedi nella tomba , Li Daoyi guardò attorno sorpreso. Il suolo tremava e il cielo ruggiva. Sembrava come se tutto ruotasse. Il Drago del Sangue al suo fianco alzò la testa, e sollevò gli artigli come se stesse contando qualcosa. Improvvisamente, la sua espressione cambiò.


“Veloce. Non è necessario prendere la Bandiera delle Tre Anime Immortali. Come ho detto, dobbiamo procedere direttamente alla nona matrice. Se tardiamo... l'Eredità non sarà tua!!”


“Cosa sta succedendo?!” disse Li Daoyi con espressione sgradevole.


“L'Eredità ha a lungo aspettato qualcuno che sfidasse i Cieli tanto quanto il Clan dell'Antico Destino. Quella persona è arrivata! Ma abbiamo ancora una possibilità. L'Immortale del Sangue è morto, e chiunque arrivi per primo avrà l'Eredità!!”


“Se avessi saputo che l'Eredità avrebbe scelto lui, l'avrei distrutto. Morto lui, sarei stato io il successore designato!” Gli occhi di Li Daoyi lampeggiarono con intento omicida.


“Ucciderlo prima sarebbe stato semplice, ma ora che è all'interno della zona dell'Eredità dell'Immortale di Sangue, chi oserebbe ucciderlo! Chi potrebbe ucciderlo?!” Il Drago del Sangue volteggiò attorno a Li Daoyi, espandendosi improvvisamente fino alla lunghezza di tremila metri, desiderando urgentemente di andare via.


Nel frattempo, fuori nel Dominio Meridionale, nell'Antico Tempio del Destino, una delle tre Zone Pericolose, il tempio stesso sembrava aver preso vita. All'interno c'erano innumerevoli statue immote. Anche se qualcuno entrava nel tempio nulla cambiava.


Ma ora, queste decine e decine di migliaia di statue cominciarono a scuotersi improvvisamente. I loro occhi si aprirono e alzarono le teste verso i Cieli. L'intero Clan emise poi un ululato di sfida e le statue cominciarono ad alzarsi in volo volteggiando intorno al tempio.


Parecchi Coltivatori erano di guardia vicino al tempio e rimasero immediatamente e completamente scioccati.


Ciò che provocò ancora più incredulità sui loro volti fu l'improvvisa comparsa di molteplici fantasmi dell'Antico Tempio del Destino. Fu come se l'anima del tempio sorgesse improvvisamente dalla terra. Questa si trasformò in un accecante raggio di luce, trasportando con sé le decine e decine di migliaia di statue. Come salì in alto nel cielo, il tempio assunse la forma di un enorme carro da guerra, e le statue divennero migliaia e migliaia di soldati e cavalli da guerra. Tutti pronti a ingaggiar battaglia coi Cieli!
                                


                                



