---
weight: 13040
title: Capitolo 1304 - Vecchia Tartaruga Affidabilità!
pubDate: 2025-06-24T06:40:52.992Z
tags:
    - issth
---


Capitolo sponsorizzato, ringraziamo M!
2 in coda (M),
0/1 sponsorizzazioni 1 euro a capitolo,
-Schadenfreude


Nello stesso momento, un fragore assordante risuonò dalla Nona Montagna. La vetta tremò mentre una volontà si risvegliava, espandendosi fino a riempire l'intera Nona Montagna e Mare.


Un occhio gigantesco apparve sopra la Nona Montagna, sembrava ardere di fiamme furiose. Tuttavia, il fuoco si placò presto e nella pupilla dell'occhio divenne visibile l'immagine di un vecchio. Era seduto a gambe incrociate, con un'espressione cupa sul volto. Ma dopo un attimo, improvvisamente scoppiò in una risata.


"Non so se dovrei ringraziarti o odiarti..." Mormorò il vecchio.


"Il fatto che non abbia avuto successo non è una sorpresa, eppure è anche contrario alle aspettative... Se avessi avuto successo, non sarei più stato me stesso. Quel filo di volontà che ha usurpato il mio vero sé sarebbe diventato potentissimo. Sarei potuto passare dall'essere il più debole tra i Signori delle Montagne e dei Mari, a poter sfidare Ksitigarbha.”


"Tuttavia, anche se il fallimento mi ha fatto perdere quella possibilità, ora che quel filo di volontà è stato distrutto... ho finalmente ripreso il pieno controllo delle mie facoltà." C'era un'antichità nell'uomo che sembrava suggerire che fosse rimasto addormentato a lungo, ma ora si stava risvegliando.


"Meng Hao..." mormorò, guardando pensoso in lontananza. Dopo un lungo momento, chiuse di nuovo gli occhi.


Nel frattempo, nell'Ottava Montagna e Mare, Meng Hao aprì gli occhi mentre un rombo simile a un tuono echeggiava dentro di lui. In quel momento, le sue ferite erano guarite quasi completamente.


Il tentativo di possesso di Ji Dongyang era fallito, e anzi, era finito per essere consumato dall'essenza vitale di Avarizia. In realtà, era diventato una fonte di potere di guarigione. A dire il vero, a Meng Hao piaceva pensare che Ji Dongyang si fosse offerto di aiutarlo, piuttosto che tentare davvero di possederlo.


Ji Dongyang aveva colto il momento giusto per agire, proprio in un momento critico per Meng Hao, ma in una battaglia di possesso nel senso divino il minimo errore poteva portare alla morte, e Ji Dongyang aveva commesso proprio quell'errore.


Gli occhi di Meng Hao brillarono di una luce intensa mentre ricordava ciò che era accaduto nella battaglia nel senso divino. Alla fine, i suoi occhi scintillarono e lui scomparì.


Non perse altro tempo a rimuginare sulla faccenda di Ji Dongyang. Anche se era uscito vincitore dalla battaglia, Meng Hao era stato comunque in pericolo. Non aveva mai amato il clan Ji fin dall'inizio, ma dopo quanto era appena accaduto, era certo che un giorno avrebbe incontrato di nuovo Ji Tian e avrebbero sistemato i conti una volta per tutte.


"Il tempo è essenziale in questo momento. Il Signore della Settima Montagna e Mare tornerà sicuramente. Prima che lo faccia, devo diventare più forte. È l'unico modo per assicurarsi la vittoria!" Meng Hao apparve nel cielo stellato, un'espressione pensierosa sul volto mentre il suo senso divino si estendeva con forza. In breve tempo, si espanse fino a coprire l'intera Ottava Montagna e Mare.


Tutto ciò che esisteva nell'Ottava Montagna e Mare era ora visibile nella sua mente. Vide i coltivatori combattere. Vide innumerevoli cadaveri e rovine. Vide anche qualcosa di peculiare in un angolo remoto dell'Ottava Montagna e Mare.


Era un'enorme massa di terra che sembrava quasi un'isola. C'erano montagne e fiumi, città e sette, mortali e coltivatori su quel pezzo di terra sospeso nel cielo stellato. Sembrava galleggiare completamente senza meta tra tutte le montagne che esistevano lì. Su quella vasta massa di terra c'era una certa montagna che occupava un posto eterno nella mente di Meng Hao. Era... il Monte Daqing.


Sotto la massa di terra c'era un'enorme tartaruga, che la sosteneva sul suo dorso. In quel momento stava sbadigliando pigramente mentre galleggiava, un sorriso sul volto. Poi cominciò a canticchiare una canzoncina.


Nel momento in cui il senso divino di Meng Hao lo investì, la tartaruga rabbrividì e smise di canticchiare. I suoi occhi da tartaruga si spalancarono, pieni di incredulità. Improvvisamente si voltò a guardare nel cielo stellato e poi... emise un grido miserabile.


"Quel senso divino... dannazione! Sei tu! Piccolo bastardo! Ahhhhhhh. Il patriarca è fuggito fin qui e t-t-tu... mi hai trovato di nuovo!!"


Quella tartaruga non era altri che il patriarca Affidabilità.


Il suo umore, prima così sereno, improvvisamente divenne miserabile. Era così confortevole e a suo agio prima, ma adesso tremava sopraffatto dalla frustrazione, dalla tristezza, dalla rabbia e dall'irritazione.


Per sfuggire a Meng Hao, aveva lasciato il Pianeta Paradiso Meridionale ed era andato al pianeta Vittoria Orientale. Poi era fuggito nelle Rovine dell'Immortalità, e aveva infine perforato la barriera della Nona Montagna e Mare per raggiungere l'Ottava. Aveva pensato che non avrebbe mai più rivisto Meng Hao in vita sua. Come avrebbe mai potuto immaginare che sarebbe stato... trovato di nuovo?


"Dannazione, DANNAZIONE!" Ruggì la tartaruga, gli occhi sporgenti. "Bulllo intollerabile!! Il patriarca non può sopportarlo più!!" Una sensazione di estrema inquietudine gli era salita dal cuore; il senso divino di Meng Hao sembrava così potente da poterlo far esplodere. Rovesciò la testa all'indietro e lanciò un lungo grido, causando rimbombi assordanti mentre la sua velocità aumentava di dieci volte, e si lanciava in lontananza.


Si sentiva davvero vittima di un'ingiustizia, e non riusciva a pensare a nessun peccato che avesse commesso per meritarsi questo destino...


"Dannazione, dannazione, DANNAZIONE! La Lega dei Sigillatori di Demoni è piena di bastardi! Tutti bastardi, vi dico!”


"Tutti quegli anni fa, quel pazzo non pensava che bastasse picchiarmi da solo, quindi ha dovuto trovare un intero gruppo di pazzi per aiutarlo a picchiarmi. Maledetti, maledetti, MALEDETTI!!”


"Va bene, se volete picchiarmi, fatelo. Ma siete arrivati al punto di sigillarmi!? Mi rifiuto di arrendermi! Il patriarca si rifiuta di arrendersi!!" Anche mentre il patriarca Affidabilità accelerava, esprimeva il suo risentimento ruggendo.


Proprio in quel momento, una luce brillante si accese sulla sua testa, dove era seduta una giovane donna. Ridacchiando dolcemente, gli diede un colpetto sulla testa e disse: "Calmati, Patriarca. Non è una bella cosa riunirsi con vecchi amici?"


"Bella cosa, un corno! La Lega dei Sigillatori di Demoni è piena di bastardi. Quel piccolo bastardo è un bastardo tra i bastardi!" Completamente a disagio, il patriarca Affidabilità fece un respiro profondo, facendo tremare il cielo stellato.
Attirò un'energia sconfinata del Cielo e della Terra, la risucchiò e accelerò ancora di più, trasformandosi in un raggio di luce brillante che si lanciava in lontananza.


In un altro luogo distante, gli occhi di Meng Hao scintillarono.


"Preso." Disse, sbuffando freddamente. Conosceva il vecchio Affidabilità come le sue tasche. Si erano persino combattuti più di una volta in passato.


"Vediamo come scapperai stavolta!" Meng Hao fece un passo avanti, poi scomparve. Quando riapparve dal teletrasporto, era molto più in là e vide immediatamente il patriarca Affidabilità in preda al panico mentre fuggiva.


"Scordati di scappare, vecchia tartaruga!" Ruggì con un tono spaventoso.


"Non c'è bisogno di salutarmi, piccolo bastardo!" Gridò il patriarca Affidabilità, tremante. Arrivò persino a sputare parte della quintessenza della sua anima per scatenare una velocità ancora maggiore, perforando il vuoto.


L'espressione di Meng Hao era molto seria, ma nei suoi occhi si poteva vedere un barlume di divertimento. Ogni volta che ricordava ciò che era accaduto tra lui e questa vecchia tartaruga, tutto sembrava fosse accaduto solo ieri.


Il suo tempo nella setta dell’Affidabilità era qualcosa di molto prezioso per Meng Hao, e quegli anni erano in qualche modo diventati i suoi ricordi più idilliaci.


Ora che la tartaruga stava fuggendo ancora più velocemente, Meng Hao emise un freddo sbuffo, poi tese la mano destra e la mosse mentre usava la Magia Afferra Stella. All'istante, acciuffò la tartaruga dalla piccola coda.


Riecheggiarono rimbombi assordanti e al patriarca Affidabilità gli si rizzarono i capelli. La sensazione di venire afferrato per la coda lo riempì di rabbia. Rivelò uno sguardo brutale e roteò il suo enorme corpo con un'agilità sbalorditiva. Poi, aprì la bocca per inghiottire Meng Hao mostrando un'espressione feroce.


"Ti darò un po' di fortuna, piccolo bastardo!"


"Mm-hmm" Meng Hao non cercò nemmeno di schivare. Rimase semplicemente sospeso sul posto. Le fauci spalancate del patriarca Affidabilità si fermarono di colpo, e un'espressione addolorata e furiosa apparve nei suoi occhi.


"Meng Hao, piccolo bastardo, combatteremo fino alla morte, qui e ora!" Ruggì. La sua energia schizzò alle stelle, e sembrava che stesse davvero per lanciarsi in una battaglia all'ultimo sangue.


L'espressione di Meng Hao era molto seria, ma all'improvviso, rimase a bocca aperta quando si rese conto che, anche se il patriarca Affidabilità sembrava infuriato e sul punto di combattere fino alla morte, in realtà stava indietreggiando.
Questo gli sembrava molto familiare, e improvvisamente ricordò quel bizzarro coltivatore del corpo nel Nono Mare, che aveva fatto esattamente la stessa cosa. Il patriarca Affidabilità e quel coltivatore del corpo erano in realtà molto simili sotto questo aspetto.


Nota traduzione: Meng Hao ha combattuto contro quel bizzarro coltivatore del corpo nel capitolo 1072. Se ricordate bene, aveva perfino un guscio di tartaruga…


Il patriarca Affidabilità si mise di nuovo in fuga e aveva già messo una bella distanza tra loro. Stava dando il massimo... per scappare! Inoltre, un barlume compiaciuto era già apparso nei suoi occhi.


"Così il piccolo bastardo non è all'altezza del Patriarca in termini di intelligenza. Ahah! Pensava che avrei combattuto fino alla morte, ma in realtà il mio vero piano era scappare!" Anche mentre il patriarca Affidabilità si stava rallegrando e cominciava a sentirsi molto soddisfatto di sé stesso, risuonò un boato e il vuoto davanti a lui si frantumò. Un'enorme fenditura si aprì e si scatenò una tempesta che bloccò il suo percorso.


Il patriarca Affidabilità spalancò gli occhietti e cambiò rapidamente direzione. Tuttavia, ci volle solo un momento prima che accadesse di nuovo la stessa cosa e lui cambiò di nuovo direzione.


Meng Hao, naturalmente, gli stava alle calcagna, seguendolo con noncuranza e distorcendo e frantumando il cielo stellato con un dito. Il cuore del patriarca Affidabilità cominciò a battere forte per lo shock e improvvisamente ululò: "Come mai sei così potente, piccolo bastardo? Pazzo! La Lega dei Sigillatori di Demoni è piena di pazzi!!"


Ogni via di fuga era bloccata. Alla fine il patriarca Affidabilità agitò la coda e improvvisamente tutto intorno a lui cominciò a tremare. A quanto pareva, aveva accumulato energia e ora stava per scatenarsi in un ultimo tentativo di liberarsi.


Tuttavia, proprio mentre si caricava di energia, inaspettatamente non fuggì, ma si lanciò invece contro Meng Hao. A quanto pareva era così arrogante da credersi davvero abbastanza potente da affrontarlo personalmente.


Ruggendo, il patriarca Affidabilità si avvicinò a Meng Hao. "Ummmpfff! Il Patriarca è ancora una volta il più intelligente! Quando pensi che combatterò fino alla morte, in realtà fuggirò. Poi, quando pensi che fuggirò, deciderò di rischiare la vita!"


Vedendo questo nuovo sviluppo, Meng Hao rivelò un'espressione strana. Era decisamente vero che faceva fatica a seguire il filo dei pensieri del patriarca Affidabilità. Proprio quando sembrava sul punto di scappare, attaccava. Meng Hao sorrise amaramente e poi tese la mano. Si sentirono rombi assordanti e un'enorme mano illusoria apparì e si avventò minacciosamente verso il patriarca Affidabilità.


Riecheggiò un’esplosione mentre la mano afferrava il patriarca Affidabilità e cominciava a stringerlo. Tuttavia, la tartaruga emise un ruggito, facendo brillare una luce dorata dal suo corpo, che frantumò la mano illusoria di Meng Hao.


"Ahh! Il patriarca è invincibile!!" ruggì. "Sei spaventato ora, Meng Hao, piccolo bastardo?!" Fissò Meng Hao con baffi sul suo volto che fluttuavano in modo bizzarro, facendolo sembrare davvero intimidatorio.

