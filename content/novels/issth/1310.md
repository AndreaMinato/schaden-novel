---
weight: 13100
title: Capitolo 1310 - Permettimi di aiutarti un po’!
pubDate: 2025-06-30T06:30:37.030Z
tags:
    - issth
---


Capitolo sponsorizzato, ringraziamo M!
6 in coda (M),
0/1 sponsorizzazioni 1 euro a capitolo,
-Schadenfreude


Meng Hao possedeva ora un senso divino pari all’ottanta per cento della potenza di un Eccelso. Le sue abilità divine e tecniche magiche adesso erano di gran lunga superiori.


Aggiungendo il fatto che aveva estinto cinque Lanterne dell'Anima, acquisendo un potere sconfinato, la sua forza combattiva, anche se non era ancora al livello delle 6-Essenze, superava comunque quella del Signore Bianco.
Adesso era al picco delle 5-Essenze, quasi ad un passo dallo stadio successivo!


Con l'eccezione di Ksitigarbha della Quarta Montagna e Mare, nessuno nel Regno delle Montagne e dei Mari al di sotto dell’Eccelso poteva rappresentare una minaccia per Meng Hao in battaglia.
Questa incredibile sensazione di potere lo riempiva di fiducia in sé stesso e gli permetteva di percepire qualcosa che esisteva nel Regno delle Montagne e dei Mari... l'Essenza del Cielo e della Terra.


Meng Hao apparve silenziosamente nel cielo stellato. Alzò la mano e fece un cenno che creò un enorme vortice. Vi si immerse, come se stesse cercando di afferrare qualcosa.


Ma poi la sua fronte si corrugò lentamente, e dopo un momento, ritirò lentamente la mano.


"Ancora non ci riesco...? L'anima di Chu Yuyan si è dispersa nel Regno delle Montagne e dei Mari, ma con il mio attuale livello di coltivazione, non riesco ancora a radunarla…


"Sembra che debba comprendere meglio l'Essenza." Chiuse gli occhi per un po', percependo le trasformazioni nel cielo stellato intorno a lui, poi proseguì. Il vortice svanì lentamente, come se non fosse mai esistito.


"Essenza..." Mormorò.
La volta successiva che apparve, era vicino alla fenditura. Questa volta, grazie al suo senso divino molto più potente e ai suoi effetti sul vuoto, nessuno poté accorgersi del suo ritorno, nemmeno il vecchio dai capelli rossi, figuriamoci gli altri coltivatori della Settima Montagna e Mare.


"Anche senza entrare nel Reame del Dao, posso ancora comprendere le Essenze…”


"A causa della magia della Lega dei Sigillatori del Demone e del sangue immortale del Dao Onniceleste, il mio percorso di coltivazione è diverso da quello degli altri…”


"Una coltivazione come la mia è molto rara, o forse... è qualcosa mai visto prima.”


"La mia vera coltivazione è nell'Antico Reame, con cinque Lanterne dell'Anima spente. Tuttavia, la mia forza combattiva... supera già quella dei Signori delle Montagne e dei Mari.”


"La mia Essenza della Fiamma Divina proveniva da un altro luogo e non è veramente mia…”


"Il mio percorso di coltivazione... non si basa sull’aiuto degli altri. Devo percorrere… la mia strada.”


"Essenza... Essenza..." Gli occhi di Meng Hao brillavano di una luce strana mentre procedeva verso la fenditura. Senza la minima esitazione, vi entrò. All'istante, il cielo stellato divenne un vuoto nebuloso.


Nel momento in cui entrò nella fenditura, il vecchio dai capelli rossi e gli altri tre esperti del Dao Realm con lui rabbrividirono. Aprirono gli occhi e guardarono la fessura.


"Strano, ho appena percepito delle fluttuazioni dalla fenditura..."


"Era quasi come se... qualcuno ci fosse appena passato?"


"Impossibile. A meno che non fosse l’onorabile Signore Bianco, o quel... quell'uomo che... no, impossibile. Nemmeno quell'uomo... potrebbe passare inosservato."


Il vecchio dai capelli rossi e i suoi compagni si accigliarono, ma si calmarono rapidamente e dimenticarono la questione. Potevano anche riflettere ulteriormente su ciò che avevano appena percepito, ma in realtà non desideravano farlo.
Questa guerra tra Montagne e Mari non era durata molto a lungo, ma nemmeno i conflitti precedenti descritti nei registri storici erano stati così amari, e quei registri risalivano a decine di millenni fa. Anche se erano scoppiate guerre del genere, non potevano competere con questa battaglia. E ormai i coltivatori di entrambi gli eserciti erano esausti.


Questo era particolarmente vero per il piccolo gruppo che aveva assistito alla battaglia tra Meng Hao e Signore Bianco. Si sentivano particolarmente provati.


Meng Hao procedeva con calma all’interno della fenditura. Non aveva fretta. Per quanto lo riguardava, non c'era più pericolo per lui in questa guerra e stava riflettendo per lo più sul futuro.


"Mi chiedo... quali saranno le mie Essenze...?" Si fermò improvvisamente, un'espressione pensierosa sul viso.


"Maledizioni dei Nove Sigilli... Nove Essenze. È davvero questo il limite del Reame dell’Eccelso…?”


"Se è così, e potrò usare tutte le mie maledizioni dei Sigilli Demoniaci come Essenze... beh, quando accadrà, io, Meng Hao... diventerò l'Eccelso più potente mai esistito!”


"In effetti, sarò già diventato un Eccelso quando avrò sette Essenze, e ora ho già padroneggiate sei maledizioni, sarà pari a sei Essenze." Giunto a questo punto nei suoi pensieri, gli occhi di Meng Hao brillarono di una luce senza precedenti.


Aveva trovato la sua strada!


Questa era... la sua unica via di coltivazione!


"Quando combinerò le nove maledizioni in una, sarà anche il momento in cui le mie nove Essenze si fonderanno tra loro, e in quel momento... in quanto Signore del Regno delle Montagne e dei Mari... dall’essere un Eccelso potrò raggiungere il Reame della Sorgente del Dao!" Era come se qualcosa gli avesse aperto gli occhi. Il suo viso si illuminò con un sorriso e la sua espressione si riempì di anticipazione.


"Per me, il Reame del Dao in realtà non è molto importante, visto che posso arrivarci quando voglio. Inizialmente pensavo che attraversare l'Antico Reame sarebbe stato facile, ma a quanto pare è la vera base che mi permetterà di diventare continuamente più forte.”


"Quando combinerò le nove maledizioni e le nove Essenze si fonderanno..." Meng Hao guardò poi la sua borsa da trasporto, dove si trovava l'anima disincarnata di Chu Yuyan.


"In quel momento, dovrei essere in grado di riunire l'anima di Chu Yuyan... Le devo troppo." Meng Hao sospirò, schiarendo i suoi pensieri e guardando nel vuoto davanti a lui. Poteva percepire che, non troppo lontano, una figura si stava muovendo rapidamente verso l'uscita della fenditura. In base alla velocità con cui questa persona si muoveva, ci sarebbe voluto solo un giorno per emergere nell'Ottava Montagna e Mare.


"Signore Bianco..." Disse freddamente Meng Hao. "Stai andando un po' troppo piano. Permettimi di aiutarti."


Invio il suo senso divino, che era pari all’ottanta per cento di quello di un Eccelso. L'intero vuoto all'interno della fenditura iniziò a tremare con fluttuazioni spaventose mentre Meng Hao, con gli occhi che brillavano di luce bizzarra, allungò la mano destra e poi la ritrasse bruscamente.


Allo stesso tempo, volò all'indietro, come se stesse trainando qualcosa dietro di sé. Dato che inizialmente non si era avventurato troppo lontano, arrivò immediatamente all'uscita della fenditura.


**


La figura che Meng Hao aveva rilevato muoversi velocemente attraverso il vuoto era un uomo dal lungo abito bianco. La sua espressione era sia cupa che orgogliosa.


Quell'uomo era nientemeno che... il Signore della Settima Montagna e Mare, Signore Bianco!


La sua coltivazione era stata completamente ripristinata e aveva persino fatto qualche progresso. Il suo sguardo brillava intensamente, sembrava che il sole, la luna e le stelle vorticassero al suo interno. La sua energia era in fermento e la sua aura esplodeva di potere.


Anche se non sembrava muoversi molto rapidamente, ogni passo che faceva lo faceva avanzare con una velocità incredibile. La sua bocca era contorta in un sorriso freddo e intento omicida gli scintillava negli occhi.


"Questa volta, non importa se mi aspetterai all'uscita o meno, ti ucciderò!”


"In realtà, spero che tu mi stia aspettando. In questo modo ucciderti non sprecherà troppo del mio tempo. Poi potrò massacrare il resto dell'Ottava Montagna e Mare per accompagnarti nella morte!”


"Per quanto riguarda il Signore dell'Ottava Montagna e Mare, è un sacrificio che ho preparato per i 33 Cieli. Offrire un Signore delle Montagne e dei Mari garantirà sicuramente la discesa dei 33 Cieli!”


"Inoltre, ho determinato la posizione della tua casa, la Nona Montagna e Mare... Non preoccuparti, mi assicurerò di sterminare tutto il tuo clan e la tua stirpe!”


"Che tu abbia il coraggio di aspettarmi all’entrata o che scappi, il tuo fato sarà lo stesso. Dopotutto... non c'è posto dove tu possa fuggire e nessun luogo dove nasconderti, in tutto il mondo.”


"Tu. MORIRAI!”


"I 33 Cieli stanno arrivando!”


"Mi dispiace per il Regno delle Montagne e dei Mari. Ma questo... è il destino del Reame dell’Eccelso Immortale!" Gli occhi di Signore Bianco brillarono e la sua energia esplose. Era completamente sicuro di sé, soprattutto grazie alle due correnti di luce che gli turbinavano intorno.
Uno conteneva una sciabola corta, l'altro, una spada corta. Entrambi erano tesori preziosi che, nonostante sembrassero ordinari, erano così potenti che persino Signore Bianco ne era diffidente.


Oltre a tutto ciò, sulla sua fronte era visibile il segno di una foglia verde, dalla luce tremolante. Emanava le fluttuazioni dell'Inno Eterno dell'Imperatore Verde, assicurando che un potente flusso di forza vitale lo attraversasse costantemente.


Considerando ciò che già sapeva di Meng Hao e i suoi attuali preparativi, il Signore Bianco era proprio sicuro di sé!


Inoltre si poteva vedere un segno scintillante sul dorso della sua mano, raffigurava uno spirito maligno che sorrideva malignamente.


Riecheggiavano rimbombi mentre il Signore Bianco continuava a procedere alla massima velocità.


Tuttavia, proprio mentre traboccava di sicurezza, risuonò un enorme boato dal vuoto davanti a lui. Tutto sembrò frantumarsi e agitarsi, come se qualche entità spaventosa si stesse muovendo verso di lui con una velocità indescrivibile.


Il Signore Bianco spalancò gli occhi e mostrò un’espressione scioccata. Scosso, si preparò a schivare di lato. Dopotutto, aveva aperto questo sentiero, quindi generalmente non avrebbe dovuto esserci pericolo qui. Ciò che stava accadendo ora aveva sconvolto.


"Cos'è quello?!?!"


Proprio nel momento in cui il Signore Bianco sobbalzò per lo shock e il vuoto davanti a lui si frantumò, apparì un'enorme mano, che gli si avventò contro con una forza irresistibile e una velocità indescrivibile. In un batter d'occhio, gli fu direttamente di fronte.


Nessuna resistenza o lotta da parte sua servì a qualcosa, né ebbe nemmeno la possibilità di provare a schivare. Prima che potesse fare qualsiasi cosa, venne afferrato.


Non appena lo toccò, i suoi occhi si spalancarono per l'incredulità e lo shock. In base a ciò che poteva percepire, quella mano era formata dalla volontà divina, una volontà divina spaventosa che lo fece gridare in allarme e balbettare incoerentemente.


"Un Eccelso!!”


"È l'Eccelsa Sogno del Mare!!”


"No, aspetta, questa non è l'aura di Sogno del Mare... Lei non potrebbe essere qui! I 33 Cieli hanno già mandato persone a bloccarla!!”


"Se non è Sogno del Mare, allora chi è? Chi potrebbe essere!?!?”


"Non può esserci un secondo Eccelso nel Regno delle Montagne e dei Mari!!" Il Signore Bianco fu colto da uno stupore indescrivibile e, prima che potesse persino considerare ulteriormente la questione, l'enorme mano iniziò a trascinarlo in avanti.


RUUMMMMBLLLLLE!


Il vuoto tremò violentemente. Normalmente, ci sarebbe voluto un giorno intero perché il Signore Bianco raggiungesse l'uscita della fenditura alla velocità che stava mantenendo. Ma ora ci vollero solo pochi secondi prima che l'enorme mano lo trascinasse... fino all'Ottava Montagna e Mare!


RUMBLE!

