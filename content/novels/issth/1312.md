---
weight: 13120
title: Capitolo 1312 - Il Signore Bianco Diventa un Estraneo!
pubDate: 2025-07-02T06:03:22.524Z
tags:
    - issth
---


Capitolo sponsorizzato, ringraziamo M!
4 in coda (M),
0/1 sponsorizzazioni 1 euro a capitolo,
-Schadenfreude


"I Tre Mari possiedono tre magie: la Magia dell’Uomo comune, la Magia del Ministro e la Magia dell'Imperatore!" Il Signore Bianco ruggì. Tre leggi naturali discesero, sembrando sovrascrivere tutte le altre forze della natura e influenzando ogni mente mentre si abbattevano su Meng Hao.


Una luce strana brillò negli occhi di Meng Hao mentre agitava una mano, evocando il Ponte dell’Eccelso. Questo Ponte dell’Eccelso era diverso da quelli che aveva evocato in precedenza; la sua maestosa volontà turbinava attorno ad esso mentre respingeva le tre magie, che successivamente si frantumarono.


Il viso di Meng Hao impallidì leggermente, ma quasi immediatamente si riprese. Poi aggrottò le sopracciglia.


"Sembra che il mio più grande punto debole sia il mio corpo." Mormorò tra sé e sé. Anche se il suo fisico era stato potenziato dopo aver estinto le sue Lanterne dell'Anima, non era stata una crescita incredibilmente significativa. Il suo corpo aveva già quasi raggiunto il suo limite totale e non poteva fare ulteriori progressi senza un completo avanzamento di stadio.


Considerando quanta energia aveva accumulato in preparazione all’aumento di stadio, una volta che fosse avvenuto, il suo fisico sarebbe sarebbe aumentato rapidamente di potenza in seguito.


Tuttavia, prima dell’avanzamento, tutta quell'energia era essenzialmente inutile.


"Il corpo del Regno del Dao richiede... il sangue degli Antichi Dei." Poi ripensò a quella prova del fuoco nel Mondo Divino dei Nove Mari e alle parole pronunciate dal vecchio che gli aveva tramandato le tre tecniche di pugno annientanti.


"Il sangue degli Antichi Dei..." Poi ricordò che nel Reame del Vortice del Vento, Yuwen Jian della Settima Montagna e del Mare gli aveva detto che da dove veniva lui c'erano Antichi Dei.


Mentre queste cose gli passavano per la mente, il sangue schizzava dalla bocca del Signore Bianco per il contraccolpo del suo attacco. I suoi capelli diventarono bianchi e il suo corpo si rinsecchì. La sua intera aura si indebolì in un batter d'occhio e il suo Inno Eterno dell'Imperatore Verde entrò immediatamente in azione.


Tuttavia, era amaramente consapevole di non avere nessun posto dove fuggire, nessuna via di fuga. L'unica piccola possibilità che aveva di sopravvivere era quella di dare il massimo e combattere fino alla morte.


Il Signore Bianco gettò indietro la testa e rise in modo maniacale, eseguendo un gesto di incantesimo a due mani e sputando simultaneamente un po’ di sangue. Non usò la Maledizione Mortale, che Meng Hao aveva già superato nella loro ultima battaglia. Il senso divino di Meng Hao era ora potente come quello di un Eccelso, quindi usare la Maledizione Mortale contro di lui sarebbe servito a poco.


Digrignando i denti, il Signore Bianco agitò gli indici di entrambe le mani verso Meng Hao. All'istante, la sciabola e la spada che turbinavano attorno a lui scatenarono luce rossa e fumo nero, che sembravano connettersi ai 33 Cieli oltre i limiti della volta celeste. Sembrava una fiamma demoniaca che fece ruggire il Regno della Montagna e del Mare, creando una forza repulsiva.


Tuttavia, proprio mentre questo potere si scatenò, il Signore Bianco gettò indietro la testa e ruggì. Improvvisamente, un oggetto simile a una corona apparve sulla sua testa, scintillando di una luce abbagliante che calmò all’istante il potere della Montagna e del Mare.


Quella corona era il simbolo che lo identificava come un Signore della Montagna e del Mare. Con essa, era in grado di soffocare il potere respingente, e quindi permettergli di prendere in prestito energia direttamente dai 33 Cieli!


"MUORI!" Ululò. La sciabola e la spada ronzavano all'unisono, irradiando un'intenso intento omicida mentre sfrecciavano verso Meng Hao!


Il Signore Bianco sapeva che, sebbene le lame fossero potenti, non erano sufficienti ad uccidere Meng Hao. Ridendo con amarezza, con gli occhi in fiamme per la follia, decise di dare il massimo in un ultimo attacco. Sarebbe finita con la sua morte o quella di Meng Hao!


Alzò la mano destra in alto e il tatuaggio dello spirito malvagio su di essa sembrò prendere vita. I suoi occhi si aprirono, causando un'intensa e vile aura che riempì la volta celeste.


Si sentì a stento un ruggito dai 33 Cieli, attraversò le barriere per posarsi sul campo di battaglia, dove Meng Hao e il Signore Bianco stavano combattendo!


Quel ruggito non proveniva da Dao Fang, che era apparso durante la loro ultima battaglia!


Proveniva da qualche altro spirito!


L'espressione di Meng Hao cambiò e una luce strana apparve nei suoi occhi. Dopo un momento di riflessione, si girò con fare cupo verso la sciabola e la spada e poi allungò la mano. All'istante, la sciabola e la spada iniziarono a vibrare.


La sciabola corta iniziò a brillare di luce abbagliante e poi improvvisamente si dissolse in un liquido che si sparse attorno per evitare la presa di Meng Hao. Poi si trasformò nel profilo di una bestia gigantesca.


Era una lucertola feroce, coperta da innumerevoli spine che luccicavano di luce fredda. La lucertola ruggì mentre attaccava Meng Hao.


Per quanto riguarda la spada corta, anch'essa si dissolse, trasformandosi in un Drago d'Argento, che ululò mentre si lanciava in avanti.


Meng Hao sbuffò freddamente, distogliendo lo sguardo dal Signore Bianco per concentrarsi sulla lucertola e sul Drago d'Argento in arrivo. Nello stesso momento, il suo senso divino esplose, trasformandosi in una forza schiacciante che gravava sul cielo stellato.


Tutto si distorse mentre un'enorme fenditura si apriva. L'enorme lucertola tremò e poi emise un grido straziante mentre veniva fatta a pezzi.


Per quanto riguardava il Drago d'Argento, fece la stessa fine. Non riuscì nemmeno a contrattaccare e fu immediatamente fatto a pezzi.


La sciabola fu distrutta e la spada fu polverizzata!


Erano tesori preziosi che il Signore Bianco aveva preparato specificamente per usare contro Meng Hao. Ma ora, Meng Hao aveva un senso divino pari all’ottanta per cento di un Eccelso, capace di distorcere il vuoto e di distruggere il cielo stellato.


Meng Hao agitò la manica, spazzando via i frammenti della sciabola e della spada, disperdendoli.


In quello stesso istante, il Signore Bianco ululò in modo assordante. Simultaneamente, il ruggito proveniente dai 33 Cieli fece tremare tutto.


Lo spirito crudele sul dorso della mano del Signore Bianco sorrise in modo feroce. Proprio mentre Meng Hao rivolgeva la sua attenzione ad esso, si materializzò in un fantasma malvagio, che non attaccò, ma piuttosto si voltò e si infilò nel corpo del Signore Bianco.


Il Signore Bianco ebbe uno spasmo, poi gettò indietro la testa e ruggì.


ROOOAARRRR!!


Il suo corpo iniziò a crescere e in un batter d'occhio raggiunse i trenta metri, poi trecento metri. I suoi occhi erano cremisi e irradiavano follia. A quanto pareva le sue facoltà mentali erano state distrutte in quell'istante e impazzì completamente.


Numerose spine crebbero dalle pupille dei suoi occhi e squame si diffusero rapidamente sulla sua pelle, dandogli un aspetto completamente scioccante. Il suo viso si contorse per il dolore mentre si batteva il petto con i pugni. Allo stesso tempo, la sua spina dorsale si estese, facendo apparire un'enorme coda, coperta di liquido corporeo viscoso.


Due corna brutali spuntarono dalla sua testa e la sua aura esplose così tanto da scuotere il cielo e la terra.


Quell'aura non era assolutamente l'aura del Regno della Montagna e del Mare, ma piuttosto quella degli Estranei dei 33 Cieli!!


Questa non era la prima volta che Meng Hao vedeva accadere qualcosa del genere. Quando aveva combattuto contro il Marchese Lu, era successo un fenomeno simile. Tuttavia, non era paragonabile all'energia che il Signore Bianco emanava adesso.


Eppure... le Montagne e i Mari non cercarono di espellerlo. Quella corona brillava ancora sulla sua testa, riempiendo l’area di una volontà peculiare che lo isolava dal Regno della Montagna e del Mare, che così non poteva nemmeno percepirlo!


Chiaramente, la posizione del Signore Bianco aveva qualcosa a che fare con il motivo per cui questo stava accadendo!


"Muori, muori, MUORI!" Ruggì il Signore Bianco. A quanto pareva aveva una strana connessione con i 33 Cieli, una connessione che Meng Hao poteva percepire. Anche se lo fece accigliare, non fu un enorme shock per lui.


Dopo il suo combattimento con il Marchese Lu, era facile per Meng Hao giungere alla conclusione che il Signore Bianco doveva avere una magia simile a sua disposizione. Naturalmente, doveva comportare un prezzo immane, talmente elevato che il Signore Bianco non l’avrebbe usato a meno che non fosse la sua unica possibilità di sopravvivenza. In effetti, quel pesante prezzo era anche il motivo per cui aveva scelto di fuggire durante la loro ultima battaglia.


Ma ora, la fenditura era scomparsa e il potere di Meng Hao lo aveva fatto disperare. Sapeva che oggi... aveva una possibilità di sopravvivenza pari a zero a meno che non avesse dato il massimo!


ROOOAARRRR!!


Il Signore Bianco si trasformò in un raggio nero che si diresse verso Meng Hao con incredibile velocità, perforando il cielo stellato. In un batter d'occhio, era di fronte all’avversario, allungando le sue mani artigliate verso di lui.


RUMBLE!


I suoi artigli fecero a pezzi il cielo stellato con potere distruttivo. Sebbene quella forza esplosiva non fosse pari al livello delle 6-Essenze, era immensamente vicina.


Mentre gli artigli si avvicinavano, le palpebre di Meng Hao fremettero e il suo senso divino ribollì. Il potere dell'ottanta per cento del senso divino di un Eccelso si abbatté sul Signore Bianco, facendolo immediatamente fermare, tremante.


In quell'istante, la mano destra di Meng Hao si alzò e lo specchio di rame apparve, trasformandosi istantaneamente nell'Arma da Battaglia. Questa versione dell'Arma da Battaglia era molto più affilata di prima e aveva anche un aspetto diverso. L'aura omicida che la circondava era superiore e il bagliore della lama che ne scaturiva respinse il Signore Bianco di trenta metri, ululante.


Era rimasto ferito al petto, ma stranamente non sanguinò. Ruggendo follemente, si lanciò di nuovo, momento in cui Meng Hao sbuffò freddamente e attaccò di nuovo il suo senso divino.


Un boato risuonò mentre il Signore Bianco veniva nuovamente fermato dalla terribile pressione di Meng Hao. Per quanto potesse provare a contrattaccare, era inutile, e rimase tremante sul posto.


Gli occhi di Meng Hao brillarono e fece un passo avanti. L'Arma da Battaglia fendette l’aria, emettendo una luce abbagliante che sembrò lacerare il cielo stellato.


Un enorme potere si abbatté sul Signore Bianco, tagliandolo nettamente in due pezzi. Ancora una volta, non schizzò sangue, anche se emise un grido agghiacciante.


Tuttavia, l’aspetto più bizzarro fu che le due metà del suo corpo si contorsero e si trasformarono in due versioni del Signore Bianco, che poi caricarono follemente verso Meng Hao da due direzioni diverse.


Meng Hao aggrottò le sopracciglia, inviando il senso divino e attaccando di nuovo con l'Arma da Battaglia. Tuttavia, l'unico risultato del suo fendente fu che ora c'erano quattro Signori Bianchi!


"Non muore e non può essere ucciso?" Gli occhi di Meng Hao lampeggiarono freddamente mentre riponeva l'Arma da Battaglia e poi eseguì un gesto di incantesimo e indicò. Immediatamente, il Ponte dell’Eccelso tuonò, emanando il potere del livello delle 6-Essenze, che ridusse i quattro Signori Bianchi in una poltiglia.


RUUUUUUMMMMBLLLLE….


Tuttavia, proprio mentre venivano distrutti, Meng Hao si accigliò ancora di più. Lì davanti a lui, le innumerevoli frammenti simili a polvere si riunirono, e questa volta non c'erano quattro Signori Bianchi, ma piuttosto... decine!


"Muori, muori, MUORI!" Tutti i Signori Bianchi ulularono e caricarono verso di lui da ogni direzione.

