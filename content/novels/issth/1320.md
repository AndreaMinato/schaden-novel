---
weight: 1320
title: Capitolo 1320 - Ritornare nei 33 Inferi!
pubDate: 2025-07-25T06:49:17.496Z
tags:
    - issth
---


Capitolo regolare,
10 in coda (M),
0/1 sponsorizzazioni 1 euro a capitolo,
-Schadenfreude


I 33 Inferi!


Il posto dove Meng Hao era intenzionato ad andare era proprio… i 33 Inferi!


Dopo che il primo Cielo era disceso ed era scoppiata una guerra nel Regno di Montagna e Mare, si era reso conto che il sangue dell’Eccelso nel suo Frutto del Dao stava ribollendo. Questo gli dava anche la sensazione che la sua coltivazione, le sue ispirazioni, il suo intero essere… fossero sul punto di fare enormi progressi!


Non valeva solo per lui in realtà. Tutti i coltivatori del regno si sentivano allo stesso modo. Era come se… l’arrivo della guerra avesse spinto questo mondo… a scatenare anni di riserve accumulate per potenziare la sua gente.


Tuttavia Meng Hao ebbe un tuffo al cuore. Era ben consapevole che la guerra sarebbe stata estremamente difficile visto che il regno della Montagna e Mare stava ricorrendo a metodi simili.


"Vivere per le Montagne e i Mari, morire per le Montagne e i Mari!" Gli occhi di Meng Hao brillarono di determinazione. Non aveva idea di cosa riservasse il futuro, né di come sarebbe stata la sua vita in seguito.


E soprattutto non sapeva cosa sarebbe accaduto alla sua famiglia e ai suoi amici durante la guerra. Sarebbero sopravvissuti...?


Non era una persona che amava fondamentalmente combattere e uccidere. Voleva solo essere ricco e vivere pacificamente con la sua famiglia e la sua amata compagna.


Era un sogno semplice, ma renderlo una realtà non era affatto semplice.


Meng Hao conosceva se stesso e sapeva la verità... Non era una persona così ambiziosa. I suoi ideali non erano vasti, né aspirava a sconvolgere il mondo.


Il suo Dao e il suo cuore erano entrambi focalizzati sulla libertà e l'indipendenza, senza vincoli o limiti.


Non desiderava costantemente di aumentare il livello della sua coltivazione. In effetti, se aveva qualcosa che poteva essere considerata una vera ossessione, era il suo semplice desiderio di essere ricco.


In questa vita, aveva semplicemente seguito la corrente e trovato il suo tipo di felicità. Amava ingannare le persone e amava collezionare cambiali... Per lui, quella era felicità. Ma quando il il primo Cielo era disceso, tutti quei bellissimi ideali erano stati spazzati via a causa degli Estranei. Quando Meng Hao aveva visto i coltivatori del Regno di Montagna e Mare combattere e morire, il suo cuore era diventato oscuro e silenzioso.


Il dolore che stava provando rendeva tutti i suoi sogni simili a fantasie infantili. Era come se si fosse svegliato, o forse... fosse cresciuto.


"Se le Montagne e i Mari non esistessero, quale sarebbe il punto della mia esistenza solitaria...?" Determinazione brillò negli occhi di Meng Hao. Era una determinazione improvvisa e intensa e la speranza che la sua coltivazione potesse diventare ancora più potente.


Non era perché voleva diventare ricco, né a causa dei suoi ideali semplicistici. Invece, era perché... della sua casa!


Il Regno di Montagna e Mare era la sua casa...


La sua casa era stata invasa, e la sua gente stava già combattendo, fradicia di sangue. Lui era il futuro Signore del Regno di Montagna e Mare, il Sigillatore del Demone della nona generazione, e il successore dell’Eccelso Nove Sigilli. Lui... doveva diventare più forte!


‘Non riesco nemmeno a uccidere un Sovrano del Dao Estraneo…’ Pensò, con gli occhi che brillavano freddamente. Senza esitare un momento, si lanciò alla massima velocità verso l'Alleanza del Dio Celeste.


Il suo senso divino era stato soppresso, rendendo impossibile inviarlo avanti per esaminare la sua destinazione. Tuttavia, ciò non fece nulla per impedirgli di scatenare una velocità fulminea.


RUUUUUUMMMMBLLLLE...


Divenne un raggio scintillante, seguito da vicino da un mare di fiamme. L'Estraneo alto 3000 metri avanzava, inseguendolo senza sosta. Considerando la sua posizione e le sue capacità combattive, non riuscire a uccidere Meng Hao era una completa umiliazione.


Questo era particolarmente vero considerando che aveva assistito personalmente all'uccisione del suo fratello minore della tribù da parte di Meng Hao. Per questo, si riempì ancora di più di odio.


Sfrecciarono attraverso il cielo stellato, frantumando il vuoto. Ovunque passassero, gli Estranei scioccati e i coltivatori di Montagna e Mare si facevano da parte e non osavano avvicinarsi.


Riecheggiarono esplosioni mentre il gigante alto 3.000 metri scatenava tecniche magiche bizzarre, completamente diverse da quelle viste nel Regno di Montagna e Mare. Occasionalmente, si sarebbe trasformato in una bestia che si avventava su Meng Hao, inghiottendo tutto ciò che incontrava, o lo colpiva con artigli affilati che sembravano apparire dal nulla.


L’aspetto più scioccante era la sua lunga coda, che si muoveva con fare devastante. Frantumava il cielo stellato, inviando onde d'urto che lasciavano Meng Hao completamente scosso.


Il sangue colava dagli angoli della bocca di Meng Hao, ma riusciva a evitare abilmente i colpi. Nonostante ciò, poteva sentire la sua coltivazione diventare instabile.


Più che mai, poteva percepire... la lieve separazione che esisteva tra sé e il livello di Sovrano del Dao, un divario che poteva rivelarsi fatale... per quanto piccolo potesse essere!


"Fuoco Terrestre del Drago Wyrm; Cielo Dimentica!" Vedendo che i numerosi attacchi che aveva scatenato non riuscivano nemmeno a toccare Meng Hao, gli occhi dell'Estraneo alto 3000 metri lampeggiarono di luce rossa mentre ruggiva, eseguendo un gesto di incantesimo a due mani che scatenò un mare di fuoco sotto i suoi piedi, trasformandolo nella forma di un'enorme lucertola di Fuoco Terrestre, che aprì la bocca e sputò una colonna di fiamme verso Meng Hao.


Le fiamme si muovevano con una velocità indescrivibile, riversandosi immediatamente su Meng Hao. Mentre il sangue gli schizzava dalla bocca, apparì la gelatina di carne.


Lanciò un torrente di imprecazioni mentre si trasformava in una barriera difensiva che proteggeva Meng Hao dalle fiamme roventi. Sebbene fosse sull'orlo di sciogliersi, riuscì a resistere fino alla fine dell'attacco. Dopodiché, Meng Hao, in preda ai sensi di colpa, rimandò la gelatina di carne nella sua borsa, poi strinse i denti e proseguì.


"Dannazione, dannazione, DANNAZIONE!!" L'Estraneo era furioso. Non volendo arrendersi, continuò a inseguire Meng Hao.


Con grida furiose che riecheggiavano dietro di lui per tutto il tempo, Meng Hao raggiunse infine il territorio che un tempo era stato l'Alleanza del Dio Celeste. Dopo aver corso a tutta velocità, raggiunse presto la posizione dell'ingresso ai 33 Inferi.


Era una regione nera come la pece che sembrava in grado di consumare qualsiasi cosa, una zona che emanava un'aura di decomposizione che fece tremare le palpebre del Sovrano del Dao Estraneo.


‘Questa aura…’ Pensò, con il cuore che tremava.


Meng Hao non esitò un momento prima di precipitarsi dentro. Anche se i 33 Cieli non si erano effettivamente aperti, non appena entrò nella zona, l'Essenza della forza vitale di Avidità si mise in azione e cominciò a diffondersi.


Immediatamente, potenti increspature si espansero attorno, distorcendo tutto, come se l'apertura stesse per iniziare. Meng Hao si fermò improvvisamente, poi si voltò per guardare il Sovrano del Dao Estraneo fuori dalla regione di oscurità.


"Mi hai inseguito abbastanza a lungo. Se vuoi combattere, beh allora... combattiamo qui!" La voce di Meng Hao echeggiò, piena di ostilità. Poi si asciugò il sangue dalla bocca, e il bagliore omicida nel suoo sguardo divenne ancora più intenso.


L'Estraneo alto 3000 metri lo osservò con le pupille tremolanti, poi sbuffò freddamente. L'aura in questa zona era bizzarra, ma considerando il livello della sua coltivazione, non esitò a entrare e a precipitarsi verso l’avversario.


Meng Hao tese la mano destra e apparve l'Arma Demoniaca Tombasolitaria. Senza esitazione, abbandonando ogni pensiero di fuga, si lanciò in avanti e cominciò a combattere il gigante di 3000 metri.


Risuonarono rimbombi mentre si scambiavano migliaia di colpi in un batter d'occhio. Meng Hao evocò numerose montagne, il Demone del Sangue, il suo mastino e il Ponte dell’Eccelso.


L'Arma Demoniaca Tombasolitaria urlò mentre trafiggeva l'aria, e Meng Hao scagliò tre pugni, ognuno più terribile del precedente.


Anche l'Estraneo eseguì gesti di incantesimo. Le sue squame si sollevarono e si scatenò una tempesta di vento. Il potere dell'Essenza esplose, trasformandosi in una pressione incredibile. Le fiamme nere divamparono, formando una lucertola di fiamma nera che ruggì cercando di divorare Meng Hao.


Riecheggiarono rimbombi e il sangue schizzò dalla bocca di Meng Hao mentre veniva respinto senza sosta. Quanto al Sovrano del Dao Estraneo, il suo viso tremò mentre veniva ferito al petto dall'Arma Demoniaca Tombasolitaria.


Sebbene le sue ferite guarissero rapidamente, Meng Hao, nonostante fosse ferito più gravemente, si rigenerava ancora più velocemente. Gli occhi di Meng Hao brillarono di luce stellare e si trasformò in una meteora abbagliante.
Mentre si avvicinava, l’Estraneo eseguì un gesto di incantesimo a due mani, poi agitò le mani, facendo sì che la lucertola di fiamme nere caricasse di testa.


Riecheggiò un boato mentre la meteora si frantumava. Tuttavia, proprio in quel momento, Meng Hao nella forma di roc azzurro schizzò fuori come un fulmine, attraversando la lucertola e apparendo direttamente di fronte al nemico.


Il viso dell'Estraneo fremette e proprio quando stava per indietreggiare, artigli azzurri si protesero con una forza capace di frantumare metallo e pietra.


"Vuoi morire?!" Disse il Sovrano del Dao Estraneo, gli occhi che brillavano di ferocia. Permise agli artigli di cavargli l'occhio destro, ignorando il dolore mentre la sua stessa mano destra si protese per afferrare violentemente il roc.


Riecheggiò un boato mentre il roc azzurro veniva schiacciato. Tuttavia, non fu ridotto in poltiglia, ma in innumerevoli granelli di luce. Nel frattempo, una figura si allontanava a tutta velocità.


"MUORI!" Urlò l'Estraneo mentre Meng Hao fuggiva. Una luce color sangue si alzò dall'Estraneo mentre radunava un’aura letale sconfinata. Sorprendentemente, era una magia della maledizione mortale!


Risuonò un’esplosione mentre un sigillo appariva davanti a Meng Hao. Il sangue schizzò dalla bocca di Meng Hao mentre costretto ad arretrare. Tossì boccate di sangue in modo incontrollabile mentre il suo petto cominciava a marcire e la sua forza vitale svaniva. Una potente aura mortale cominciò a consumarlo.


"Mi hai preso l'occhio e ucciso un fratello minore della mia tribù. Non preoccuparti, dopo averti ucciso, raffinerò il tuo sangue per trovare tutti i tuoi cari e ucciderli tutti!" L'Estraneo di 3000 metri tornò a muoversi, alzando la mano destra per trasformare il mare di fiamme in un'enorme statua che colpì Meng Hao con la mano.


Quel colpo di palmo fece ribollire l’aura letale che permeava la zona ed emise fragorosi rimbombi, facendo tremare la volta celeste e rendendola sfocata.


Tuttavia, fu a questo punto che Meng Hao rivelò un sorriso di derisione. L'Estraneo improvvisamente provò una profonda inquietudine, ma prima che potesse reagire, un'enorme fenditura apparve improvvisamente nel vuoto sotto il suo nemico.


Non appena quella fenditura apparve, Meng Hao si lanciò dentro.


Il gigante di 3000 metri rabbrividì mentre veniva travolto da una sensazione di crisi mortale. Era la fenditura stessa a fargli provare inquietudine e lì poteva percepire... le fluttuazioni di un'aura scioccante.


Aveva il presentimento che, se fosse entrato in quella fenditura, avrebbe affrontato una situazione mortale. Senza esitazione, si voltò per andarsene.


Tuttavia, proprio mentre lo faceva, Meng Hao tese la mano destra, scatenando la Magia Raccolta delle Stelle. Riecheggiarono fragori mentre il Sovrano del Dao Estraneo veniva trascinato violentemente all'indietro.


Gli occhi dell'Estraneo bruciarono di rabbia e scatenò tutto il potere della sua coltivazione per liberarsi. Mentre cadeva all'indietro, liberandosi dalla magia Raccolta delle Stelle, il sorriso di derisione di Meng Hao si allargò.


"Trasposizione e Spostamento della Forma!" Disse piano.


Risuonarono rimbombi mentre lui e il Sovrano del Dao Estraneo si scambiavano di posto. L'Estraneo stava ancora indietreggiando, ma ora si stava muovendo all'indietro nella fenditura. Sebbene si fosse incupito e si fosse fermato quasi immediatamente, era ancora a una certa distanza dall'uscita!


