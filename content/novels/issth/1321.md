---
weight: 13210
title: Capitolo 1321 - Nonno e Nipote si Ricongiungono!
pubDate: 2025-07-25T06:49:17.497Z
tags:
    - issth
---


Capitolo sponsorizzato, ringraziamo M!
9 in coda (M),
0/1 sponsorizzazioni 1 euro a capitolo,
-Schadenfreude


"TU!!" Il Sovrano del Dao Estraneo si incupì all'istante. Non aveva idea di dove si trovasse, ma poteva percepire che l'aura di morte in quel luogo era incredibilmente potente.


Si era anche reso conto che all'interno c'era un potente sigillo. Eppure, nemmeno questo era l'aspetto più spaventoso. La cosa più terrificante era che poteva percepire decine di aure in quel luogo che erano spaventose persino per lui!


Ognuna di esse era equivalente a quella di un Eccelso!!


Inoltre, erano cariche di caos, avidità e una fame insaziabile per qualsiasi creatura vivente, come se stessero aspettando il momento giusto per divorare il suo qi, il suo sangue e la sua coltivazione.


Improvvisamente, capì dove si trovava e il suo cuore fu travolto da ondate di intenso shock. "I 33 Inferi!!"


Sapeva cosa fossero i 33 Inferi; un luogo dove Nove Sigilli aveva sigillato altri Eccelsi molto tempo fa. In effetti, i 33 Cieli avevano condotto indagini dettagliate al riguardo ed erano giunti alla conclusione che... per i coltivatori del Regno di Montagna e Mare, era un luogo dove la fortuna e la catastrofe erano ugualmente possibili.
Tuttavia, sarebbe stato un luogo di morte certa per chiunque di estraneo!


In quel momento, ebbe la sensazione di essere diventato cibo da divorare per questi 33 Inferi!


"NO!!" Ruggì furioso. Si lanciò in avanti nel tentativo di volare fuori dall'apertura. Ma come poteva Meng Hao essere disposto a lasciarglielo fare? Aveva orchestrato l'intera situazione per intrappolarlo e si era impegnato molto per attirarlo dentro. Come poteva permettergli di uscire?


"Ad eccezione del successore dell’Eccelso Nove Sigilli," disse Meng Hao, "o di qualcun altro con la sua approvazione, nessuno può usare questo luogo per aumentare la propria coltivazione. Questo Sovrano del Dao Estraneo... morirà sicuramente qui dentro!" I suoi occhi brillarono mentre l'Essenza della forza vitale di Avarizia esplodeva dentro di lui. I 33 Inferi tremarono. Una nebbia densa si riversò fuori e risuonò lo sferragliare di catene di ferro, accompagnato da ruggiti furiosi.


Meng Hao agitò la mano destra, evocando il Ponte dell’Eccelso. Mentre si abbatteva sul nemico, l'Essenza della forza vitale di Avarizia esplose. Non solo la nebbia all'interno della fenditura divenne più spessa, ma il terreno alla base della stele di pietra all'interno si spaccò e crepitò, mentre emergeva un’enorme forza gravitazionale.


Il volto del Sovrano del Dao Estraneo fremette per lo stupore e lanciò un ruggito di rabbia. Ora tremava, dando fondo a ogni briciolo di potere che poteva evocare nel tentativo di fuggire. Tuttavia, una catena di ferro sibilò nell'aria, avvolgendolo. Poi, la nebbia si agitò, come se un gigante si stesse avvicinando e contemporaneamente l'Estraneo fu trascinato dentro.


La scioccante forza gravitazionale lo attirava, rendendogli impossibile la fuga. Guardò con occhi sgranati mentre la fenditura iniziava lentamente a chiudersi. La follia gli brillava nello sguardo, insieme a un odio torreggiante e velenoso.


"NO!!"


Mentre ruggiva, riecheggiarono rumori assordanti mentre una luce color sangue emerse. Era uno scudo che emanava l'aura di un Eccelso. Con quella protezione, riuscì a liberarsi dalle catene di ferro del gigante e a lanciarsi verso il cielo.


Tuttavia, proprio mentre si avvicinava alla fenditura... questa si chiuse!


RUMBLE!


Il Sovrano del Dao Estraneo ruggì e i suoi occhi brillarono di paura mentre guardava indietro verso la nebbia sotto di lui. A quanto pare, la foschia stessa non era influenzata dalla forza gravitazionale. Mentre osservava, improvvisamente si rese conto che un paio di occhi avidi erano apparsi al suo interno.


Ciò che lo fece tremare ancora di più fu che poteva percepire che, dopo che quel mondo era stato chiuso dall'esterno... era come se l'intero luogo si fosse risvegliato. Una voce improvvisamente parlò come se provenisse da molto sotto terra, accompagnata da una risata piena di speranza e desiderio.


"Carne e sangue... un'anima... una coltivazione…”


"Se lo divoro, posso estendere la mia vita di altri 10.000 anni…”


"È passato molto, molto tempo dall'ultima volta che ho assaggiato un Sovrano del Dao..."


Risuonarono fragori assordanti mentre il tremante Sovrano del Dao Estraneo ruggiva, riversando tutto il potere che poteva, persino la sua forza vitale, nello scudo dell’Eccelso color sangue.


I suoi occhi erano rosso vivo mentre batteva contro il cielo che vedeva sopra di sé, sperando di aprire un'uscita e fuggire prima di essere divorato.


Fuori dai 33 Inferi, il volto di Meng Hao era pallido. Si asciugò il sangue dalla bocca, poi si mosse rapidamente. Dopo aver lasciato i 33 Inferi, guardò indietro verso la regione nera come la pece e i suoi occhi lampeggiarono freddamente.


"Spero che il Sovrano del Dao Estraneo venga ucciso qui e diventi semplicemente concime per esso. Poi, quando tornerò più tardi, potrò assorbire quel potere per aiutarmi a diventare più forte... Se non viene ucciso, almeno rimarrà intrappolato per un po'." Quando pensò allo scudo color sangue che il Sovrano del Dao Estraneo aveva usato e all'intensa aura che aveva emesso, era chiaro che si trattava di un oggetto protettivo donato da un Eccelso.


"Anche se riuscisse a trovare un modo per fuggire, non accadrà presto. Per allora, dovrei essere pronto a uccidere un Sovrano del Dao in battaglia." Gli occhi di Meng Hao brillarono intensamente mentre si allontanava dai 33 Inferi. Ora che il suo senso divino non era più soppresso, lo estese per riempire l'intera Ottava Montagna e Mare.


Ciò che vide furono coltivatori del Regno di Montagna e Mare che combattevano ferocemente con gli Estranei del primo Cielo. A causa della precedente guerra tra la Settima e l'Ottava Montagna e Mare, i coltivatori erano abituati alla battaglia e avevano concentrato i loro attacchi su due fronti.


Oltre a quei due fronti, l'altra battaglia principale si combatteva... sull’Ottava Montagna stessa!


Il Signore dell'Ottava Montagna e Mare e una delle cinque incarnazioni del Sovrano del Dao Estraneo combattevano senza sosta, scuotendo l'intera Ottava Montagna. Mentre le increspature delle tecniche magiche si diffondevano, Meng Hao individuò quasi immediatamente suo nonno Meng che respingeva ripetutamente il clone del Sovrano del Dao.


‘Nonno…’ pensò, scomparendo. Quando riapparve, si trovava su un campo di battaglia pieno di coltivatori della Settima Montagna e Mare ed Estranei del primo Cielo. Non appena apparve, la sua coltivazione si scatenò e il suo senso divino si espanse. La metà degli Estranei nelle vicinanze lanciò grida strazianti mentre le loro teste esplodevano.


Meng Hao sbuffò freddamente, poi scomparve di nuovo. Questa volta, apparì in un campo di battaglia con i coltivatori dell'Ottava Montagna e Mare. Ancora una volta, il suo senso divino si diffuse attorno, provocando grida strazianti mentre un Estraneo dopo l'altro esplodeva.


Un tale numero di morti riempì immediatamente il cuore degli Estranei di shock e paura. Tuttavia, Meng Hao non si fermò. Scomparve di nuovo, riapparendo sulla vetta dell'Ottava Montagna.


Nel momento in cui apparve, suo nonno stava scatenando un attacco sostenuto dal potere delle Montagne e dei Mari. Il clone del Sovrano del Dao Estraneo sputò sangue e indietreggiò. Tuttavia, Meng Hao apparve proprio dietro di lui, gli occhi lampeggianti di intento omicida mentre serrava il pugno e colpiva con il Pugno dello Sterminio degli Dei.


Riecheggiarono boati fragorosi mentre il volto del clone si alterava. Non aveva tempo per schivare e fu colpito direttamente alla schiena. Metà del suo corpo si frantumò e lanciò un grido straziante. Si allontanò da Meng Hao, il suo corpo guarì, ma la sua aura si era indebolita notevolmente.


Quando si voltò e vide Meng Hao, il suo volto si oscurò.


"Se non sei morto, allora che fine ha fatto Long Linzi?"


"Oh, quindi si chiamava Long Linzi?" Rispose con freddezza Meng Hao. Fece un passo avanti e, mentre lo faceva, il Signore dell'Ottava Montagna e Mare, il nonno di Meng Hao, si avvicinò. Dopo aver visto suo nipote, tirò un sospiro di sollievo e i suoi occhi brillarono di affetto e nostalgia.


Erano passati anni, ma non si sarebbe mai immaginato che il suo giovane nipote sarebbe cresciuto in questo modo.


Il volto del Sovrano del Dao Estraneo si incupì di nuovo e un barlume di incredulità gli brillò negli occhi. Era ben consapevole del vero potere di combattimento di Long Linzi e, sebbene fosse leggermente inferiore al suo, ora era diviso in cinque parti.
Long Linzi invece aveva tentato di uccidere questa stessa persona senza dividersi e quindi avrebbe potuto usare tutto il suo potere di combattimento.


Eppure, era stato comunque sconfitto!!


A quel punto poteva percepire che l'aura di Long Linzi era svanita. Così il clone sussultò e, senza la minima esitazione, iniziò a fuggire. Erano stati commessi troppi errori di calcolo in questo attacco.


Aveva sottovalutato questo Signore di Montagna e Mare... In effetti, i suoi cloni stavano incontrando difficoltà in tutto il Regno di Montagna e Mare. La peggiore tra tutte era questa battaglia contro il Signore dell'Ottava Montagna e Mare, che lo aveva sconfitto ripetutamente.


Quanto al coltivatore che era appena apparso, il livello effettivo della sua coltivazione sembrava basso. Tuttavia, si era difeso dall'attacco di un Eccelso e persino Long Linzi non era stato alla sua altezza. Il clone del Sovrano del Dao Estraneo poteva pensare solo a una cosa da fare, scappare..


"Ti ho detto che potevi andartene?" Nonno Meng ringhiò. Pestò il piede destro, facendo distorcere il cielo stellato attorno al Sovrano del Dao Estraneo mentre appariva un enorme sigillo.


Allo stesso tempo, Meng Hao tese la mano destra, eseguì un gesto di incantesimo e lo indicò. Era l’Ottava Maledizione del Sigillo del Demone! Anche se Meng Hao non era alla pari con Long Linzi, questo era solo un clone di un Sovrano del Dao e ucciderlo sarebbe stato facile come bere un bicchier d’acqua!


Non appena Meng Hao agitò il dito, il clone si fermò sul posto, un'espressione scioccata sul volto. Simultaneamente, Nonno Meng guardò Meng Hao con sorpresa e disse: "Eh?"


Meng Hao agitò di nuovo il dito.


Era la Settima Maledizione del Sigillo del Demone, la maledizione del Karma!


Riecheggiarono rimbombi mentre il sangue schizzava dalla bocca dell'Estraneo. Il suo Karma fu gettato nel caos, provocando un grido straziante. In seguito arrivò la sesta maledizione, che fece apparire un sigillo grigio sulla sua fronte. Poi risuonò un boato mentre il sigillo si frantumava, disintegrando la sua testa. Tuttavia, non era ancora morto. Si riprese rapidamente, ma era ancora più debole di prima.


Dopodiché arrivò la quinta maledizione, la maledizione dell’interno e dell’esterno. Si diffusero crepe su tutto il suo corpo e il clone si disintegrò emettendo un grido agghiacciante.


Ma non era ancora finita. Mentre crollava, Meng Hao scatenò… la seconda maledizione!


La maledizione della realtà e dell’irrealtà!


Mentre il suo corpo sulll’orlo del collasso iniziava a riformarsi e fuggiva in lontananza, tutti i suoi resti dall'essere reali... si trasformarono in qualcosa di irreale!


Un grido straziante risuonò un attimo prima che morisse. Si ridusse completamente in cenere; questo clone del Sovrano del Dao Estraneo non aveva potuto competere minimamente con Meng Hao!


La forza combattiva di Meng Hao poteva non essere alla pari con quello di Ksitigarbha, ma poteva ancora essere considerato un esperto di prim'ordine nel Regno di Montagna e Mare!


"Ben fatto!" Disse Nonno Meng, ridendo di cuore. L'affetto nei suoi occhi era chiaro mentre lo guardava.


Meng Hao si voltò emozionato, porgendo i suoi rispetti e inchinandosi mentre diceva: "Hao'er saluta il nonno!"


Nonno e nipote si guardarono e i loro cuori si riempirono di emozioni e ricordi che sarebbero stati difficili da descrivere senza usare molte, molte parole. Alla fine, Meng Hao chiese di Nonno Fang.


Dopo un momento di silenzio, Nonno Meng sospirò e disse: "Lui... non è nel Regno di Montagna e Mare.


"Ho seguito le istruzioni date dall'Anziano Estraneo e sono diventato con successo il Signore dell'Ottava Montagna e Mare. Sfortunatamente, da allora sono rimasto addormentato. Tuttavia, tuo Nonno Fang è un guerriero nato, con un talento latente che supera persino quello di tuo padre. L'Anziano Estraneo si è affezionato a lui e gli ha dato alcune responsabilità molto importanti..."


Dopo un momento di silenzio, Meng Hao guardò suo nonno e chiese: "Chi è questo Estraneo a cui ti riferisci?"

