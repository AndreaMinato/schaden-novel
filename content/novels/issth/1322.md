---
weight: 13220
title: Capitolo 1322 - Arrivo nella Settima Montagna!
pubDate: 2025-07-28T08:08:09.541Z
tags:
    - issth
---


Capitolo sponsorizzato, ringraziamo M!
8 in coda (M),
0/1 sponsorizzazioni 1 euro a capitolo,
-Schadenfreude


"Si fa chiamare... Shui Dongliu." Disse lentamente nonno Meng.


Non appena Meng Hao sentì quel nome, rimase a bocca aperta e i suoi occhi si riempirono di una luce strana. Rimase immobile per un momento mentre nella sua mente si formavano numerose connessioni. All'improvviso, tutto gli sembrò molto più chiaro. Annuì.


"Nonno, ho mandato la nonna e la residenza ancestrale del clan Meng nella Nona Montagna e Mare. Purtroppo, subito dopo è sceso il primo Cielo; inoltre, io e il Signore della Nona Montagna e Mare abbiamo dei conti in sospeso..."


"Il Signore della Nona Montagna e Mare, Ji Tian? Come osa!" Gli occhi di Nonno Meng emisero un lampo gelido. "Dopo aver sistemato le cose qui nell'Ottava Montagna e Mare, andrò nella Nona Montagna e Mare.
Se Ji Tian è devoto al Regno Montagna e Mare, sarò clemente con lui. Altrimenti..." Nei suoi occhi balenò intento omicida.


Meng Hao si sentì immediatamente un po' sollevato. Dalle fluttuazioni del livello di coltivazione, poteva percepire che nonno Meng era persino più forte del Signore Bianco, essendo a più di metà strada dalle 6-Essenze.


Non era riuscito a sconfiggere immediatamente il clone del Sovrano Dao degli Estranei solo perché si era appena risvegliato e stava ancora riprendendo lucidità. Tuttavia, stava già raggiungendo il punto in cui poteva scatenare tutto il potere del suo livello di coltivazione.


Nonno Meng guardò Meng Hao e, anche se non era sicuro del motivo per cui suo nipote non volesse andare personalmente nella Nona Montagna e Mare, capì che suo nipote era qualcuno che superava i Signori delle Montagne e dei Mari all'interno del regno. "Sei cresciuto e hai un livello di coltivazione straordinario." Disse.
"Il Regno Montagna e Mare è instabile ora, e tutti i coltivatori hanno la stessa missione. Segui il tuo cuore e fai ciò che devi fare!"


"Non preoccuparti per il clan Fang nella Nona Montagna e Mare," aggiunse. "L'Ottava Montagna e Mare... è già in rovina. Radunerò i sopravvissuti e andrò nella Nona Montagna e Mare. È lì che prenderemo posizione contro gli Estranei."


Meng Hao rimase in silenzio per un momento, poi giunse le mani e si inchinò profondamente a suo nonno. Guardò nella direzione della Nona Montagna e Mare e, da ciò che poteva percepire nel suo sangue, sapeva che i coltivatori del clan Fang non erano in grave pericolo al momento. Sentendosi un po' più tranquillo, si trasformò in un raggio di luce che si diresse verso l'orizzonte.


La sua destinazione era la Quarta Montagna e Mare. Lasciandosi alle spalle la Nona Montagna e Mare, il suo scopo era riportare a casa Xu Qing. Ora che la guerra era scoppiata, si sentiva... sempre più inquieto.


Quella inquietudine aveva iniziato a crescere non appena il primo Cielo aveva iniziato a discendere.


Sull'Ottava Montagna, Nonno Meng rimase a guardare Meng Hao allontanarsi. Mostrò evidente affetto dalla sua espressione, insieme a... tracce di quanto odiasse separarsi da suo nipote.


"Il signore Estraneo una volta ha detto che quando arriverà la Tribolazione delle Montagne e dei Mari, tutto si ridurrà in polvere..." mormorò. "Tuttavia, c'è qualcosa di speciale nella Nona Montagna. Alla fine, sarà l'unica montagna rimasta..."


"Ha anche detto che non era sicuro che nessuna delle Montagne e dei Mari sarebbe sopravvissuta alla catastrofe. Ha detto che tutto ciò che poteva fare era cercare una certa... speranza."


"A quanto pare, la speranza di cui parlava... era Hao'er." Distogliendo lo sguardo da suo nipote, estese il suo senso divino e individuò rapidamente alcuni Estranei. Con gli occhi che brillavano di gelido intento omicida, scattò.


Meng Hao si muoveva velocemente attraverso il cielo stellato dell'Ottava Montagna e Mare. Presto, raggiunse la fenditura dove aveva combattuto contro il Signore Bianco. A quel punto, la fessura era collassata, lasciando solo deboli tracce.


Meng Hao rimase sospeso lì, gli occhi che lampeggiavano mentre faceva un passo avanti. Anche se sembrava semplicemente passeggiare, in realtà stava camminando in cerchio. Si muoveva sempre più velocemente, fino a quando l'Essenza del Tempo iniziò a rivelarsi. Il vuoto si distorse e la volta celeste ne fu influenzata. Presto, apparve un vortice sfocato, che girava su se stesso mentre cresceva.


Passò da 30 metri a 300 metri, fino a quando, alla fine, Meng Hao poteva essere visto solo come una serie di immagini illusorie. Innumerevoli copie di Meng Hao erano visibili mentre il vortice si estendeva per 3.000 metri.


Mentre il potere del viaggio nel tempo esplodeva, molte persone dell'Ottava Montagna e Mare percepirono ciò che stava accadendo. Fu in quel momento che una fenditura apparve all'interno di quel vortice!


Era proprio la fessura che collegava la Settima e l'Ottava Montagna e Mare.


Quasi nello stesso istante in cui apparì il passaggio, gli innumerevoli riflessi di Meng Hao che ruotavano attorno al vortice si fusero, formando nuovamente una sola versione. Poi, entrò nella fenditura e scomparve.


Dopo la sua scomparsa, il vortice svanì e presto... la fessura scomparve rapidamente, e il cielo stellato tornò alla normalità.


All'interno del passaggio che collegava le due Montagne e Mari, Meng Hao era un raggio di luce brillante che si muoveva con una velocità di gran lunga superiore a quella del Signore Bianco. In un batter d'occhio, era già dall'altra parte.


Presto, percepì l'aura del potere della maledizione unico della Settima Montagna e Mare. Senza esitazione, sfrecciò attraverso il portale d'uscita.


Quasi immediatamente, riecheggiò un freddo sbuffo.


"È apparso qualcuno. Sembra che i miei calcoli fossero corretti. Questi aborigeni del Regno Montagna e Mare stanno davvero cercando di fuggire dall'Ottava Montagna e Mare attraverso passando di qui."


"Beh, ora che sei qui, non provare a scappare." Quasi subito, la magia di un'abilità divina rimbombò verso Meng Hao, e fiamme nere lo circondarono istantaneamente.


Non appena vide il fuoco, capì che si trattava di una tecnica magica di un Estraneo, sostenuta dalla coltivazione di un Signore del Dao. Sebbene potenti esperti di quel livello potessero fare tremare i dintorni con un semplice pestone, per Meng Hao erano come insetti che poteva schiacciare facilmente.


I suoi occhi brillarono freddamente e inspirò all’improvviso, inalando le fiamme nere attraverso il naso e la bocca. Poi si guardò intorno, proprio mentre riecheggiavano grida di stupore per ciò che aveva appena fatto.


L’altro ingresso del passaggio era molto vicino alla Settima Montagna e l'intera area era disseminata di cadaveri. C’erano otto Estranei e, sorprendentemente, emanavano energia al livello del Reame del Dao.
Chiaramente, erano in agguato per massacrare chiunque apparisse lì. Ma ora, dopo aver visto Meng Hao inalare semplicemente le fiamme d'Essenza del Signore del Dao, tutti sussultarono e si incupirono.


Questo era particolarmente vero per il Signore del Dao Estraneo, che spalancò gli occhi. Sconvolto, indietreggiò immediatamente, ma nello stesso istante, Meng Hao apparve direttamente di fronte a lui, allungò la mano, lo afferrò per la gola e lo scagliò via.


Le sue squame si frantumarono e la sua carne e il suo sangue si trasformarono in poltiglia. Riecheggiò un grido straziante mentre veniva completamente fatto a pezzi.


Immediatamente, gli altri Estranei iniziarono a tremare fino alla coda e cercarono subito di fuggire, usando tutte le loro forze.


"Un Sovrano del Dao! È un Sovrano del Dao!!"


"Credevo che Ksitigarbha della Quarta Montagna fosse l'unico Sovrano del Dao nel Regno Montagna e Mare! Ma sta combattendo contro il Signore Imperiale! Non può essere qui allo stesso tempo! Chi è questo tizio!?!?"


"Maledizione, abbiamo appena teso un'imboscata ad un Sovrano del Dao!!" Gli otto Estranei erano stati colti di sorpresa. Pieni di terrore e shock, squame e code tremanti, cercarono di fuggire.


Tuttavia, Meng Hao espanse il suo senso divino, un singolo pensiero che riempì l'intera area. All'istante, le Divinità Nascenti di tutti gli esperti ad 1-2 Essenze attorno furono distrutte. Dopo che le loro menti erano state spazzate via, i loro cadaveri senza vita caddero dal cielo stellato.


Non appena il senso divino di Meng Hao si espanse, vide tutto nella Settima Montagna e Mare fluttuare nella sua mente e le folle all’apparenza infinite di Estranei.


Vide numerosi cubi neri fluttuare nel cielo stellato della Settima Montagna e Mare, i più grandi dei quali erano larghi 30.000 metri e i più piccoli solo poche centinaia di metri. Gli Estranei entravano e uscivano da questi cubi; sembrava che fossero un qualche tipo di fortezza militare.


Fiamme nere circondavano i cubi e fulmini crepitavano sulle loro superfici. Il cielo stellato intorno a loro era anche distorto, come se i cubi fossero circondati da una sorta di formazione magica!


La Settima Montagna e Mare sarebbe dovuta essere occupata dai coltivatori del Regno Montagna e Mare.
Tuttavia si vedevano per lo più Estranei. Erano rimasti pochi coltivatori nativi e la maggior parte era morta. Molti di loro in realtà erano partiti per l’Ottava Montagna e Mare. I guerrieri qui erano di basso livello, rendendo estremamente facile per i nemici occupare la zona.


Il volto di Meng Hao era cupo e la sua rabbia nei confronti degli Estranei continuava solo a crescere. Non risparmiavano nemmeno i mortali; per loro, non importava se qualcuno era un coltivatore o meno, chiunque provenisse dal Regno Montagna e Mare era colpevole!


Dei quattro grandi pianeti della Settima Montagna e Mare, tre erano già distrutti e in rovina. Per questo, il potere della maledizione che normalmente riempiva la Settima Montagna e Mare adesso era nel caos completo.


"Signore Bianco, non puoi espiare i tuoi crimini nemmeno con la morte!" Ringhiò Meng Hao, con gli occhi iniettati di sangue. Mentre esaminava la situazione con il suo senso divino, notò che c'era un esercito di oltre 10.000 Estranei che attaccava l'ultimo pianeta, il più grande pianeta della Settima Montagna e Mare.


C'erano ancora decine di migliaia di coltivatori vivi lì. Quei combattenti erano gli ultimi resti dei coltivatori della Settima Montagna e Mare...


Anche nel breve momento in cui il suo senso divino esaminò il pianeta, Meng Hao poté vedere molti coltivatori della Settima Montagna e Mare scegliere di auto-detonarsi piuttosto che essere uccisi. Negli ultimi istanti prima di morire, le parole che gridavano riecheggiarono nel senso divino di Meng Hao.


"Vivere per le Montagne e i Mari, morire per le Montagne e i Mari!!"


Esplosioni risuonavano attorno a quel gruppo di decine di migliaia di coltivatori mentre combattevano per difendere il pianeta e tutte le vite su di esso.


Tra quei coltivatori, Meng Hao scorse... il coltivatore della Cerchia della Settima Montagna, Yuwen Jian!


Yuwen Jian era completamente fradicio di sangue ed era stato gravemente ferito. Nonostante le sue condizioni, ruggiva di rabbia mentre combatteva contro il nemico. Era un coltivatore del corpo, e l'arma che brandiva era lo stesso prezioso tesoro che aveva preso da Meng Hao anni prima. Al momento era circondato da una schiera di nemici contro cui stava combattendo disperatamente.


Nota traduzione: Meng Hao ha prestato un'ascia da battaglia a Yuwen Jian, che ha tenuto (senza permesso) quando si sono separati nel capitolo 1151.


In quel momento, un Estraneo al Reame del Dao rise freddamente mentre si lanciava verso Yuwen Jian sotto forma di un raggio di luce. Proprio mentre si avvicinava, Meng Hao sbuffò freddamente, facendo vibrare il suo senso divino. All'istante, l'Estraneo al Reame del Dao che stava attaccando Yuwen Jian emise un grido straziante e poi esplose, ucciso all'istante!


Nello stesso momento, Meng Hao fece un passo avanti, scomparendo mentre si dirigeva verso il campo di battaglia.


