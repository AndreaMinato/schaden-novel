---
weight: 1324
title: Capitolo 1324 - L’Accordo del pianeta Gabbia di Tigre!
pubDate: 2025-07-28T08:08:09.542Z
tags:
    - issth
---

Capitolo sponsorizzato, ringraziamo M!
6 in coda (M),
0/1 sponsorizzazioni 1 euro a capitolo,
-Schadenfreude

Nella Settima Montagna e Mare, gli occhi prima spenti dei coltivatori iniziarono a brillare di nuovo, mentre nei loro cuori si risvegliava la passione.


Improvvisamente, ripensarono a come Meng Hao aveva annientato gli Estranei in un colpo solo e un certo titolo iniziò a risuonare nelle loro menti e nei loro cuori.


Sovrano del Dao!!


Le azioni e le parole di Meng Hao rendevano ben chiaro quanto fosse potente in battaglia. Una forza del genere sarebbe stata cruciale nella guerra del Regno Montagna e Mare.


C’erano troppe questioni che questi coltivatori non comprendevano, e non volevano nemmeno pensare a quanto fosse spaventoso il potere dei 33 Cieli. Erano così disperati che si sarebbero aggrappati a qualsiasi briciolo di speranza.


E in quel momento, nei loro occhi si accese una scintilla di speranza. Per loro, un coltivatore come Meng Hao rappresentava l’apice assoluto del Regno Montagna e Mare. Se lui diceva di non aver perso fiducia, allora gli credevano!


"Siamo noi del Regno Montagna e Mare ad aver chiamato questa guerra." Continuò Meng Hao: "Quindi questa... non è una guerra scatenata contro di noi dai 33 Cieli. No siamo noi… a fare guerra contro i 33 Cieli!”


"Li distruggeremo così potremo alzare lo sguardo e vedere il vero cielo stellato sopra le nostre teste!" Mentre parlava, gli sguardi dei coltivatori intorno a lui si animarono un po’ di più.


Ma le parole da sole non bastavano. Mentre osservava la folla, un’idea folle germogliò nel cuore di Meng Hao.


Sapeva che il basso morale di questo gruppo non era un caso isolato. I coltivatori di qualsiasi altra Montagna e Mare dovevano essere pervasi dalla stessa disperazione.


Forse il grado di disperazione variava da luogo a luogo, e forse alcuni riuscivano a reprimerla trasformandola in intento omicida. Ma altri, senza dubbio, tremavano e perdevano coraggio. Di questo passo, sarebbero stati spacciati.


Realizzando quanto sarebbe stata difficile vincere questo conflitto, comprese una semplice verità. La guerra... aveva bisogno di eroi, e allo stesso tempo, non proprio!


La ragione per cui servivano eroi era perché potevano risvegliare lo spirito dei compagni!


Ma allo stesso tempo, gli eroi non erano necessari perché... una sola persona non poteva decidere l’esito di una guerra. Persino con qualcuno potente come l’Eccelso Nove Sigilli... il popolo era stato salvato, ma il mondo era andato perduto.


La guerra richiedeva unità. Un popolo aveva bisogno di unità!


Solo così i coltivatori delle Montagne e dei Mari avrebbero potuto reagire. Solo con uno spirito ardente... avrebbero potuto affrontare ogni difficoltà e avere la forza di lottare fino alla morte contro i 33 Cieli.


"C’è qualcosa che devo fare..." Mormorò tra sé. Di solito, non si considerava il Signore del Regno Montagna e Mare. Era qualcosa che sarebbe accaduto in futuro, non ora.


‘Forse è l’atteggiamento sbagliato’, pensò. ‘Se non ci sarà futuro... allora non ci sarà alcun Signore del Regno Montagna e Mare…’. Gli occhi di Meng Hao brillarono mentre guardava verso il cielo stellato, in direzione del primo Cielo. L’idea folle che gli era venuta in mente stava diventando sempre più forte. Respirò profondamente e decise di lasciarla maturare ancora un po’.


Con questo, si voltò e si allontanò dal pianeta Gabbia della Tigre insieme a Yuwen Jian.


Dietro di lui, lo spirito dei coltivatori sembrava essersi risollevato. Mentre lo guardavano andarsene, nei loro cuori si accesero scintille che iniziarono a bruciare con costanza.


Era facile immaginare cosa sarebbe successo quando quelle scintille si fossero scaldate sempre di più. I cuori di quei coltivatori si sarebbero infiammati, e alla fine, lo stesso sarebbe accaduto in tutto il Regno Montagna e Mare. Alla fine, o sarebbero stati consumati da quel fuoco, o lo sarebbe stato il nemico!


Crepe e fessure ricoprivano la superficie del pianeta Gabbia della Tigre... Tutte le terre erano segnate da spaccature che col tempo si allargavano sempre di più. In quel momento, il mondo sembrava sull’orlo del collasso.


Apparentemente, il massacro della guerra nel regno si era concentrato inizialmente sulla Sesta e Settima Montagna e Mare. Mentre osservava il Pianeta Gabbia della Tigre, negli occhi di Meng Hao brillò intento omicida.


Inoltre, la sua rabbia nei confronti del Signore Bianco persisteva, nonostante lo avesse già ucciso.


"A pensarci bene, c’è ancora un traditore tra i Signori delle Montagne e dei Mari", pensò. Il cuore gli si riempì di freddezza mentre guardava in lontananza per un momento, poi si voltò verso Yuwen Jian.


"Fratello Yuwen, nel Reame del Vortice del Vento hai menzionato che nella Settima Montagna e Mare c’è... sangue divino?" Anche se Meng Hao aveva intenzione di attraversare rapidamente il pianeta, doveva occuparsi di alcune questioni importanti.


Il sangue divino era essenziale per potenziare il fisico. Dopo i recenti avanzamenti, l’attuale livello del suo corpo era diventato un ostacolo. Se fosse riuscito a fare progressi, grazie alle fondamenta che aveva costruito, avrebbe fatto un incredibile salto avanti, raggiungendo immediatamente lo stadio di Sovrano del Dao.


A quel punto, considerando il livello della sua coltivazione e il suo terrificante senso divino, avrebbe davvero posseduto... la forza combattiva di un Sovrano del Dao!


Dopo aver ottenuto l’Inno Eterno dell’Imperatore Verde dal Signore Bianco, aveva fatto grandi progressi con lo strato Eterno. Tuttavia, sapeva che il suo fisico doveva diventare più potente prima di poter affrontare con sicurezza la Desolazione della Carne e del Sangue, la seconda delle Sette Desolazioni legate all’estinzione della Lampada dell’Anima.


L’idea folle che gli era venuta in mente richiedeva che possedesse un potere di combattimento davvero equivalente a quello di un Sovrano del Dao. Solo allora avrebbe potuto essere abbastanza sicuro da renderla realtà.


"Naturalmente!" Rispose Yuwen Jian. "Nella Valle della Tomba Divina. Tuttavia, è già stata occupata dagli Estranei..."


"Fratello Meng, se vuoi andarci, posso accompagnarti!" Gli occhi di Yuwen Jian brillarono intensamente. 


Nota traduzione: Yuwen Jian aveva già menzionato questo luogo nel capitolo 1151.


"Non ancora." Rispose Meng Hao con calma. "Ho un karma irrisolto su questo pianeta. Fratello Yuwen, per favore aspetta qui mentre mi occupo di una cosa". Detto questo, fece un passo avanti e scomparve.


Yuwen Jian rimase sospeso in silenzio per un momento, lo sguardo che bruciava di spirito combattivo.


‘Siamo entrambi nella Cerchia’, pensò, ‘ma Meng Hao ha già raggiunto un livello tale che tutti lo ammirano. E io... non ho ancora superato l’Antico Reame. È difficile dire quanto durerà questa guerra. Devo entrare nel Reame del Dao!’
Nei suoi occhi brillò una scintilla di determinazione.  


Mentre volava sopra le terre del pianeta Gabbia della Tigre, Meng Hao percepì un’aura diffondersi dentro di lui. Proveniva dalle profondità della sua coltivazione, dove si trovava un oggetto bianco a forma di diamante!


"Pianeta Gabbia della Tigre. Choumen Tai..." Mormorò Meng Hao. Non aveva mai dimenticato quel cadavere di Immortale caduto dal cielo quando si trovava sul pianeta Paradiso Meridionale. Quell’Immortale era proprio Choumen Tai, e avevano fatto un accordo: Meng Hao avrebbe restituito la sua eredità al pianeta Gabbia della Tigre.


Nota traduzione: Meng Hao ha incontrato Choumen Tai nel capitolo 301.


All’epoca, il dono di Choumen Tai era stato per lui un tesoro prezioso. Ora, era relativamente insignificante. Tuttavia, Choumen Tai aveva detto che restituendo la sua eredità alla sua casa natale, Meng Hao avrebbe ottenuto una certa fortuna.


Naturalmente, a Meng Hao non importava più di tanto. Ormai, c’era poca fortuna che potesse essergli utile. Considerando il livello di Choumen Tai, non c’era nulla che potesse offrirgli che gli sarebbe servito.


Meng Hao era venuto non per ottenere qualcosa in cambio, ma per mantenere una promessa.


Proseguendo, concentrò i suoi sensi per osservare le fluttuazioni del diamante dentro di lui. Presto, davanti a lui apparve una montagna...


Era crepata e in rovina, ma non completamente distrutta. Quando la esaminò con il suo senso divino, trovò una grotta dell’Immortale, abbandonata da tempo.
Uno spesso strato di polvere copriva ogni cosa, ma nelle profondità della caverna c’era una formazione magica. Al centro di essa, una piccola colonna di giada nera, grande quanto una mano. Sulla cima della colonna, un incavo a forma di diamante.


Non appena Meng Hao si avvicinò, dal suo petto iniziò a emanare luce mentre l’eredità a forma di diamante che Choumen Tai gli aveva donato anni prima volò via.


Si mosse a velocità incredibile e volò attraverso le crepe della montagna, entrando nella grotta dell’Immortale e posandosi nell’incavo della formazione magica.


Meng Hao non seguì il diamante bianco. Rimase sospeso fuori dalla montagna, osservando. Pochi istanti dopo, aprì la bocca per lo stupore.


"Questo..." I suoi occhi brillarono mentre faceva un passo avanti e apparve all’interno della montagna. Dato che l’aveva già esaminata con il suo senso divino, era certo che non ci fosse nulla di insolito in agguato.
Considerando il livello del suo senso divino, poco poteva nascondersi dalla sua percezione. In precedenza, aveva notato che la formazione magica emanava fluttuazioni che sembravano indicare che stesse cercando un apprendista a cui tramandare l’eredità.


Ma ora, dopo che il diamante si era posato nell’incavo, la formazione magica era cambiata. Invece di prepararsi a trasmettere un’eredità, stava... evocando qualcosa?!


Meng Hao rimase sospeso fuori dalla formazione, si stava incupendo. Mentre la studiava, percepì il potere dell’evocazione, qualcosa che ignorava completamente i 33 Cieli sopra di loro e si estendeva verso un luogo sconosciuto.


Era la prima volta che Meng Hao vedeva una formazione magica del genere, e sicuramente la prima volta che osservava qualcosa in grado di perforare il sigillo dei 33 Cieli.


Poiché l’eredità a forma di diamante gli aveva fornito energia per così tanti anni, conteneva anche un po’ della sua aura. Inoltre, quell’aura sembrò trasformare il potere dell’evocazione in un modo che nemmeno Meng Hao comprendeva.


"Questa non è un’eredità... Choumen Tai, chi sei veramente?!" Gli occhi di Meng Hao brillarono ed emise un freddo sbuffo. Anche se ciò che stava accadendo era inaspettato, considerando il suo attuale livello di coltivazione, poteva semplicemente distruggere la formazione magica se lo avesse voluto.
Sarebbe stata una violazione del suo precedente giuramento, ma il Regno Montagna e Mare non poteva permettersi un pericolo sconosciuto e imprevisto.  


Era venuto lì per mantenere una promessa, per ripagare Choumen Tai della fortuna che gli aveva concesso. Ma ora, il suo volto era cupo. Preferiva attirare su di sé il karma e macchiare il suo giuramento, piuttosto che permettere a questa formazione magica di causare danni al regno Montagna e Mare!


Tese la mano, facendo accumulare un’enorme quantità di energia. Proprio quando stava per scagliarla sulla formazione magica, una voce improvvisamente risuonò nella sua mente.


Era una voce piena di supplica. Era... Choumen Tai.


"Ti prego, permettimi di avere un po’ di speranza... Ti prego, non ho intenzione di farti del male o di danneggiare gli interessi del Regno Montagna e Mare. Ti prego... concedimi questa speranza..."


"La persona che voglio resuscitare è... il mio maestro..."


"Anni fa, mi ha mandato via nel ciclo della reincarnazione. Ho vissuto moltissime cose. Alla fine, mi sono risvegliato e ho ricordato la mia casa, e chi ero allora. Ho ricordato che lui... aveva estinto la propria fiamma dell’anima."


"Voglio resuscitare il mio maestro. Questo è il mio unico scopo nella vita. Ti prego, permettimi di avere questa speranza... Se lo farai... potrò aiutarti in questa guerra del Regno Montagna e Mare!!"


Nota del traduttore inglese: il fatto che Choumen Tai volesse resuscitare qualcuno era stato menzionato da Shui Dongliu nel capitolo 692.
E ora vorrei condividere alcuni dettagli al di fuori di ISSTH, che non credo conti come spoiler, ma coinvolge elementi degli altri libri dell’autore. A questo punto della pubblicazione originale di ISSTH, molti fan avevano concluso che Choumen Tai è in realtà un personaggio di Beseech the Devil.
I segni a forma di diamante giocano un ruolo significativo nella coltivazione in quel romanzo, il che era uno degli indizi che portavano a questa conclusione. Se fosse un personaggio di Beseech the Devil, allora era probabile che anche il suo maestro lo fosse. Molti avevano ipotizzato che il suo maestro fosse nientemeno che Su Ming, il protagonista di Beseech the Devil. Ancora una volta, questa era solo speculazione, basata sulle informazioni fino a questo capitolo.


Nessuna delle parole di Choumen Tai commosse Meng Hao. Scagliò un colpo di energia e la formazione magica iniziò a emettere suoni di rottura mentre l’evocazione veniva interrotta. Tuttavia, fu in quel momento che Choumen Tai disse un’ultima cosa, che fece fermare improvvisamente Meng Hao.


"Io, Choumen Tai, giuro sulla mia vita che se preserverai questa formazione magica, mi dedicherò completamente alla guerra del Regno Montagna e Mare!"


Gli occhi di Meng Hao si strinsero. "Come puoi aiutarmi?" chiese.


Quando Choumen Tai rispose, la sua voce ribolliva di determinazione maniacale. "Posso aiutarti... a sigillare un Eccelso dalle 7 Essenze, e rendere quella persona il tuo burattino!”

