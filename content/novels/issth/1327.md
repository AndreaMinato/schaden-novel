---
weight: 1327
title: Capitolo 1327 - Nient'altro che una Bestia Demoniaca!
pubDate: 2025-07-31T09:22:01.840Z
tags:
    - issth
---


Capitolo sponsorizzato, ringraziamo M!
3 in coda (M),
0/1 sponsorizzazioni 1 euro a capitolo,
-Schadenfreude


"State cercando di corrompermi… per farmi cambiare schieramento?" Chiese Meng Hao con tono glaciale. La sua espressione era calma, ma nei suoi occhi si poteva scorgere una sfumatura di disprezzo. "Non siete nemmeno degni di tentare di fare qualcosa del genere."


Solo un Estraneo completamente all'oscuro avrebbe potuto parlare a Meng Hao in quel modo. Se fosse stato l’Eccelso Eegoo, che sapeva esattamente chi fosse Meng Hao, non avrebbe mai pronunciato quelle parole.


Ai tempi del Reame Immortale degli Eccelsi, anche quando l'intero mondo era crollato in pezzi, la sua gente, nonostante fosse sul punto di morire nel Regno di Montagna e Mare, si era rifiutata di inchinarsi in sottomissione ai 33 Cieli.
Se era stato così allora, quanto più lo sarebbe stato adesso, con il Regno di Montagna e Mare diventato più forte e he aveva portato avanti l'eredità del Reame Immortale degli Eccelsi?!


Abbassare la testa in sottomissione sarebbe stato un tradimento del proprio popolo, della sua casa, di tutto ciò che era... Per diventare uno schiavo del Dao, dove non avrebbe potuto controllare nemmeno la sua vita e morte, privo di libertà... che senso avrebbe avuto vivere?!


Quando Yuwen Jian sentì la risposta di Meng Hao, improvvisamente si rassicurò.


Quanto all'Estraneo con il corno viola, osservò intensamente Meng Hao per un momento, poi rise sommessamente, come se non fosse molto sorpreso. Poi lui e gli altri due Estranei fecero un passo indietro per fargli strada.


"Se questo è il tuo desiderio, Sovrano del Dao Meng, e considerando che non possiamo fermarti, ti permetteremo di entrare nella Valle della Tomba Divina. Prego, procedi." L'Estraneo dal corno viola sorrise e fece un gesto a Meng Hao per invitarlo a passare.


Yuwen Jian tirò un sospiro di sollievo. La pressione che sentiva da questi tre Estranei al 5-Essenze gli faceva capire quanto fosse insignificante. Sebbene si sentisse sollevato, digrignò i denti con aria rabbiosa e si disse che, anche se fosse stato più rischioso, doveva entrare nella Valle della Tomba Divina.


Tuttavia, proprio quando Yuwen Jian stava per procedere, si rese conto che Meng Hao non si era mosso di un centimetro.


Meng Hao stava mostrando un’espressione strana mentre guardava i tre Estranei, e iniziò a ridere.


"Avete praticato la vostra coltivazione in modo sbagliato e vi siete trasformati in deficienti? O il vostro cervello è sempre stato difettoso?" Fece improvvisamente un passo avanti, e quando il suo piede toccò il suolo, la sua energia esplose violentemente, come se un gigante avesse pestato il cielo stellato. Era come lo schianto di un oceano di onde!


"Questo è il Regno di Montagna e Mare, non il primo Cielo! Tutto qui appartiene alle Montagne e ai Mari, non a voi. Solo perché siete qui, non significa che devo avere il vostro permesso per entrare o uscire, no?”


I cuori dei tre Estranei iniziarono a tremare. Sembrava che montagne li stessero schiacciando, come se il cielo stesse sopprimendo i loro cuori. I loro volti si incupirono e indietreggiarono rapidamente.


"Pensate che quando mi presento, potrete semplicemente 'fare un passo indietro e farmi strada'?”


"Il Regno di Montagna e Mare e il primo Cielo sono in guerra. Quanto a voi tre... cosa vi rende così sicuri che non vi ucciderò e basta?" Meng Hao gettò indietro la testa e rise. Poi fece tre passi avanti, facendo eruttare un potere straordinario. Era una maestosità quasi impossibile da sopportare per gli spettatori e la pressione che emanava si abbatté su di loro con una forza infinita. Una tempesta scoppiò, spazzando ogni ostacolo in tutte le direzioni, e un’energia schiacciante si abbatté sui tre Estranei.


Il semplice aumento di forza fece tremare violentemente tutto, e le menti dei tre Estranei vacillarono mentre il sangue schizzava dalle loro bocche. Le squame sui loro corpi cominciarono persino a esplodere mentre venivano scagliati a grande distanza.


"Meng Hao, come osi!!"


"Se ti fossi limitato ad uccidere alcuni dei membri minori della nostra tribù, allora non sarebbe importato... non sono nel Reame del Dao, quindi non contano come successori nel primo Cielo. Ma se uccidi noi esperti del Reame del Dao, il tuo clan sarà sicuramente inserito nella lista dei clan da sterminare dei 33 Cieli!”


"Farai sterminare il tuo intero clan, Meng Hao! Osi davvero attaccarci?!?!"


"Zitti!" Disse Meng Hao con freddezza, la sua energia che si abbatté con un’esplosione. I tre Estranei alle 5-Essenze tremarono, e ad uno di loro scoppiarono tutte le scaglie sul suo corpo, spaccandogli anche la coda.. Il sangue schizzò dalla sua bocca, e quando Meng Hao fece un quinto passo, urlò ed esplose.


Un maestoso Estraneo dalle 5-Essenze era stato schiacciato come un ramoscello dal senso divino e dal potere della coltivazione di Meng Hao!


Ne rimanevano solo due! L'Estraneo dal corno viola stava resistendo meglio dell'altro, che tossì una boccata di sangue mentre la sua carne veniva fatta a pezzi.


Proprio mentre emetteva un urlo disperato, Meng Hao fece un sesto passo.


RUMBLE!


Il corpo dell'Estraneo si contorse, come se un'enorme mano lo stesse schiacciando. Fu ridotto in poltiglia, completamente morto. Con sei passi, Meng Hao aveva ucciso due potenti nemici, con un effetto scioccante.


Il volto dell'Estraneo dal corno viola era pallido, ed emise un urlo mentre iniziava improvvisamente a crescere. Il suo aspetto cambiò completamente; sorprendentemente si era trasformato in una lucertola nera lunga 3.000 metri!


Il suo lungo corno nero brillava di luce viola e sembrava estremamente feroce. Questa era la vera forma degli Estranei del primo Cielo!


Sembravano meno coltivatori e più... animali!


Al massimo, assomigliavano a bestie demoniache!


La lucertola lunga 3.000 metri ruggì con forza mentre fiamme esplodevano dal suo corpo. Tuttavia, invece di caricare Meng Hao, fuggì nella direzione opposta a grande velocità.


"Immagino di averti dato troppo credito." Disse Meng Hao, osservando la lucertola con freddezza. "Sei solo un animale, eppure ho cercato di spiegarti le cose come se fossi un coltivatore." Con queste parole, fece un settimo passo.


Nell'istante in cui posò il piede, l'energia di Meng Hao raggiunse un livello indescrivibile. Il potere delle Montagne e dei Mari rimbombò, riempiendo l'intera area. Era come se la volontà del piano fosse stata scacciata da Meng Hao e dal suo potere!


Era presente solo il potere della Montagna e del Mare adesso, senza alcuna traccia della volontà del Regno. Era come se quel potere... fosse sotto il completo controllo della volontà di Meng Hao!


La sua volontà stava... sostituendo i Cieli e rimpiazzando il Dao!


"Sostituire i Cieli e rimpiazzare il Dao? Questo... è impossibile!!" La lucertola dal corno viola era piena di terrore e shock. Ciò che stava vedendo era così impossibile che fu colta dal panico e il suo cuore si riempì di completa disperazione.


All'improvviso, ebbe una visione. Immagini emersero, i ricordi dei suoi antenati che erano nascosti nel suo sangue. Vide i suoi antenati in uno dei Regni Inferiori sotto il Reame Immortale degli Eccelsi... agire come cavalcature per gli Immortali.


Fu l'ultima cosa che vide, mentre l'energia impetuosa di Meng Hao sostituiva i cieli e rimpiazzava il Dao. Divenne una volontà distruttiva esplosiva che, in un batter d'occhio, schiacciò completamente l'anima dell'enorme lucertola fino all'annientamento!


BOOM!


Era stato completamente e totalmente annientato!


Gli altri Estranei circostanti fissarono sbalorditi la scena e tremarono mentre fissavano Meng Hao con terrore e incredulità totale.


"Sparite!" Disse Meng Hao, fulminandoli con lo sguardo. Era ben consapevole che, considerando il vasto numero di Estranei presenti, non sarebbe stato un compito facile sterminarli tutti, nemmeno con l'aiuto del potere delle Montagne e dei Mari.


In quel momento, i nemici erano completamente scossi, quindi la cosa migliore da fare non era ucciderli, ma piantare un seme dentro di loro.


Un seme di terrore, un seme che alla fine avrebbe fatto crollare il loro morale!


La sua voce fu come un bastone che si abbatté sui cuori e sulle menti degli Estranei. Sembrava un fulmine che distrusse il loro coraggio e spazzò via ogni opposizione. Furono travolti dalla paura e urlarono mentre si disperdevano, fuggendo in un caos scoordinato.


Nota dell’autore Deathblade: Questo capitolo è un po' corto perché era il quarto aggiornamento del giorno di Er Gen, e per di più durante il Festival di Metà Autunno!

