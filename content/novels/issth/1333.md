---
weight: 13330
title: Capitolo 1333 - Mi Sbagliavo Così Tanto?
pubDate: 2025-08-18T07:10:28.222Z
tags:
    - issth
---


Capitolo sponsorizzato, ringraziamo Alessandro!
4 in coda (Alessandro),
0/1 sponsorizzazioni 1 euro a capitolo,
-Schadenfreude


Il Signore della Sesta Montagna e Mare fissò l'uomo in veste viola dietro lo scudo e disse con freddezza: "Signore Wu, sai bene che non puoi avere successo. Perché insistere?"


Nota traduzione: il cognome del Signore Wu è un carattere che, sebbene sia un vero cognome cinese, significa anche "mago". Per inciso, questo è l'unico momento in cui viene effettivamente chiamato per nome nei prossimi capitoli.
Nel resto del tempo viene indicato come "l'uomo vestito di viola" o "Signore della Quinta Montagna e Mare". Er Gen fa spesso così con i personaggi minori. Per rendere la narrazione più fluida, userò "Signore Wu" nella maggior parte dei casi, invece degli altri due modi per riferirsi a lui.


Al suo fianco, il clone del Sovrano Dao Estraneo sorrise e un lampo di disprezzo brillò nei suoi occhi.


L'uomo vestito di viola all'interno dello scudo, il Signore Wu, non rispose. Aveva gli occhi strettamente chiusi e il volto pallido come la morte. Dalle fluttuazioni della sua coltivazione, era chiaro che stava tentando di avanzare di stadio.


Poco prima, aveva combattuto contro il Signore della Sesta Montagna e Mare, e i due erano alla pari. Ma poi il clone del Sovrano Dao Estraneo era apparso all'improvviso e, unendo le forze con il Signore della Sesta Montagna e Mare, erano diventati troppo potenti. Il Signore Wu era stato costretto a mettere in gioco la sua posizione di Signore della Quinta Montagna e Mare; aveva infranto la sua corona di Montagna e Mare per creare lo scudo che ora lo proteggeva. Approfittando della breve tregua, stava cercando di avanzare di livello forzatamente.


Sapeva che l'unico modo per continuare a combattere sarebbe stato passare dalle 5 alle 6-Essenze. Se non ci fosse riuscito... lo scudo della Montagna e del Mare che aveva creato alla fine sarebbe crollato, e sarebbe stato in loro balia.


Ora che era dentro lo scudo, aveva poche opzioni. Anzi, era intrappolato, e il Signore della Sesta Montagna e Mare e il clone del Sovrano Dao Estraneo avevano fin troppi metodi per raffinarlo lentamente.


Era proprio quello che stavano facendo in quel momento. Fiamme nere emanavano dal clone, avvolgendo lo scudo. L'inferno infuriava, facendo risuonare crepitii: stava raffinando lentamente il Signore Wu in una pillola medicinale.


Il Signore della Sesta Montagna e Mare rise. "Potresti aver distrutto la tua corona della Montagna e del Mare, ma sei ancora un Signore. Dopo averti raffinato in una pillola di Montagna e Mare, ti consumerò e potrò di nuovo brandire il potere delle Montagne e dei Mari!"


Non appena il primo Cielo era disceso, era stato privato della posizione di Signore di Montagna e Mare. Tuttavia, se avesse potuto divorare il Signore Wu, avrebbe potuto di nuovo scatenare il potere delle Montagne e dei Mari!


Quando il Signore Wu continuò a ignorarlo, il Signore della Sesta Montagna e Mare sbuffò freddamente. "Sciocco testardo!"


Il Signore Wu spalancò gli occhi e lo fulminò con lo sguardo. "Potrei essere uno sciocco testardo, ma è meglio che essere come te... un traditore del Regno di Montagna e Mare!"


Durante la loro battaglia, era diventato chiaro che il Signore della Sesta Montagna e Mare non era un Estraneo, ma piuttosto un coltivatore delle Montagne e dei Mari!


Il Signore Bianco della Settima Montagna e Mare era stato un caso completamente diverso. Era un Estraneo travestito, che aveva tramato per ottenere la sua posizione. Il Signore della Sesta Montagna e Mare, invece, era un traditore totale e assoluto!


"Traditore?" Il Signore della Sesta Montagna e Mare rimase in silenzio per un momento, poi gettò la testa all'indietro e rise. Era una risata sinistra, piena di follia e ossessione. "Esatto, sono un traditore. E allora?!


"Considerando il mio talento latente e la mia buona fortuna, se non fossi nato nel Regno di Montagna e Mare, e non fossi stato trattenuto dalla mia posizione e dalla mia stirpe, avrei potuto raggiungere da tempo il livello 6-Essenze. Anzi, forse sarei persino un Eccelso!”


"Ho praticato la coltivazione per 33.000 anni. Sono un Signore di Montagna e Mare al picco del livello 5-Essenze. E cosa ci ho guadagnato?”


"Il Regno di Montagna e Mare è sigillato dai 33 Cieli, maledetto. Trattenuto! Il livello di coltivazione più alto è il picco del livello 5-Essenze. Tradire per aumentare la mia base di coltivazione è stato davvero così sbagliato?”


"Si pratica la coltivazione per sé stessi. Che importa della famiglia e della propria gente? Tutto può essere messo da parte nella ricerca di un Grande Dao. Per progredire nella mia coltivazione, ho reciso ogni legame karmico passato!”


"Inoltre, il Regno di Montagna e Mare... non può vincere questa guerra. Un uomo saggio si adatta alle circostanze. Puoi davvero biasimare la mia scelta?" Mentre parlava, la voce del Signore della Sesta Montagna e Mare diventava sempre più forte, fino a urlare. Era quasi come se non stesse parlando al Signore Wu in veste viola, ma piuttosto a sé stesso.


Il clone Estraneo rimase da parte, ridendo, e il disprezzo nei suoi occhi aumentò. Sembrava che quel disprezzo fosse diretto non solo al Signore Wu, ma anche al Signore della Sesta Montagna e Mare.


Il Signore Wu guardò il Signore della Sesta Montagna e Mare, il dolore nel suo cuore visibile sul volto. Disse: "Con la nostra casa distrutta e la nostra gente scomparsa, che senso ha esistere?"


Conosceva il Signore della Sesta Montagna e Mare da diecimila anni, e lo aveva considerato un amico stretto. Eppure, era così che stava finendo.


"Dici che siamo stati sigillati, ed è vero," continuò, "ma questo non significa che siamo senza opzioni. Guarda Kṣitigarbha! Lui è l'esempio perfetto!"


"Kṣitigarbha? Lui controlla la reincarnazione. La Quarta Montagna è unica. È l'unico modo in cui può aggirare il sigillo dei 33 Cieli, attraverso il potere della reincarnazione. Considerando che ha il suo Dao, può persino entrare nel Dao Sorgente!”


"In tutto il Regno di Montagna e Mare, chi può farlo oltre a lui? Nessuno! Nessuno può raggiungere il vero livello del Sovrano del Dao!”


"Beh, ci sono quei vecchi, ma il loro qi e sangue sono in declino, e possono aumentare di potere solo danneggiando la loro longevità. A che serve?!”


"Quanto a me, lascerò il Regno di Montagna e Mare. Diventerò un coltivatore dei 33 Cieli. Potrei perdere la mia posizione e la mia libertà, ma... almeno avrò un Grande Dao!”


"Non ci vorrà molto. Tra qualche migliaio di anni, quando il Regno di Montagna e Mare sarà scomparso, io sarò ancora qui. Almeno sarò un vero Sovrano del Dao, ma se la fortuna mi assiste, potrei diventare un Eccelso! Avrò sicuramente un posto importante nei 33 Cieli!" Il Signore della Sesta Montagna e Mare iniziò a ridere fragorosamente.


Il Signore Wu poteva solo guardarlo con amarezza. Per quanto rapidamente l’energia della sua coltivazione roteasse, il divario che lo separava dal livello 6-Essenze era troppo grande.


In realtà, questa non era la prima volta che affrontava una situazione del genere. Era più di 10.000 anni fa che aveva raggiunto per la prima volta il punto di poter fare un avanzamento di livello. Tuttavia, nonostante avesse provato più volte, aveva sempre fallito.


Persino ora, con tutto in gioco, intrappolato in un angolo, non riusciva ancora a spingere la sua coltivazione oltre quel punto. Il sigillo dei 33 Cieli era sempre lì, irradiando una pressione invisibile, ed era proprio questo che li rendeva così arroganti.


Il clone Estraneo rise di cuore, una risata piena di crudeltà e disprezzo. Adorava poter osservare due Signori di Montagna e Mare in uno scenario così distruttivo. Uno aveva tradito, l'altro cercava di fare di avanzare di livello. Lo adorava!


In passato, gli Immortali erano sempre sembrati così distanti e remoti. Ma ora, poteva farli vivere o morire a suo piacimento. Era una sensazione meravigliosa, e non ne aveva mai abbastanza.


Ridendo, il clone del Sovrano Dao Estraneo si rivolse al Signore della Sesta Montagna e Mare e disse: "Tutti i coltivatori che si arrendono ai 33 Cieli avranno il diritto di fare avanzamenti di livello. Daoista Cang, forse non ci vorrà molto prima che tu mi raggiunga.”


Nota traduzione: Il cognome del Signore Cang è un vero cognome cinese che può anche significare "blu-verde" o "freddo". Anche questo è l'unico momento in cui viene chiamato per nome, ma per semplificare le cose farò lo stesso con lui che con il Signore Wu.


"Finisci di raffinare quest'uomo e poi consuma la pillola di Montagna e Mare risultante. Aiutaci a spazzare via il resto dei Signori delle Montagne e dei Mari. Questo ti farà guadagnare un bel po' di merito."


Il Signore della Sesta Montagna e Mare, il Signore Cang, inspirò profondamente. Poi, con eccitazione e altre emozioni contrastanti, porse i suoi rispettii e si inchinò all'Estraneo.


Risuonarono altri crepitii mentre crepe e lacerazioni si diffondevano sullo scudo del Signore Wu. Poi iniziò a ridere amaramente, rendendosi conto di aver fallito ancora una volta.


"Te l'ho detto, non c'è modo che tu possa avere successo." Disse freddamente il Signore Cang. "Che sciocco testardo. A parte Kṣitigarbha, nessuno nel Reame di Montagna e Mare può diventare un vero Sovrano del Dao!" Con queste parole, agitò la manica, apparentemente pronto a iniziare a consumare il Signore Wu.


Tuttavia, mentre le parole che aveva appena pronunciato continuavano a echeggiare, una voce fredda si diffuse improvvisamente attraverso il cielo stellato.


"Credi che Kṣitigarbha sia l'unico che possa diventare un vero Sovrano del Dao?"


La voce colse completamente di sorpresa il Signore Cang, e persino il clone Estraneo, nessuno dei quali aveva percepito l'avvicinarsi di qualcuno. Il Sovrano Dao Estraneo rimase a bocca aperta e girò la testa.


Il Signore Cang spalancò gli occhi. Con la coltivazione che ruggiva, si voltò.


Anche il Signore Wu alzò improvvisamente gli occhi.


Gli sguardi di tutti e tre si fissarono immediatamente su una figura in volo che si avvicinava.


Era un giovane uomo affascinante vestito di verde, con i capelli svolazzanti. Quasi non sembrava un coltivatore, ma uno studioso. In effetti se avesse indossato una borsa da studente, la gente probabilmente avrebbe pensato che stesse andando a partecipare agli esami imperiali.


Non era altri che Meng Hao!


Mentre si avvicinava, nessuna increspatura si diffuse nel cielo stellato. Eppure, le leggi naturali venivano cancellate al suo passaggio ed emanava una pressione indescrivibile.


Sembrava quasi un enorme oceano, sostenuto da onde gigantesche e devastanti.


Il primo a riconoscerlo fu il Sovrano del Dao Estraneo, che fremette mentre diceva: "Meng Hao!"


In tutto il Regno di Montagna e Mare, l'unica persona che temeva, oltre all’Eccelsa Sogno del Mare e Kṣitigarbha... era proprio questa persona. Meng Hao!


Sull'Ottava Montagna, un altro dei suoi cloni era stato ucciso dagli sforzi combinati di Meng Hao e del Signore dell'Ottava Montagna e Mare.


Quanto al Signore Cang, questa era la prima volta che vedeva Meng Hao. Dopo aver percepito le fluttuazioni della base di coltivazione di Meng Hao, i suoi occhi si strinsero. "Picco del 5-Essenze?"


Sebbene Meng Hao non fosse un Signore di Montagna e Mare, possedeva ancora il potere delle Montagne e dei Mari. E nonostante la mancanza di Essenze, i sensi del Signore Cang gli dicevano che Meng Hao era al picco del 5-Essenze.


Nel momento in cui Meng Hao apparve, lo sguardo dell'Estraneo brillò di intento omicida; poteva percepire un’aura assassina provenire dal corpo del nemico.


Era un'aura omicida che nessun altro avrebbe potuto rilevare, un'aura omicida diretta... agli Estranei!!


L'unico modo per sviluppare un'aura omicida del genere era... uccidere innumerevoli Estranei!


"Vuoi morire!?" Disse il clone. Balzando all'azione, eseguì un gesto di incantesimo, inviando un mare di fiamme nere, pieno di potere dell'Essenza. Divenne un enorme pitone di fiamma nera, che si lanciò verso Meng Hao con la bocca spalancata.


"Se fossi qui nella tua vera forma, potrei preoccuparmi." Disse Meng Hao con freddezza. "Ma sei solo un clone. Credi di potermi fermare?" Con queste parole, agitò il braccio.


Era un gesto noncurante, ma quando la sua coltivazione si attivò e il potere del suo fisico si scatenò, onde d'urto si diffusero nel cielo stellato. L'enorme pitone di fuoco sembrò sbattere contro un ostacolo invisibile; emise un grido straziante e poi esplose completamente.


L’espressione del clone si incupì e il suo cuore iniziò a battere forte. Tuttavia, non si tirò indietro. Invece, si mosse rapidamente, facendo sollevare le squame sul suo corpo e trasformandole in una tempesta di vento.
Fulmini crepitavano e danzavano, tuoni rimbombavano, il vento urlava e la pioggia infuriava. Un mare di fiamme ruggiva e il potere del vuoto infuriava, facendo sì che il suo corpo diventasse illusorio e si fondesse con il potente attacco omicida.


L’energia del vento, della pioggia, del tuono e del fulmine si trasformò in quattro draghi malvagi. Allo stesso tempo, le fiamme nere diventarono un volto che scuoteva il cielo stellato mentre si abbatteva su Meng Hao.

1 euro a capitolo in più per le serie Hail The King, I Shall Seal The Heavens, Martial God Asura e True Martial World (tranne per “Against The Gods” ma solo perché l’autore potrebbe fermarsi in qualsiasi momento), link qui: https://www.paypal.me/xiarossi
Idem per Overgeared, link qui: https://www.paypal.me/dgregoli






Capitoli più recenti…
