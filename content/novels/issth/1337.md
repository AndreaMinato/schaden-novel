---
weight: 1337
title: Capitolo 1337 - Destinazione- primo Cielo!
pubDate: 2025-08-18T07:10:28.134Z
tags:
    - issth
---


Capitolo sponsorizzato, ringraziamo Alessandro!
21 in coda (0 Alessandro+21 Mirko),
0/1 sponsorizzazioni 1 euro a capitolo,
-Schadenfreude


Meng Hao era un'ombra che si lanciava dalla Quarta Montagna e Mare verso il cielo stellato, diretto alla massa terrestre sopra. Nel suo cuore non c'era spazio per il rimpianto. Era determinato, pieno di follia ed esaltato dall'idea di innescare l'ascesa del Regno di Montagna e Mare!


Stava tentando un'impresa sconvolgente!


Stava cercando di distruggere il primo Cielo, la casa degli invasori. Stava tentando di far ribollire il sangue del Regno di Montagna e Mare. Tutti i coltivatori impegnati nella battaglia avrebbero potuto alzare lo sguardo e vedere... la distruzione del primo Cielo!


Alcuni avrebbero potuto pensare che un gesto del genere avesse poco significato, nulla in confronto a Meng Hao che massacrava Estranei sul campo di battaglia. Ma in realtà questo piano... aveva un significato profondo e radicale.


Ora, il popolo del Regno di Montagna e Mare era preda della disperazione. Dopo essere stato oppresso per decine di migliaia di anni, era stato invaso. Aveva perso da tempo la dignità che aveva avuto ai tempi del Reame Immortale degli Eccelsi. In quell'epoca, i suoi coltivatori erano stati valorosi, ma quando il disastro totale era arrivato, era come se i loro cuori del Dao si fossero spezzati.
Dopo il disastro iniziale, erano stati sigillati dai 33 Cieli, soffocando ogni loro possibile recupero di morale.


Dopo due colpi così potenti, il loro valore era svanito, e non osavano più fronteggiare il nemico…


Perché un popolo si sollevasse, il suo spirito doveva essere acceso. E lo stesso valeva quando era il momento di ascendere per una patria.


Meng Hao sapeva di essere solo una persona. Anche se fosse diventato un Eccelso, il corso di una guerra così monumentale non era qualcosa che poteva cambiare da sé. Doveva smuovere le menti e i cuori dei coltivatori del Regno di Montagna e Mare. Doveva risvegliare in loro... il valore che un tempo era esistito nel Reame Immortale degli Eccelsi!


Ai quei tempi, c'era un detto: "Ogni invasore del Mondo Immortale sarà condannato a morte!"


Una volta che Meng Hao avesse distrutto il primo Cielo, sarebbero risuonate di nuovo parole simili nel Regno di Montagna e Mare. "Ogni invasore del Regno di Montagna e Mare sarà condannato a morte!"


Il loro piano era sull'orlo dell'annientamento. Dietro di loro si stagliava un abisso senza fondo. Non c'era spazio per ritirarsi. Potevano solo farsi avanti e ascendere!


Gli occhi di Meng Hao brillavano di una luce intensa. La sua mente, i suoi pensieri, la sua coltivazione, tutto in lui era completamente focalizzato. Era come una stella cadente, come una torcia fiammeggiante, come una lampada che splendeva vividamente!


Era una lampada che non cercava di illuminare il cielo stellato del Regno di Montagna e Mare, ma piuttosto... di accendere gli spiriti dei coltivatori al suo interno!


Accendere un fuoco che sarebbe durato per sempre e non si sarebbe mai estinto!


Saliva sempre più in alto, volava sempre più veloce. Era un raggio di luce, scintillante e brillante, il centro di ogni attenzione! I primi a notarlo furono i coltivatori della Quarta Montagna e Mare.


Lo fissarono sbalorditi mentre si alzava, e all'inizio nessuno capiva davvero cosa stesse facendo. Ma mentre accelerava, le persone in basso realizzarono che si stava dirigendo... non verso l’alto e basta, ma verso il punto dove il cielo stellato finiva, verso ciò che gravava sui cuori e le menti di tutti i coltivatori del Regno di Montagna e Mare.


Il primo Cielo!


"Cosa... cosa sta facendo...?"


"Sta andando verso il primo Cielo!!"


"Questo... questo..." Si udirono sussulti tra l'enorme esercito della Quarta Montagna e Mare. Di momento in momento, sempre più coltivatori mostravano volti sconvolti dallo stupore e dallo shock.


Xu Qing era in piedi sull'altare, tremante, la testa sollevata a guardare Meng Hao che saliva, caricando contro i Cieli. Uno strano bagliore apparve nei suoi occhi, che lentamente divenne una luce intensa. Anche se era preoccupata, sentì improvvisamente un incredibile senso di orgoglio.


Questo era l'amore della sua vita. Il suo uomo!


L’esercito della Quarta Montagna e Mare presto entrò in subbuglio.


"Sta andando verso il primo Cielo!!"


"Sta salendo per... distruggere il primo Cielo!!"


"Ma... può farcela?"


Ugualmente scossi erano gli Estranei, che fissavano Meng Hao a bocca aperta, quasi incapaci di credere ai loro occhi.


Anche nella Quarta Montagna e Mare c'erano Ksitigarbha e il Signore Imperiale Estraneo, che combattevano ferocemente, facendo riecheggiare boati assordanti. Lo sguardo di Ksitigarbha improvvisamente iniziò a brillare intensamente quando capì cosa avesse in mente Meng Hao.


Il Signore Imperiale Estraneo sgranò gli occhi e cambiò espressione.


Allo stesso tempo, l'Eccelsa Sogno del Mare stava lottando contro l’Eccelso Estraneo Eegoo. Anche loro notarono cosa stesse facendo Meng Hao; il volto dell’Eccelsa Sogno del Mare si illuminò in un ampio sorriso, mentre quello dell’Eccelso Eegoo si incupì.


A questo punto, Meng Hao raggiunse una velocità così incredibile da sembrare una freccia, sostenuto dal potere di Montagna e Mare, che volava rapidamente verso il primo Cielo.


Tuttavia, solo i coltivatori della Quarta Montagna e Mare potevano vederlo. Era ormai troppo lontano dalle altre Montagne e Mari perché qualcuno lì potesse scorgerlo. Ma mentre volava, i suoi occhi brillarono e agitò la mano destra. Una sfera lucente volò via all’improvviso. Questa non era altro che la sua stessa Magia della Supernova, che immediatamente iniziò a risucchiare tutta la luce intorno a sé, diventando ancora più luminosa.


Nota traduzione: Meng Hao ha creato la Magia della Supernova nel capitolo 942. L’ha usata in battaglia un po’ di volte dopo, in particolare quando ha combattuto contro il Guru Nuvola Celeste nel capitolo 1159 e quando ha affrontato il gigante nel mondo della Fiamma Divina nel capitolo 1179.


Voleva che tutti i coltivatori dell'intero Regno di Montagna e Mare assistessero a ciò che stava facendo.


Un piccolo sole non era abbastanza, così fece un cenno e apparirono decine di piccoli soli. Ce n'erano più di cento che turbinavano intorno, sempre più scintillanti.


"Ancora non basta!" Ringhiò Meng Hao. Mentre continuava a dirigersi verso il primo Cielo, eseguì un gesto di incantesimo a due mani, poi agitò le mani davanti a sé, facendo apparire altre piccole sfere.


100, 300, 500, e presto, Meng Hao era circondato da 1.000 piccoli soli!


1.000 piccoli soli, che assorbivano Cielo e Terra, risucchiando tutta la luce della volta celeste. Crescevano rapidamente, diventando più grandi e più abbaglianti, finché Meng Hao stesso sembrò davvero un sole!


Una luce maestosa si irradiava, al punto che i coltivatori della Terza e della Quinta Montagna e Mare videro un nuovo sole nel cielo!


I coltivatori della Terza Montagna e del Terzo Mare erano nel mezzo della battaglia contro gli Estranei, eppure tutti alzarono lo sguardo, sconvolti.


"Cos'è quello...?"


"Un sole? Non è possibile. Ma sembra davvero un vero sole o luna..."


Allo stesso tempo, i coltivatori della Quinta Montagna e Mare alzarono lo sguardo e sussultarono increduli.


"Aspetta, no... c'è una persona dentro!!"


"Impossibile!"


Anche gli Estranei erano ugualmente sbalorditi.


Lassù, sotto il primo Cielo, Meng Hao era circondato da 1.000 sfere di luce. La sua espressione era di incrollabile determinazione mentre giungeva alla conclusione che 1.000 piccoli soli non erano abbastanza.
Ne servivano di più. Scattò la testa all'indietro e ruggì, spingendosi avanti con maggiore velocità eppure agitando contemporaneamente la mano, facendo apparire altri 1.000 piccoli soli!


2.000 piccoli soli splendevano radiosi. Ora erano ammassati insieme e ognuno di essi emetteva una luce accecante. Tuttavia, da lontano, il loro bagliore si fondeva... facendoli sembrare il bagliore di un unico enorme sole!


Riecheggiarono rimbombi mentre i 2.000 piccoli soli vorticavano intorno a Meng Hao. Volava sempre più in alto, lontano dal Regno di Montagna e Mare, avvicinandosi sempre più al primo Cielo. Presto, i coltivatori della Seconda e della Sesta Montagna e Mare potevano vedere la stella luminosa lassù.


Anche se sembrava poco più di un punto splendente luce, risaltava molto nell'oscurità totale!


Nella Seconda Montagna e Mare, i coltivatori e gli Estranei stavano combattendo una battaglia particolarmente sanguinosa, e il tanfo del sangue aveva permeato l'intera Montagna e Mare. Il vasto esercito di coltivatori aveva subito una battuta d'arresto dopo l'altra, e i ruggiti degli Estranei riempivano l'intera volta celeste sopra di loro.


Tuttavia, proprio mentre la disperazione tormentava i cuori dei coltivatori, nel momento in cui avevano perso ogni speranza ed erano amaramente convinti che avrebbero perso la battaglia, all'improvviso, un punto luminoso apparve in alto. Quel bagliore divenne l'unica cosa che i coltivatori della Seconda Montagna e del Secondo Mare guardarono.


"Quello è..."


"Quel punto di luce. Cielo! Considerando quanto siamo lontani, dev’essere davvero enorme!"


"Cosa sta succedendo...?" I coltivatori della Seconda Montagna e Mare erano completamente in subbuglio!


Anche se non potevano vedere Meng Hao, in qualche modo tutti erano in grado di percepire che dentro quella luce c'era qualcuno che emanava una volontà e una determinazione totale!


Anche la Sesta Montagna e Mare era in subbuglio.


"Quella luce si sta dirigendo verso... il primo Cielo!!"


"Considerando quanto è lontana, il fatto che possiamo vederla salire significa che la sua vera velocità… sia sconvolgente!!”


Sebbene il Signore della Sesta Montagna e Mare fosse stato ucciso, il Signore Wu della Quinta Montagna e Mare, vestito di viola, ora stava combattendo e finalmente i coltivatori erano riusciti a lanciare contrattacchi contro gli Estranei.


Il Signore Wu fu il primo ad alzare gli occhi. Rimase a bocca aperta e iniziò immediatamente a tremare.


"È lui... Sta andando... a distruggere il primo Cielo?" Il suo sguardo iniziò a brillare e provò un’ondata di entusiasmo indescrivibile.


Presto gli altri coltivatori della Sesta Montagna e Mare scorsero la luce in alto e ne furono completamente scossi. Sebbene non tutti potessero capire subito dove si stesse dirigendo quel punto di luce, la gente iniziò rapidamente a dedurre la verità.


"Sta andando verso il primo Cielo?"


Proprio mentre i coltivatori della Seconda, Terza, Quarta, Quinta e Sesta Montagna e Mare fissavano intensamente il puntino di luce, il sole divenne il doppio più luminoso di prima!!


Il bagliore aumentò anche di dimensioni. Questo perché il numero di piccoli soli che circondavano Meng Hao era passato da 2.000 a 4.000!


"C'è una persona dentro quella luce!!" A questo punto, praticamente tutti gli esperti delle grandi Montagne e Mari erano in grado di discernere ciò che stava accadendo. Le persone attorno sentirono le loro esclamazioni rauche e presto rimasero tutti sconvolti.


Fu a questo punto che i coltivatori di Montagne e Mari ancora più lontani poterono vedere che lassù, sopra il loro regnoi, nel cielo stellato... c'era un sole!


Sebbene non fosse il vero sole, ormai tutti potevano vederlo…


Un sole sopra il Regno di Montagna e Mare!


Nella Settima Montagna e Mare, Yuwen Jian improvvisamente aprì gli occhi. Era stato seduto lì a meditare, ma quando sentì le esclamazioni della gente, alzò lo sguardo al cielo e poi improvvisamente si sentì come se fosse stato colpito da un fulmine.


Yuwen Jian non riusciva a vedere chi c'era dentro quella luce, ma... il suo intuito gli disse esattamente chi era! "È Meng Hao. È sicuramente lui! Sta per sollevare gli spiriti di un intero popolo distruggendo il primo Cielo!!"


Tremante, balzò in piedi, ansimando eccitato, gli occhi ardenti di anticipazione.


