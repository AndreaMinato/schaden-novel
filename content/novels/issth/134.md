---
weight: 134
title: Capitolo 134 – L'Ottava Maledizione del Sigillo del Demone [1]!
pubDate: 2025-03-17T11:17:34.783Z
tags:
    - issth
---


Ora che aveva ingaggiato Li Daoyi in battaglia, Meng Hao era in grado di affermare che se avesse avuto un quarto Pilastro del Dao, sarebbe stato capace finire lo scontro assai velocemente. Ora, desiderava più che mai ammazzare Li Daoyi.


Ma la base di Coltivazione di Li Daoyi era al tardo stadio della Stabilità della Consistenza. Per di più, era un Figlio del Dao del Clan Li. Surclassava anche un Prescelto, sarebbe stato difficile da uccidere.


Più importante di Li Daoyi, era il mastino. Finora la maschera non era sotto il fermo controllo di nessuno. Con Li Daoyi presente era impossibile dire quando la sfida sarebbe finita. E se Meng Hao voleva aiutare il mastino, doveva liberarsi di Li Daoyi.


E il suo metodo... era distruggere l'uscita!


Sotto di loro vi era la nebbia turbinante. Il collasso di questo mondo stava aumentando di velocità. Il vortice ruggiva e cresceva. Presto, l'altare sacrificale verde scuro venne risucchiato per più di metà.


Meng Hao si mosse all'indietro, agitando la manica. La Nebbia di Fulmini gli guizzò attorno, poi sfrecciò verso la porta che stava collassando rapidamente.


L'espressione di Li Daoyi si contrasse. Serrò la mascella e uno sguardo gelido gli apparve negli occhi. Agitò la mano destra e il ventaglio volò in alto, sfrecciando verso la porta luminosa.


Dopo tutta quella distruzione, l'unica cosa rimasta della porta era un pezzo di trenta metri. E quel pezzo stava rapidamente diminuendo.


“Non c'è modo che tu sia più spietato di me.” disse Li Daoyi. “Non credo che sacrificherai la tua vita!” Il suo corpo brillò mentre si lanciava in avanti. La mano destra si contrasse in un incantesimo, poi gesticolò in avanti. All'istante, un talismano di colore giallo comparve dietro di lui. Sfrecciò attraverso il suo corpo, aumentando esponenzialmente le dimensioni e si diresse verso la porta larga trenta metri.


Gli occhi di Meng Hao luccicarono freddamente. Colpì la sua borsa per produrre dieci fischianti spade volanti, le quali, semplicemente, non poterono reggere al potere dei tre Pilastri del Dao di Meng Hao ed esplosero immediatamente in pezzi.


In mezzo al frastuono riecheggiante, mentre si disintegrava ulteriormente, la porta di trenta metri tremò violentemente. Ora, rimanevano solo sei metri. Per quanto riguardava l'altare sacrificale color verde, era stato quasi completamente risucchiato dal vortice roteante. Ora, il vortice cominciò a risalire verso Meng Hao e Li Daoyi.


L'intera zona dell'Eredità era a un passo dal completo annientamento. Delle crepe apparvero su tutte le superfici, e un incredibile assordante boato riempì l'aria.


Sopra di loro, l'unica uscita era sempre più piccola. In quel momento, rimanevano solo tre metri. Eppure, Meng Hao colpì la sua borsa da trasporto un'altra volta. Dieci spade volanti vennero fuori. Il viso di Li Daoyi sbiancò.


Se le spade fossero esplose contro la porta, ora larga meno di un metro, sarebbe collassata completamente. Li Daoyi pensò che Meng Hao avesse davvero abbandonato ogni speranza di vivere, e fosse rassegnato a rimanere in quel posto per sempre.


Ma poi Meng Hao agitò la sua larga manica e volò in mezzo alle spade. Sembrò come se avesse abbandonato l'idea di rimanere. Una volta uscito, avrebbe distrutto la porta. Poi, se anche Li Daoyi avesse ottenuto l'Eredità dell'Immortale del Sangue, non avrebbe avuto modo di andarsene.


Negli occhi di Li Daoyi apparve un sguardo combattuto. Se Meng Hao l'avesse fatto, ottenere l'Eredità sarebbe stato inutile. Stava per fare qualcosa per bloccarlo, ma poi realizzò che qualunque cosa avesse fatto avrebbe quasi sicuramente emesso delle onde d'urto che avrebbero provocato la rottura della porta già indebolita.


“Se lascio, l'Eredità...”


Non voleva essere seppellito in questo posto. Era un Figlio del Dao del Clan Li. Aveva progetti infiniti per il futuro. Perdere l'Eredità dell'Immortale del Sangue non avrebbe cambiato nulla. Ma morire qui...


“Rispetto alla mia vita, l'Eredità non conta niente. E a chi importa del vecchio Patriarca. Molto bene. Ma se qualcun altro ottiene l'Eredità, sarà sepolto con essa e con questo posto!” Gli occhi di Li Daoyi erano rossi mentre lasciava uscire un ululato. Saltò in alto, tossendo una boccata di sangue che gli si spruzzò addosso. Poi si trasformò in un'ombra color del sangue, che aumento esponenzialmente di dimensione. Si allungò verso le spade volanti di Meng Hao, raggiungendole giusto quando stavano per esplodere. Superò Meng Hao e si fiondò nella porta.


Quando passò, la sua mano destra si mosse e apparvero dieci perle nere, pronte a esplodere, frantumando la porta e tagliando la via di fuga a Meng Hao.


Eppure, nello stesso momento in cui la mano destra doveva ancora passare attraverso lo schermo, Meng Hao prese un profondo respiro e rilasciò un incantesimo che stava preparando da qualche tempo.


“Sigillo del Demone, Ottava Maledizione, Sigillo del Corpo!” Mentre pronunciava queste parole i suoi occhi erano cremisi. Questa era la prima volta in cui usava l'arte mistica appresa dall'Ottava Generazione dei Sigillatori di Demoni.


Dopo aver ottenuto l'illuminazione intellettuale, Meng Hao aveva provato diverse volta a usare l'incantesimo, ma non aveva mai avuto successo. Poi dopo la profonda illuminazione dovuta al testo magico nella quinta matrice della zona dell'Eredità dell'Immortale di Sangue, tutto si era chiarito.


Usando i suoi tre Pilastri del Dao Perfetti, le dita guizzarono, Meng Hao aveva avuto l'intensa sensazione che questa volta avrebbe avuto successo. La sensazione aveva continuato a crescere più forte.


Le sue dita si abbassarono e l'intero mondo sussultò. Eppure, non fu davvero il mondo a sussultare, ma Meng Hao e il suo dito.


Apparvero piccoli fili di Qi intangibile, che sembravano in qualche modo connessi al mondo collassante. Erano ovunque, fusi nell'energia spirituale di cielo e terra, creando immagini fantasma del mondo. Non furono solo Meng Hao e il suo dito a sussultare. In aggiunta alle immagini fantasma del mondo, apparvero anche immagini fantasma di Li Daoyi!


Li Daoyi non era passato del tutto attraverso lo schermo luminescente. Ma ora, il suo corpo cominciò a tremare e... smise di muoversi!


Allo stesso tempo, i tre Pilastri del Dao all'interno di Meng Hao si affievolirono rapidamente.


Il viso di Meng Hao impallidì. Agitò la sua mano destra e improvvisamente la Nebbia di Fulmini si allargò, circondando le dieci perle in procinto di esplodere. Allo stesso tempo, le due spade di legno volarono via, puntando direttamente verso Li Daoyi. Per quanto riguardava le altre spade volanti, persero il loro potere spirituale e poi esplosero, spedendo onde d'urto in tutte le direzioni.


Un attimo passò e Li Daoyi cominciò a riprendersi. Tuttavia, era successo tutto così velocemente che sembrava ancora sorpreso. Il suo corpo era già all'esterno, ma prima di avere la possibilità di fare alcunché, emise un grido raccapricciante. Non aveva estratto la sua mano destra in tempo! In un battito di ciglia, le spade di legno di Meng Hao l'avevano tagliata via!


Nella zona dell'Eredità, il viso di Meng Hao era pallido, e tossiva sangue. Ogni cosa attorno a lui si disintegrava e veniva risucchiata nel vortice. La Nebbia di Fulmini emise un brontolio gemente; aveva bloccato con successo l'attacco esplosivo delle dieci perle, ma cionondimeno la porta luminosa si increspò, diminuendo a meno di due metri di diametro.


Presto la Nebbia di Fulmini fu così sottile da sembrare come se stesse per scomparire; anche le scintille di elettricità erano quasi impossibili da notare. Meng Hao vide la fuga di Li Daoyi, meno il braccio, e sospirò internamente. Poi si girò e si affrettò verso la maschera, metà viola, metà rossa, al cui interno le due Divinità del Sangue cercavano di consumarsi a vicenda.


All'inizio, la luce rossa sembrava vincere. Ma nell'istante in cui Li Daoyi era scappato, divenne improvvisamente debole. Dentro la maschera, il Patriarca del Clan Li tremò, gonfiandosi di rabbia.


“Li Daoyi!!” ruggì furiosamente. In passato era stato un Coltivatore, ma ora era incarnato come una Divinità del Sangue. Perciò, non aveva scelta se non seguire l'unica vera regola della zona dell'Eredità, altrimenti senza regole!


Il vincitore dell'Eredità doveva avere una Divinità del Sangue!


Similmente, una Divinità del Sangue doveva appartenere a un partecipante all'Eredità! Quando un partecipante all'Eredità andava via, la Divinità del Sangue spariva. Solo con il ritorno del contendente la Divinità del Sangue sarebbe riapparsa.


Tuttavia, il Patriarca del Clan Li era già entrato nella maschera. Non scomparve, eppure, dato che Li Daoyi era scappato, si era ora indebolito. L'alone che lo circondava cominciò a svanire.


Meng Hao si avvicinò. Ignorando la disgregazione e il collasso attorno a lui, attivò i tre Pilastri del Dao della sua Consistenza Perfetta, facendo sì che tutto il potere di cielo e terra nell'area si affrettasse verso di lui.


L'energia spirituale entrò dentro il suo corpo e poi fluì dentro la maschera, fondendosi col mastino. Con la sua assistenza, la luce viola crebbe più splendente, premendo sul Drago del Sangue tagliando completamente la sua via di fuga. In quell'istante, il controllo del mastino sulla maschera superò la metà. Eppure, non riusciva a possederla completamente. Ancora la maschera non poteva essere portata via.


Il Patriarca del Clan Li non era così facile da mandare giù. Nonostante la sua pericolosa posizione, continuava ancora a lottare ferocemente.


“Se insisterai, il peggio che potrà accadere è che oggi moriremo tutti.” risuonò la voce di Meng Hao. Tutto, attorno a loro brontolava rumorosamente, cadendo a pezzi. L'uscita luminosa era poco più larga di un metro. “Se getti la spugna e lasci che la mia Divinità del Sangue prenda il controllo della maschera dell'Eredità, io non le permetterò di consumarti del tutto. Parte del tuo spirito potrà rimanere, eventualmente verrà il giorno in cui potrai riemergere e ritrasformarti in una persona! La scelta sta a te!”


“Cosa ti fa pensare che ti aiuterò a vincere!?” replicò la voce crudele del Patriarca del Clan Li. “E quale motivo ho di fidarmi di te!?” Conosceva il pericolo che stavano affrontando e sapeva anche che rifiutare Meng Hao significava morire. Ma ancora non voleva cedere.


“Puoi non fidarti di me, ma non hai altre opzioni.” gli occhi di Meng Hao luccicarono.


Passò un momento, lo spazio di dieci respiri. I dintorni cominciarono la loro discesa finale verso la distruzione. Il vortice era a solo tre metri da Meng Hao, fagocitando ogni cosa. Sopra di lui, l'uscita era larga un metro appena. Un ruggito senza speranza risuonò dal Patriarca del Clan Li.


NOTE


1. Se volete rinfrescarvi la memoria sull’Ottava Maledizione del Sigillo del Demone, andate al capitolo 102.
                                


                                



