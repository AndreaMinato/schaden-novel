---
weight: 1344
title: Capitolo 1344 - Un nuovo incontro con l'Essenza del Mondo!
pubDate: 2025-08-18T07:10:28.128Z
tags:
    - issth
---


Capitolo sponsorizzato, ringraziamo Mirko!
15 in coda (15 Mirko),
0/1 sponsorizzazioni 1 euro a capitolo,
-Schadenfreude


Meng Hao aveva davvero compiuto un'impresa sconvolgente... Un'azione straordinaria!


Non poteva illuminare ogni centimetro del cielo stellato del Regno di Montagna e Mare, ma poteva accendere gli sguardi di ogni coltivatore lì, e così anche i loro cuori e la loro volontà divina!


Era lo spirito del Regno di Montagna e Mare, l'ascesa di un intero popolo!


Aveva distrutto il primo Cielo per abbattere il morale degli Estranei e per dare speranza ai coltivatori di Montagna e Mare, per risvegliare i loro animi!!


Possiamo farcela!


Possiamo ancora ottenere la vittoria!!


I boati risuonavano dall'alto, e allo stesso tempo, i coltivatori del Regno di Montagna e Mare ruggirono. Le loro grida appassionate si diffusero come tempeste; nemmeno i suoni della distruzione del primo Cielo potevano soffocarle!


"Il primo Cielo... sta crollando!!"


"Il primo Cielo... non esiste più!!"


"Ce l'ha fatta! Meng Hao... ce l'ha fatta davvero!!" Le persone gridavano e piangevano, e le loro lacrime luccicavano sotto la luce tremolante delle fiamme sopra di loro; la luce nei loro occhi era quella della speranza, dell'ispirazione e della determinazione.


Nella Settima Montagna e Mare, sul pianeta Gabbia della Tigre, i coltivatori tremavano di eccitazione. I loro cuori erano morti, ma ora che il primo Cielo crollava, era come se fossero stati resuscitati.


Nelle Nove Montagne e Mari, i coltivatori in ogni campo di battaglia erano stati oppressi per troppo tempo. Ora che il primo Cielo era crollato, esplosero, e i loro spiriti ripresero coraggio, riempiendo l'intero Regno di Montagna e Mare.


"Meng Hao, Meng Hao!" Era difficile dire chi lo avesse detto per primo, ma presto tutti gridarono in coro il suo nome. Tutte le voci nel Regno di Montagna e Mare si unirono in un urlo tonante.


Il suono delle loro voci si levò nel cielo stellato, fino a raggiungere persino Meng Hao.


"Meng Hao, Meng Hao!"


"Meng Hao, Meng Hao!!"


Il Regno di Montagna e Mare era in subbuglio come non mai. I coltivatori scoppiavano di entusiasmo, mentre gli Estranei tremavano di disperazione e terrore assoluto.


Anche se non capivano completamente la situazione, potevano percepire che i coltivatori del Regno di Montagna e Mare erano diversi da prima. Erano più valorosi, più irremovibili e più spaventosi!


Era come se un popolo unito si stesse finalmente sollevando!


Era come se il Regno di Montagna e Mare fosse stato un gigante addormentato che chiunque poteva umiliare liberamente. Ma ora, quel gigante... aveva aperto gli occhi. Era... sveglio!


Quel risveglio fece lampeggiare il mondo di colori!


Quel risveglio scosse completamente la volta celeste!


Il primo Cielo che crollava sopra di loro era come un'offerta sacrificale che ora risvegliava il Regno di Montagna e Mare!


Nella Nona Montagna e Mare, tutti nel clan Fang stavano esultando. Fang Xiufeng non poteva essere più entusiasta mentre osservava Meng Hao, il suo cuore scoppiava di intenso orgoglio. Voleva gridare a tutti i coltivatori del Regno di Montagna e Mare: "Meng Hao è MIO figlio!!"


Tutti i Prescelti che Meng Hao aveva affrontato in passato, che fosse Fan Dong'er o Ji Yin, non potevano fare a meno di essere travolti dall'eccitazione. Anche se provavano emozioni contrastanti, non pensavano a ciò che era accaduto in passato. Nei loro occhi, vedevano... un sole ardente, che sollevava lo spirito delle persone... Meng Hao!


In effetti, c'erano persino alcuni coltivatori che guardavano quei Prescelti e improvvisamente realizzavano che dovere dei soldi a Meng Hao non era necessariamente così negativo…


Se Meng Hao avesse chiesto, ci sarebbero state schiere di persone che avrebbero scritto con gioia delle cambiali per lui…


Essere connessi a lui dal Karma poteva essere considerata una fortuna!


Xu Qing, Fang Yu e Meng Li sorridevano. Perfino Li Ling’er sorrideva. In quel momento, tutti i coltivatori del Regno di Montagna e Mare sentivano qualcosa di diverso dentro di loro che prima non c'era.


Nel pianeta Paradiso Meridionale, Shui Dongliu osservò il Regno di Montagna e Mare sollevarsi, vide apparire la speranza e gettò la testa all'indietro ridendo.


"Con questo spirito, allora... anche se le Montagne e i Mari venissero sconfitti, finché un solo coltivatore rimarrà in vita, allora la scintilla brucerà e la stirpe delle Montagne e dei Mari sarà tramandata per l'eternità!" Shui Dongliu rise di cuore, una risata di pura felicità. Sapeva che da quel giorno, la vittoria e la sconfitta... non erano importanti.


In alto nel cielo stellato, Meng Hao rimase sospeso lì, osservando il suo regno. Allo stesso tempo, i coltivatori in basso lo scorgevano oltre i resti frantumati del primo Cielo.


Meng Hao sentì che doveva dire qualcosa, quindi rifletté per un momento, poi parlò. "Sono un coltivatore della Montagna e del Mare!"


Rafforzò le sue parole con la sua coltivazione e la sua volontà divina, facendole riecheggiare partendo dalla Quarta Montagna e Mare, poi diffondendosi alla terza, seconda, prima, così come alla quinta, sesta, settima, ottava e nona.


A poco a poco, tutti nel regno di Montagna e Mare stavano gridando le stesse parole!


"Sono un coltivatore della Montagna e del Mare!!"


"Sono un coltivatore della Montagna e del Mare!!"


“Sono un coltivatore della Montagna e del Mare!!" Il suono si diffuse mentre ogni singolo coltivatore gridava dal profondo del cuore, parole che contenevano le loro vite, le loro volontà e il loro orgoglio!


Ancora più scioccante fu ciò che accadde dopo. Lì sul pianeta Paradiso Meridionale, Shui Dongliu gettò la testa all'indietro e alzò entrambe le mani verso il cielo. In risposta, la volontà del regno di Montagna e Mare iniziò a ribollire e a rimbombare esplosivamente. Enormi quantità dell'energia del Cielo e della Terra, accumulate per anni, si diffusero ora in tutto il regno, penetrando nei corpi di tutti i coltivatori.


Uno dopo l'altro, le persone iniziarono a ruggire mentre le loro coltivazioni avanzavano di livello!!


Erano stati oppressi per troppo tempo, ma ora, il sigillo dei 33 Cieli si stava indebolendo. Ora che il regno di Montagna e Mare era stato stimolato, i coltivatori iniziarono ad ascendere!


D'ora in poi... i 33 Cieli... erano ora 32 e il loro sigillo aveva perso uno dei suoi strati!


Sentendo i boati riecheggiare nelle loro orecchie, gli Estranei tremarono e iniziarono a indietreggiare. Non avevano più alcuna volontà o fede per combattere.


Persino il Sovrano Dao Estraneo Long Linzi che combatteva contro il Patriarca Affidabilità tremava.


"Forse... ci siamo sbagliati. Un Regno di Montagna e Mare come questo, un'estensione del Reame Immortale degli Eccelsi stesso, è qualcosa... che non possiamo sottomettere... che non possiamo distruggere..."


Anche il Signore Imperiale Estraneo che combatteva contro Ksitigarbha iniziò a tremare. Era sul punto di diventare un Eccelso e quindi poteva vedere ancora meglio la situazione. Stava assistendo al risveglio del regno di Montagna e Mare risvegliarsi e poteva percepire la sua aura salire lentamente dal profondo.


L’Eccelso Estraneo Eegoo, che stava affrontando l’Eccelsa Sogno del Mare, sentiva un'intensa amarezza nel cuore. In quanto Eccelso, poteva vedere l'intero Regno di Montagna e Mare e capire completamente la situazione. Poteva anche percepire quell'aura terrificante, l'orgoglio che era stato tramandato fin dal Reame Immortale degli Eccelsi.


Gli Immortali dell'era di quel reame erano stati valorosi, orgogliosi senza essere arroganti. Erano stati potenti, ma non crudeli, e avevano così sottomesso numerosi Reami Inferiori, sconvolgendo l’universo e dominando la volta celeste!


Era passato molto, molto tempo da quando l’Eccelso Eegoo aveva visto un'aura simile, eppure... eccola qui quel giorno. Ancora una volta, sentiva quell'aura radicarsi.


Pensò: ‘Questo ragazzino potrebbe non amare combattere e potrebbe non capire i movimenti delle truppe e le formazioni. Né eccelle nell'arte della guerra o delle campagne militari. Tuttavia lui... ha padroneggiato l'essenza della guerra!’


‘Le persone comuni pensano che la guerra riguardi la sottomissione. Alcune persone più intelligenti si rendono conto che riguarda la morte e la distruzione. Tuttavia... i veri saggi sanno... che la guerra riguarda la distruzione dello spirito del tuo nemico…’


‘Qualsiasi mondo e qualsiasi popolo hanno uno spirito che porta al tipo più terrificante di forza di volontà. Ai tempi del Reame Immortale degli Eccelsi, quello spirito è stato represso, e quella forza di volontà alterata, costretta a nascondersi qui. È stata sigillata, non solo dai 33 Cieli, ma dagli abitanti del regno stessi.’


"Ma ora, tutto è cambiato... Quel ragazzo deve morire!" Gli occhi del Eccelso Estraneo lampeggiarono di luce fredda.


Fu più o meno in quel momento che risuonò una risata amara non troppo lontana da Meng Hao. Era il Sovrano del Dao Estraneo, che ora aveva riunito le sue incarnazioni e aveva bruciato la sua forza vitale per cercare di impedire il crollo del primo Cielo.
Tuttavia era intervenuto troppo tardi. Ora, era sconvolto. Risuonarono rimbombi mentre sfrecciava verso Meng Hao pieno di intento omicida e follia. 


"Tu hai distrutto la mia casa e hai distrutto il mio popolo!" Strillò mentre si avvicinava più velocemente che poteva. "Hai spazzato via tutto ciò che era nostro, Meng Hao!!"


"Vi siete annientati da soli." Disse con calma Meng Hao. Stava per lanciare un attacco, quando all'improvviso, si voltò a guardare il primo Cielo che crollava.


Poteva percepire... l'aura dell'Essenza!


‘Essenza del Mondo!’ Pensò. Con gli occhi che brillavano e il cuore che si riempiva di entusiasmo, ripensò all’Essenza del Mondo del Reame del Vortice del Vento. Anche l'enorme massa terrestre del primo Cielo aveva un'Essenza, nonostante fosse di gran lunga superiore a quella del Reame del Vortice del Vento. Dopotutto, questo era uno dei resti sopravvissuti e intatti dei 3.000 Reami Inferiori.


Quindi, era solo naturale... che avesse Essenza del Mondo!


L'Essenza del Mondo era un Dao supremo, un Dao completo basato su un intero mondo. Pertanto, piani diversi avevano diversi tipi di Essenza del Mondo!


Nota traduzione: l’Essenza del Mondo era una parte abbastanza importante durante il viaggio nel Reame del Vortice del Vento, ed è stata menzionata molte volte. I capitoli più rilevanti sono dal 1147 al 1149.


Anni prima, Meng Hao aveva affrontato numerose situazioni mortali, tutto per acquisire l'Essenza del Reame del Vortice del Vento. Dopo averla acquisita, era stato in grado di sbloccare la su stirpe immortale del Dao Onniceleste e aveva persino potuto piantare il seme del Dao Onniceleste nel sangue dei membri dell'intero clan Fang!


Quell'Essenza del Mondo aveva influenzato Meng Hao in modo profondo. In effetti, in seguito, l'unica ragione per cui alla fine era salito alle vette che aveva raggiunto, per essere in grado di massacrare Signori e Sovrani del Dao, era grazie alla sua stirpe Onniceleste. E quello... era grazie all'Essenza del Reame del Vortice del Vento, il Sutra Traditore del Dao Ribelle!


In quel momento, Meng Hao era completamente scosso. Poteva sentire il sangue del Dao Immortale Onniceleste dentro di lui ribollire, come se fosse consumato da una sete incredibile. Ebbe improvvisamente il presentimento che se avesse potuto ottenere quell'Essenza del Mondo, allora avrebbe potuto avere la possibilità di risvegliare ulteriormente il suo sangue immortale!


Poteva anche percepire che l'Essenza del Mondo del primo Cielo era qualcosa di molto diverso dal Sutra Traditore del Dao Ribelle proveniente dal Reame del Vortice del Vento. Se avesse potuto ottenere l'illuminazione da essa, i risultati sarebbero stati straordinari!


Poteva aiutare i coltivatori a ottenere l'illuminazione delle grandi reliquie del Dao del Cielo e della Terra.


I 33 Cieli avevano tollerato il Reame del Vortice del Vento solo a causa della sua Essenza del Mondo che bramavano.


In quel momento, mentre la massa terrestre del primo Cielo crollava, era possibile dire che questa Essenza del Mondo era molto più potente di quella del Reame del Vortice del Vento. Inoltre... ora stava fuoriuscendo attraverso le fenditure che costellavano il primo Cielo.


Meng Hao non esitò nemmeno per un momento. Si mosse rapidamente, evitando il Sovrano del Dao Estraneo per apparire improvvisamente tra l'Essenza del Mondo.


Un'intensa aura dell'Essenza tuonò verso Meng Hao. La sua mente divenne improvvisamente cento volte più limpida e cento volte più agile. La sensazione di un grande Dao, di una potente Essenza, era ancora più esplosiva di prima.


Aspetto più importante era che le sue capacità di deduzione adesso erano enormemente superiori rispetto a prima.


Persino la sua stirpe subì strane trasformazioni, segni di assorbimento e cambiamento!


