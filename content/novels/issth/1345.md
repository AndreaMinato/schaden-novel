---
weight: 13450
title: Capitolo 1345 - L'Essenza delle Maledizioni!
pubDate: 2025-08-19T12:26:21.234Z
tags:
    - issth
---


Capitolo sponsorizzato, ringraziamo Mirko!
14 in coda (14 Mirko),
0/1 sponsorizzazioni 1 euro a capitolo,
-Schadenfreude


Non appena Meng Hao percepì l'Essenza del Mondo, iniziò ad assorbirla. L'Essenza intorno a lui cominciò a muoversi, diventando visibile a tutti.


Innumerevoli particelle di luce emersero dal primo Cielo e si dispersero riempiendo l'intera area. Da lontano, se ne potevano vedere centomila e insieme formavano la sagoma di una lucertola.


Quanto a Meng Hao, si trovava dove sarebbe stato il cuore della lucertola, dove l'Essenza del Mondo era più densa!


A quel punto, il Sovrano del Dao Estraneo sussultò, poi gridò: "Essenza del Mondo!!"


L’Eccelso Estraneo che combatteva contro Sogno del Mare vide l'Essenza del Mondo a forma di lucertola e i suoi occhi si riempirono di dolore.


Quella non era l'Essenza di un mondo qualsiasi, apparteneva al Mondo in cui era nato e cresciuto. Se avesse avuto abbastanza tempo, sarebbe potuta addirittura diventare... un vero essere vivente!


Tutti i coltivatori e gli Estranei potevano vedere cosa stava accadendo, anche se non tutti lo capivano.


Naturalmente, grazie agli eventi accaduti nel Reame del Vortice del Vento, i coltivatori della Cerchia delle varie Montagne e Mari sapevano esattamente cosa stavano guardando, e rimasero a bocca aperta. Bastò un istante perché capissero che quella era l'Essenza del Mondo.


Il cuore di Meng Hao batteva forte. Considerando il livello della sua coltivazione, desiderava intensamente ottenere questa Essenza del Mondo. Inoltre, sapeva che era estremamente preziosa, specialmente per lui.


Si trovava proprio in mezzo a tutta quell'Essenza del Mondo e ogni suo respiro ne attirava vaste quantità dentro di sé. Il suo pensiero divenne più veloce, la sua intuizione aumentò e persino la sua forza di volontà sembrò aumentare. Era come se stesse entrando più in sintonia con il mondo.


Proprio in quel momento, il Sovrano del Dao Estraneo, con gli occhi rossi e la forza vitale in fiamme, ebbe una strana sensazione. Non era sicuro se fosse un'illusione o meno, ma dopo aver visto Meng Hao iniziare ad assorbire l'Essenza del Mondo, gli sembrò quasi di sentire l'Essenza del Mondo urlare.


Quella era l'Essenza della sua casa, la patria del suo cuore, la madre delle lucertole!


"Meng Hao!" Ruggì. Si mosse rapidamente, lanciandosi nell'Essenza del Mondo nel tentativo di fermare Meng Hao. Tuttavia, mentre si avvicinava, gli occhi di Meng Hao lampeggiarono, e si spostò di lato, chiaramente non interessato a scontrarsi con il Sovrano del Dao Estraneo. Invece, si impegnò al massimo per continuare ad assorbire l'Essenza del Mondo.


Quando non riuscì a schivare, usò il calderone del Fulmine e la Trasposizione e Spostamento della Forma per aumentare le distanze tra loro mentre continuava ad assorbire l'Essenza del Mondo. Quanto al Sovrano del Dao Estraneo, visto che Meng Hao non aveva intenzione di combattere, poteva fare ben poco.


Dopotutto, anche se poteva sembrare che fossero allo stesso livello in termini di potenza combattiva, in realtà Meng Hao adesso era leggermente più forte del Sovrano del Dao Estraneo!


Se non fosse stato per il fatto che l'Essenza del Mondo sembrava instabile, come se potesse svanire da un momento all'altro, Meng Hao lo avrebbe sicuramente già attaccato e ucciso, per poi continuare il processo di assorbimento in seguito.


Sfortunatamente, non c'era tempo. Il suo corpo lampeggiò mentre schivava un mare nero di fiamme e in seguito fece un respiro profondo, facendo sì che enormi quantità di Essenza del Mondo ruggissero verso di lui.


Mentre l'Essenza del Mondo si riduceva, riecheggiarono grida di dolore che potevano essere sentite solo dagli Estranei.


Era come se l'Essenza del Mondo stesse supplicando la sua gente, supplicando tutti i coltivatori lucertola, di aiutarla!


In tutto il Regno di Montagna e Mare, gli Estranei tremavano, e mostrarono espressioni di dolore. Tuttavia, non potevano fare nulla…


Meng Hao continuò ad assorbire l'Essenza del Mondo e i suoi occhi cominciarono a brillare sempre più intensamente. Sembrava quasi un sole, irradiando una luce abbagliante e senza limiti di comprensione.


Poteva chiaramente percepire i suoi pensieri correre più veloce che mai; poteva comprendere concetti che non era mai stato in grado di percepire prima e anche sentire l'indescrivibile illuminazione di un Dao.


Era come se i grandi Dao del Cielo e della Terra fossero tutti lì davanti a lui, e tutto quello che doveva fare era sceglierne uno e cercare di comprenderlo. Allora... sarebbe potuto crescere in un'Essenza che apparteneva solo a lui.


Non era come la Fiamma Divina, che era un'entità esterna, e non sua!


Ciò che era in grado di fare ora derivava in realtà dalle sue esperienze nel Reame del Vortice del Vento. Lì, aveva gettato le basi raggiungendo l'illuminazione riguardo a 3.000 grandi Dao. Allora aveva seminato Karma e oggi era in grado di raccoglierlo!


‘Comprendere l'Essenza…’ Pensò con gli occhi che lampeggiavano.


"Non ho bisogno di ottenere l'illuminazione su nessuna Essenza esterna. 3.000 grandi Dao. 3.000 Essenze. Nessuno può avere tutte e 3.000... Ho solo bisogno dell'illuminazione su nove Dao!”


"Quei nove Dao non sono qualcosa che devo cercare gelosamente di acquisire dagli altri, ma piuttosto esistono già dentro di me... Non ci sono sicuramente Essenze più adatte a me dei Nove Maledizioni del Sigillo del Demone!”


"Ho avuto questa idea prima; di usare le Maledizioni del Sigillo del Demone come mie Essenze del Reame del Dao. Se ognuna delle Maledizioni può essere un'Essenza, allora... quando avrò tutti e nove gli Maledizioni, avrò nove Essenze. E quello sarà il momento in cui io, Meng Hao... diventerò un Eccelso di massimo livello!"
Gli occhi di Meng Hao brillavano intensamente e il suo cuore batteva forte. In quel momento, non esitò affatto. Si impegnò al massimo con ogni briciolo di potere che poteva raccogliere per ottenere la completa illuminazione… dell’Ottava Maledizione di Sigillo Demoniaco!


Maledizione del Corpo e dello Spirito!


Nel momento in cui Meng Hao prese la decisione di comprendere l’Ottava Maledizione del Sigillo del Demone, suoni fragorosi riempirono la sua mente mentre tutte le sue facoltà mentali si concentravano completamente su quella Maledizione!


La sua mente si riempì di un ruggito simile al fragore di un tuono infinito mentre analizzava l'Ottava Maledizione del Sigillo del Demone, si concentrava su di essa, la smontava e la esaminava!


Rifletteva sul perché la Maledizione poteva fermare il movimento della coltivazione e si chiedeva come potesse persino controllare l'Essenza. Analizzava come la maledizione fosse persino in grado di bloccare le Divinità Nascenti!


Esaminò persino come l'Ottava Generazione di Sigillatori dei Demoni... avesse creato questa particolare magia!


Senza l'Essenza del Mondo, sarebbe occorso a Meng Hao un tempo molto, molto lungo per compiere un’impresa simile e avrebbe richiesto una ricerca e una contemplazione costanti. Ma ora, l'Essenza del Mondo sembrava quasi far scorrere il tempo in modo diverso; sembrava che stessero passando 10.000 nell’arco di un solo pensiero e beneficiava di tutta la comprensione che avrebbe raggiunto durante questo periodo di tempo!


Mentre continuava ad analizzare e ponderare, grida echeggiavano senza fine nelle menti degli Estranei e sapevano che le particelle di luce che erano l'Essenza del Mondo venivano assorbite in modo incontrollabile da Meng Hao.


In un batter d'occhio, risucchio i 30.000 puntini di luce.


I suoi poteri deduttivi divennero più profondi e le sue capacità di analisi erano più veloci. I suoi occhi brillavano così intensamente che chiunque potesse vederlo sarebbe rimasto scioccato.


A quel punto, un'aura di illuminazione cominciò a levarsi da lui, per fondersi con il cielo e la terra, come se stesse diventando uno con il mondo!


Questo tipo di illuminazione era qualcosa che tutti i coltivatori sognavano. Era... l'illuminazione del Dao!


"NO!!" Gridò il Sovrano Dao Estraneo, gli occhi che brillavano di follia. All'improvviso, il suo corpo collassò, espandendosi nella volta celeste per formare un mare di sangue cremisi percorso da fiamme nere.


Il rosso e il nero si mescolarono, diventando viola. Questa era apparentemente una sorta di grande magia di dissoluzione dello spirito; il Sovrano del Dao Estraneo era disposto ad abbandonare il suo corpo e le sue fondamenta del Dao, a bruciare tutto il potere della sua Divinità Nascente, per trasformarsi in un mare di fuoco per riversarsi contro il nemico.


Meng Hao non fece nulla per schivare o evitare. I suoi occhi brillavano di una luce strana mentre il mare di sangue si avventava su di lui. Poi, agitò un dito.


Quel movimento non scatenò l'Ottavo Maledizione del Sigillo del Demone, eppure diffuse una potente increspatura, facendo sì che il mare di sangue si fermasse di colpo. Tuttavia, ci volle solo un momento per riprendersi. Riecheggiarono fragori mentre onde viola ruggivano, inviando un caldo torrido verso Meng Hao, insieme ad un potere annientante.


"MUORI!" Gridò il Sovrano del Dao Estraneo dal mare di sangue, facendo eruttare un'enorme pressione che si diffuse in tutte le direzioni e poi si abbatté su Meng Hao.


Questo attacco folle del Sovrano del Dao Estraneo concentrò tutta la sua forza di volontà, e bruciò la sua base di coltivazione in cambio di un attacco che fece provare un brivido di paura perfino a Meng Hao.


Risuonò un’esplosione e sangue colò dagli angoli della bocca di Meng Hao. Il suo intero corpo era in fiamme mentre barcollava all'indietro. Eppure, sembrava ignorarlo completamente; nei suoi occhi si poteva ora vedere un vuoto, un vuoto che veniva da una profonda e profonda contemplazione.


Era quasi come se non vedesse il pericolo che gli era proprio di fronte.


"MUOOOOORIIIIIIIIII!" Il mare di sangue si trasformò in un enorme volto, che altro non era se non quello del Sovrano del Dao Estraneo. Fissò Meng Hao con un odio intenso, urlando mentre il mare di sangue improvvisamente cominciò a turbinare, emanando un'aura ancora più terrificante di prima mentre si lanciava verso il suo nemico.


Meng Hao sedeva nel mare di fiamme, accigliato, i suoi occhi pieni del bagliore dell’auspicio.


"No, non è solo una semplice maledizione." Mormorò: “L'Essenza... è nascosta nella magia delle Maledizioni...?" All'improvviso, gli occhi di Meng Hao luccicarono.


"Ho bisogno di più Essenza del Mondo!" Ignorando completamente il mare di sangue che gli piombava addosso, fece improvvisamente un passo avanti.


Mentre il suo piede scendeva, l'intero mondo sembrò sovrapporsi a sé stesso. Poi si divise, come se avesse camminato in una dimensione diversa, come se non fosse più nel Regno di Montagna e Mare.


Ora era fuori dal mare di sangue, che si schiantò sulla sua posizione precedente con un forte fragore. Allo stesso tempo, più Essenza del Mondo si riversò verso Meng Hao.


10.000. 20.000... In un batter d'occhio, aveva assorbito più della metà dell'Essenza del Mondo!


La sua mente ora ruggiva e i suoi poteri deduttivi esplosero, mentre mentalmente smontava l'Ottava Maledizione di Sigillo del Demone, finché finalmente... vide l'Essenza delle Maledizioni!


"Spazio..." Un tremito lo percorse.


