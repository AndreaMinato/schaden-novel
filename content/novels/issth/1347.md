---
weight: 13470
title: Capitolo 1347 - Uno Sguardo Gelido negli Occhi!
pubDate: 2025-08-20T06:50:26.212Z
tags:
    - issth
---


Capitolo sponsorizzato, ringraziamo Mirko!
12 in coda (12 Mirko),
0/1 sponsorizzazioni 1 euro a capitolo,
-Schadenfreude


Meng Hao rise e all'improvviso alzò una mano verso il cielo, stringendo lentamente il pugno in direzione del dipinto che conteneva il Sovrano del Dao Estraneo. Era come se stesse accartocciando un foglio di carta; la tela che aveva appena creato si trasformò all'istante in cenere.


Il Sovrano del Dao Estraneo all'interno lanciò un grido straziante, per poi essere completamente annientato.


Meng Hao impallidì leggermente e sospirò senza darlo a vedere. Grazie all'Essenza del Mondo del primo Cielo, aveva ottenuto l'illuminazione sul Dao dell'Ottava Maledizione, che era persino più potente di quanto avesse immaginato. Anche se era molto stancante usarla, lo convinse ulteriormente che la sua idea di usare le maledizioni come base per le sue Essenze fosse la strada corretta.


"Sfortunatamente, considerando il mio attuale livello di coltivazione, posso usare questa magia solo una volta al mese." Quel limite era l'unica cosa che deludeva Meng Hao. Dipendeva completamente dal suo livello di coltivazione e dal potere dell'Essenza che poteva impiegare.


Dopotutto, il suo vero livello di coltivazione era in realtà nel Reame Antico, con sei Lampade dell'Anima estinte.


"Con l'Essenza dello Spazio, posso sigillare un guerriero a 6-Essenze. Questo è il mio limite. Se combattessi contro un Signore Imperiale, probabilmente perderei. E per quanto riguarda un Eccelso..." Meng Hao scosse la testa. Era ben consapevole che tutto dipendeva dall'aumento del suo livello di coltivazione e dal suo controllo dell'Essenza.


In effetti, la sua illuminazione sull'Essenza dello Spazio poteva essere paragonata a una fossa immensamente profonda, sul cui fondo si trovava un minuscolo lago. Prima o poi però quella fossa profonda sarebbe diventata... un oceano sconfinato di stelle!


Inoltre, l'illuminazione sull'Essenza dell'Ottava Maledizione era solo il primo beneficio che Meng Hao aveva ottenuto dall'Essenza del Mondo. Ce n'era un secondo!


Ed era... le trasformazioni del suo sangue!


Meng Hao poteva percepire chiaramente che, dopo aver assorbito l'Essenza del Mondo del primo Cielo, la sua stirpe del Dao Immortale Onniceleste aveva subìto uno strano cambiamento. Sebbene non fosse un mutamento drastico, era fondamentale e sconvolgente.


Non era sicuro di cosa comportasse esattamente, ma poteva percepire... che era diventata qualcosa di drasticamente diverso.


Ora sapeva che nel suo sangue immortale del Dao Onniceleste era nascosto un segreto straordinario e sbalorditivo, qualcosa che forse poteva elevarlo a vette senza precedenti.


Dopo quel cambiamento, il suo sangue immortale del Dao Onniceleste avrebbe sperimentato un altro risveglio e aveva il forte presentimento... che avrebbe raggiunto un livello incredibile.


Forse quel livello era un Reame mai visto prima!


Per quanto riguardava cosa fosse, Meng Hao non lo sapeva, ma sapeva che se avesse voluto risvegliarlo, avrebbe dovuto assorbire altre Essenze del Mondo.


Dopo aver assimilato l'Essenza del Mondo del primo Cielo, poteva percepire un lieve accenno di risveglio.


Quasi nello stesso istante in cui Meng Hao terminò di assorbire l'Essenza del Mondo e il suo sangue immortale del Dao Onniceleste mostrò segni di un altro risveglio, accadde qualcosa sul pianeta Paradiso Meridionale. Lo sguardo di Shui Dongliu improvvisamente brillò e fu percorso da un tremore.


"Da quando quel ragazzo ha cambiato il suo destino, non sono più stato in grado di vedere il suo futuro." Mormorò. "Tuttavia, ho la sensazione che lui... abbia la possibilità di diventare... qualcosa al di sopra e oltre tutto il resto... Potrebbe raggiungere il Reame supremo!”


Nota traduzione: Shui Dongliu inizialmente ha parlato di Meng Hao che "ha cambiato il suo destino" durante gli eventi nel tempio dell'Antico Rito Daoista Immortale nel capitolo 819.


"Forse, un livello ancora superiore... Forse può diventare ciò che era leggendario persino nel Reame Immortale degli Eccelsi, una figura oggetto di fede dall'inizio della creazione fino ad ora... l'Immortale!”


"Nella Vastità c’è la volta celeste, esistono dio e il diavolo, ma nessun immortale…” Shui Dongliu stava tremando e dal suo sguardo trasparì anticipazione e concentrazione mentre scrutava il cielo stellato verso Meng Hao.


"L'Immortale... Dal momento in cui è nata quella parola, nessuna persona, nessuna entità, è mai diventata un vero Immortale... L'Immortale sta al fianco del Dio, è alla pari con il Diavolo... Eterno nella volta celeste!”


"Gli ignoranti pensano che stiano arrivando due grandi potenze a causa di un tesoro prezioso. Una cerca il ritorno del Dio, l'altra desidera resuscitare il Diavolo…”


"Tuttavia, in realtà non si limitano a questo. Vogliono fermare... la nascita dell'Immortale!


"Impadronendosi del potere scatenato dalla nascita dell'Immortale, e combinandolo con quello dei loro tesori preziosi, possono finalmente realizzare le loro vere ambizioni!"


Nel cielo stellato, qualcosa fluttuava nelle vicinanze di Meng Hao, invisbile a tutti. Era una nave, sulla quale un vecchio sedeva a gambe incrociate, fissando silenziosamente Meng Hao. Nei suoi occhi si potevano vedere emozioni contrastanti, oltre al bagliore dell'illuminazione.


Non troppo lontano, in una direzione diversa, c'era Massacro, vestito con un abito nero, a mezz’aria come una spada sguainata. Sebbene fosse circondato da un'aura profondamente omicida, nessuno poteva percepirlo mentre rimaneva fermo, studiando Meng Hao pensieroso.


Nello stesso momento in cui Meng Hao aveva ottenuto un barlume di illuminazione riguardo alle trasformazioni della sua stirpe e una scintilla di anticipazione era sorta nel suo cuore, era accaduto qualcosa nel Regno di Montagna e Mare, dove tutti erano ancora sconvolti da come Meng Hao aveva distrutto il primo Cielo e ne aveva assorbito l’Essenza.


Un ruggito sbalorditivo e assordante si levò dalla direzione della Quarta Montagna e del Mare, e allo stesso tempo, un potere simile a quello di un Eccelso esplose improvvisamente. Simultaneamente, Ksitigarbha urlò, ma non fu in grado di impedire a una certa figura di irrompere dal suo territorio.


Era proprio il Signore Imperiale Estraneo!!


Era al picco del livello a 6-Essenze, ad un passo dal diventare un Eccelso!


In origine, Ksitigarbha era stato in grado di tenerlo a bada, ma chiaramente ora stava beneficiando dell'aiuto dell’Eccelso Estraneo, che non poteva districarsi dallo scontro con Sogno del Mare, e aveva apparentemente deciso di aiutare il Signore Imperiale a liberarsi.
Ora quel Signore Imperiale stava scatenando il massimo del suo potere, approfittando delle fluttuazioni causate dalla comparsa dell'Essenza di Meng Hao per sfuggire da Ksitigarbha e lanciarsi all'attacco.


Era un mare di fiamme che attraversava il vuoto come una meteora, esplodendo con un intenso potere di coltivazione mentre si avvicinava a Meng Hao.


Gli occhi di Meng Hao brillarono e per un momento guardò in una direzione diversa, proprio dove l'Eccelsa Sogno del Mare stava combattendo l'Estraneo. Sfortunatamente, al momento non era in grado di trasmettere alcuna informazione a Sogno del Mare, quindi guardò nuovamente il Signore Imperiale e poi, invece di ritirarsi, avanzò.


Il Signore Imperiale Estraneo sembrava maestoso e i suoi occhi esplodevano di furore omicida. Basandosi sulle fluttuazioni del suo livello di coltivazione, stava dando il massimo con il suo potere dell'Essenza. Il mare di fiamme si trasformò in un vortice e, dopodiché, ne materializzò altri cinque, ognuno più grande del precedente.


Erano sei vortici, e tutti emanavano un potere dell’Essenza che faceva tremare la volta celeste e fece sussultare ogni spettatore.


Questa forza terrificante superava quella di un Sovrano del Dao; era il livello più sconvolgente che esistesse al di sotto di un Eccelso.


L’energia all'interno di uno qualsiasi di quei vortici era più della metà di quella di un Sovrano del Dao, e in effetti, due vortici insieme potevano facilmente schiacciare quel livello. Tutti insieme formavano un potere dell’Essenza che avrebbe potuto schiacciare qualsiasi Sovrano del Dao!


Questo era il potere di un Signore Imperiale!


Nemmeno Ksitigarbha, che poteva contare sul fiume della reincarnazione e sul mare delle sorgenti gialle, che aveva innumerevoli palazzi Yama dalla Quarta Montagna e che poteva attingere al potere della Fiamma dell’Incenso di innumerevoli anime, sarebbe stato in grado di resistere al Signore Imperiale Estraneo in questo stato.


In questa situazione, il Signore Imperiale Estraneo ora avrebbe potuto spazzare via Ksitigarbha. Mentre si lanciava avanti a velocità massima, non si affidava a nessuna tecnica magica o altri trucchi. Invece, attingeva a un terrificante potere dell'Essenza mentre si preparava a schiacciare completamente Meng Hao.


Stese le mani e poi le batté con ferocia. Risuonarono rimbombi mentre il primo dei sei vortici lo attraversò e sfrecciò verso Meng Hao.


Mentre si avvicinava, Meng Hao eseguì un incantesimo a due mani, evocando numerose montagne. Si trasformò in un enorme roc azzurro e poi si lanciò come un fulmine verso quel vortice in arrivo.


Riecheggiò un’enorme esplosione mentre il vortice collassava, e le montagne di Meng Hao si frantumavano. Allo stesso tempo, la sua forma di roc azzurro continuò a dirigersi velocemente verso il Signore Imperiale Estraneo. Nello stesso momento, il secondo vortice si avvicinò ululando per apparire direttamente di fronte a Meng Hao.


Il conseguente boato fece lampeggiare i colori nel cielo e fece sobbalzare le stelle. La forma di roc azzurro di Meng Hao collassò, e lui apparve nella sua forma normale, stringendo la mano destra a pugno e sferrando un colpo!


Il vortice tremò e poi riecheggiarono crepitii mentre si frantumava in pezzi. Meng Hao impallidì e indietreggiò un po'. Fu a quel punto che il terzo e il quarto vortice si avvicinarono. Il potere distruttivo dello sterminio eruppe mentre il pieno potere di un Signore Imperiale veniva scatenato.


Il volto di Meng Hao fremette. Il potere del suo fisico ora vibrava al suo apice e l’energia della sua coltivazione divampò. Il Ponte del Eccelso apparì e la Fiamma Divina esplose mentre sferrava tre attacchi consecutivi!


Pugno dello Sterminio della Vita!


Pugno del Supplizio!


Pugno dello Sterminio degli Dei!!


Tre colpi furono uniti dal Ponte del Eccelso travolgente e dalla Fiamma Divina che ruggiva. Il terzo vortice collassò, e nello stesso momento, Meng Hao tossì una boccata di sangue. Poi cadde all'indietro, affidandosi alla forza del suo corpo per sopportare il peso del terrificante quarto vortice e del suo potere dell'Essenza.


Riecheggiò uno scoppio e sangue schizzò dalla bocca di Meng Hao mentre rotolava all'indietro come un aquilone con la corda tagliata. La direzione in cui cadde sembrava essere in accordo con il piano del Signore Imperiale Estraneo. Inaspettatamente, era la direzione che portava verso dove l’Eccelso Estraneo stava combattendo contro Sogno del Mare.


Meng Hao si incupì e sembrò sul punto di provare a cambiare direzione quando il Signore Imperiale Estraneo sbuffò freddamente. Pieno di intento omicida, lanciò il quinto vortice in avanti con fare sconvolgente.


Gli occhi di Meng Hao brillarono mentre l'Inno Eterno dell’Imperatore Verde si attivava più che poteva per guarire le sue ferite. Allo stesso tempo, alzò la mano destra e scatenò la 'Maledizione del Sigillo del Demone.
Si potevano sentire fragori mentre flussi di magia delle Maledizioni si dirigevano verso l'esterno, rafforzati dal potere delle Montagne e dei Mari mentre si abbattevano sul quinto vortice.


Settima Maledizione, Sesta Maledizione, Quinta Maledizione, Terza Maledizione, Seconda Maledizione!


La sua Ottava Maledizione era diventata Essenza, ma le altre cinque si trasformarono in sigilli che assorbirono il potere delle Montagne e dei Mari, facendoli crescere fino a 3.000 metri mentre si avvicinavano al quinto vortice.


Quando si schiantarono contro il vortice, furono spazzati via uno dopo l'altro, e Meng Hao tossì diverse boccate di sangue. Cadde di nuovo all'indietro, con la forza del contraccolpo che devastava il suo corpo. Tuttavia, anche il quinto vortice collassò.


Allo stesso tempo, nel profondo dei suoi occhi c'era qualcosa che nessun osservatore avrebbe potuto percepire, una fredda, cupa anticipazione.


