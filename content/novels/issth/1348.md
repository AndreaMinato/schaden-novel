---
weight: 13480
title: Capitolo 1348 - Assoggettare un Eccelso!
pubDate: 2025-08-20T06:50:26.213Z
tags:
    - issth
---


Capitolo sponsorizzato, ringraziamo Mirko!
11 in coda (11 Mirko),
0/1 sponsorizzazioni 1 euro a capitolo,
-Schadenfreude


Quando il quinto vortice collassò, il suo potere d'attacco esplose in tutte le direzioni. Nel sangue che schizzò dalla bocca di Meng Hao c'erano pezzi di organi interni, e fu nuovamente scaraventato all'indietro verso il campo di battaglia degli Eccelsi, fino a trovarsi a meno di 30.000 metri di distanza!


"Oggi, ti offrirò come sacrificio al primo Cielo!" Ruggì il Signore Imperiale Estraneo. I suoi occhi erano rosso vivo mentre avanzava a grandi passi, scagliando il sesto e ultimo vortice con un fragore!


Si poteva vedere quanto fosse formidabile Meng Hao dato che aveva resistito all'attacco del quinto vortice. Era già ben oltre il livello di un Sovrano del Dao a 6-Essenze. Tuttavia non sembrava ancora in grado di competere con un Signore Imperiale che era sul punto di diventare un Eccelso.


Il sesto vortice era il più maestoso di tutti, e stava facendo distorcere e contorcere il cielo stellato. Tutte le leggi della natura e della magia furono fatte a pezzi mentre il vortice si dirigeva verso Meng Hao.
Mentre vedeva l’attacco abbattersi su di lui, i suoi occhi erano rosso vivo. Alzò la mano, evocando l'Arma da Battaglia. La gelatina carnosa apparve, formando un'armatura e il mastino divenne un mantello.
Meng Hao gettò la testa all'indietro e ruggì, crescendo rapidamente fino a un'altezza di 3.000 metri. Allo stesso tempo, l'Arma da Battaglia divenne più lunga e il suo aspetto più spaventoso.


Meng Hao non indietreggiò. Sapeva che non c'era modo di evitare questo attacco. Così sollevò l'Arma da Battaglia e la sferrò verso il sesto vortice!


"Fendi!" gridò. L'Arma da Battaglia brillò di luce intensa, diventando un raggio abbagliante che si abbatté sul sesto vortice. Enormi boati risuonarono mentre l'intero vortice veniva completamente spaccato in due!


Tuttavia, Meng Hao pagò un caro prezzo per questo. L'Arma da Battaglia svanì, l'armatura si frantumò e la gelatina carnosa lanciò un grido straziante. Il Mastino del Sangue ululò in agonia, e il pappagallo tremava di dolore.
Quanto a Meng Hao, tremò violentemente mentre la maggior parte delle sue ossa si frantumavano. Allo stesso tempo, quasi metà della sua carne esplose in una nuvola di sangue e brandelli.


La sua coscienza si offuscò e sembrò quasi uno scheletro. Inoltre, fu scaraventato all'indietro verso dove combattevano gli Eccelsi, fino a trovarsi a meno di 3.000 metri di distanza!


Il Signore Imperiale Estraneo stabilizzò il suo livello di coltivazione e poi alzò lo sguardo con un sorriso crudele.


"Ora sei spacciato!" Le parole pronunciate non uscirono dalla bocca del Signore Imperiale, ma piuttosto, da dietro Meng Hao. Chi stava parlando era proprio... l'Eccelso Estraneo Eegoo!


La sua voce tonante era intrisa di rabbia mentre si allontanava improvvisamente da Sogno del Mare e si lanciava verso Meng Hao. Sogno del Mare poteva solo tenerlo bloccato fino a un certo punto e 3.000 metri erano all'interno di quell'area!


Meng Hao adesso era entro quei 3.000 metri di distanza. Tuttavia, fu a quel punto che un lieve sorriso apparve improvvisamente sul suo volto, come se... avesse aspettato proprio questo momento!


Il volto di Ksitigarbha si sbiancò e Sogno del Mare si accigli, come se trovasse la situazione molto strana. Tuttavia, non c'era modo di cambiare le sorti del combattimento e sicuramente nessun modo per impedirlo. L'Eccelso Estraneo e il Signore Imperiale stavano unendo le forze per cercare di uccidere Meng Hao!


Ovviamente, nemmeno il Signore Imperiale era sicuro di poter uccidere Meng Hao da solo. Così aveva scelto il modo più semplice e diretto per affrontare la situazione, che era... costringere Meng Hao ad avvicinarsi abbastanza agli Eccelsi, spingerlo in quel raggio d’azione di 3.000 metri in cui l'Eccelso avrebbe avuto la possibilità di agire!


Meng Hao sembrava aver completamente perso l'iniziativa nello scontro, essendo stato respinto passo dopo passo fino a trovarsi in una posizione di estremo pericolo. In effetti, il Signore Imperiale Estraneo, temendo il Calderone del Fulmine di Meng Hao, aveva persino preparato una tecnica speciale solo per contrastarlo.


Pertanto, non poteva fare a meno di chiedersi perché Meng Hao non avesse ancora tentato di usare la Trasposizione e Spostamento della Forma.


E poi il Signore Imperiale vide il lieve sorriso sul volto di Meng Hao, e improvvisamente sentì il cuore battere forte. Fremette mentre all’improvviso ebbe un brutto presentimento.


Tuttavia, non riusciva a capire dove fosse il problema. Perché Meng Hao sorrideva nel bel mezzo di una situazione così mortale e critica?


"È la sua Essenza dello Spazio? Impossibile! Non si può usare nemmeno un'Essenza per difendersi dall'attacco di un Eccelso!”


"Allora cosa potrebbe essere...? Cosa sta facendo sorridere questo ragazzino!? Sembra quasi che se lo aspettasse. Poco fa, sembrava che lo stessi costringendo ad avvicinarsi al campo di battaglia degli Eccelsi, ma ora, sembra quasi che... ci stesse andando di proposito!!”


"Qualcosa non va. Qualcosa non va per niente!!" Il Signore Imperiale Estraneo si incupì, ma per quanto riflettesse, non trovò nessuna risposta.


Anche se l'Eccelso Estraneo non poteva vedere il sorriso di Meng Hao, data la sua coltivazione, aveva vissuto per innumerevoli anni. Come poteva non aver notato i segni che Meng Hao aveva fatto tutto questo di proposito? Tuttavia, nemmeno lui era sicuro del motivo per cui Meng Hao fosse così sicuro di sé.


"Beh, non importa che trucco stai cercando di usare, nessuno può avvicinarsi così tanto a un Eccelso... e sopravvivere!" L'Eccelso Eegoo sbuffò freddamente. Era completamente sicuro di sé, una sicurezza nata dal semplice fatto di essere un Eccelso.


Avanzò a grandi passi, stringendo la mano destra per poi sferrare un pugno verso verso Meng Hao!


Il potere dell'Eccelso esplose; questo colpo era abbastanza forte da distruggere, non solo Meng Hao, ma il vuoto stesso. Era come se avesse intenzione di distruggere la volta celeste e cancellare completamente l'intera area attorno a Meng Hao!


Il potere di un Eccelso poteva sopprimere l'Essenza e dominare qualsiasi cosa. L'Eccelso Eegoo era completamente sicuro che, con l'eccezione di un Eccelso a 8-Essenze, nessuno avrebbe potuto sperare di salvare Meng Hao.


In effetti, anche se ci fosse stato un Eccelso a 8-Essenze, quella persona avrebbe dovuto essere nelle immediate vicinanze per avere il tempo di fare qualcosa.


Era sicuro che proprio in quel giorno, Meng Hao... sarebbe morto!


Ci volle solo un batter di ciglia perché il potere del pugno dell'Eccelso facesse schizzare il sangue su tutto il corpo di Meng Hao. Il cielo stellato intorno a lui si frantumò mentre un potere indescrivibile si avventò su di lui con un fragore.


I coltivatori del Regno di Montagna e Mare stavano gridando allarmati. Al contrario, gli Estranei erano euforici. Odiavano Meng Hao per aver distrutto la loro patria, eppure lo temevano. Per questo si stavano riempiendo di gioia.


I Signori delle Montagne e dei Mari erano tutti sbalorditi, e mostrarono varie espressioni sul volto. Nonno Meng tremava, e sembrava che stessero per scendere lacrime di sangue dalle sue guance. Nella Quarta Montagna e Mare, il volto di Xu Qing era terreo, come se tutto avesse perso significato per lei.


Ksitigarbha rimase sul posto, taciturno, e nella Nona Montagna e Mare, tutti i prescelti erano a bocca aperta per lo shock. Semplicemente non potevano immaginare una situazione in cui Meng Hao morisse davvero!!


Fang Xiufeng gettò la testa all'indietro e ululò. Tutti i membri del Clan Fang gridavano di dolore e rabbia. Eppure, nessuno di loro poteva fare nulla.


Sogno del Mare fu l'unica che reagì in modo diverso. Era rimasta accigliata, ma non cercò di interferire. In effetti mostrò un’espressione pensierosa mentre guardava Meng Hao.


Il potere di un Eccelso stava schiacciando Meng Hao e il vuoto intorno a lui si stava frantumando. Una sensazione senza precedenti di crisi mortale sorse dentro di lui, e proprio mentre il potere devastante si abbatté su di lui, si voltò verso l'enorme forma dell'Eccelso Estraneo Eegoo.


Sembrava quasi che lo stesse studiando.


Il cuore del Signore Imperiale Estraneo era ora pieno di ansia, come se una voce dentro di lui gridasse che qualcosa non andava per niente!!


Tuttavia, dopo aver riflettuto, inviò il suo senso divino, e non riuscì a rilevare nulla di sospetto nell'area.


Fu in quel preciso momento, quando Meng Hao sembrava sul punto di collassare completamente, che rise. Nonostante il suo corpo si stesse frantumando, rise in un modo che sembrava sfidare il mondo.


All'interno della sua risata c'era un potere che poche persone avrebbero potuto comprendere, ma non appena l'Eccelso Eegoo la sentì, il suo volto si riempì di incredulità. In effetti, la sua espressione mostrava uno stupore e un terrore ancora superiori… a quando il primo Cielo era collassato!!


"Tu..." Disse con voce roca. Improvvisamente alzò la mano destra davanti a sé e si ritirò alla massima velocità.


Questa scena fece sussultare tutti i coltivatori del Regno di Montagna e Mare. Gli Estranei erano sbalorditi. Ksitigarbha spalancò gli occhi e l’Eccelsa Sogno del Mare ansimò, come se non potesse credere a ciò che stava vedendo.


Chiaramente, non era stupita dalla fuga dell’Eccelso Estraneo, ma da qualcos’altro!!


Quasi nello stesso momento in cui l'Eccelso Estraneo iniziò a scappare con allarme e frustrazione, la voce roca di Meng Hao risuonò.


"Non puoi scappare, Eccelso Eegoo."


Quando il Signore Imperiale Estraneo sentì quelle parole, la sua mente vacillò, spalancò gli occhi con completa incredulità e iniziò perfino a tremare.


L'idea di un Eccelso che fuggiva in questo modo era semplicemente inimmaginabile. L'Eccelso Eegoo sembrava persino terrorizzato, un'espressione che il Signore Imperiale non aveva mai visto sul volto di un Eccelso.


‘Questo... questo…’ Pensò, tremando. Senza nemmeno pensarci, iniziò a indietreggiare. All'improvviso, si rese conto che Meng Hao nascondeva troppi segreti; segreti spaventosi, incomprensibili.


Proprio mentre Meng Hao parlava, l'Eccelso Eegoo lanciò un grido straziante. Era la prima volta che perdeva così la calma, e la prima volta che era completamente terrorizzato. In effetti, era la prima volta da quando era diventato un Eccelso che temeva veramente per la propria anima.


"Chi sei!?!? Non sei un coltivatore del Regno di Montagna e Mare! Chi sei!?!?!?”


"Io, Eegoo, un Eccelso, mi rifiuto di arrendermi!!”


"Tu… chi sei esattamente!?!?" La voce stridula dell'Eccelso Eegoo risuonò, sostenuta dal livello della sua coltivazione, riempiendo l'intero regno di Montagna e del Mare. Il cielo stellato tremò, e le Montagne e i Mari tremarono. Innumerevoli coltivatori ed Estranei tossirono sangue.


Nessuno poteva vedere chiaramente cosa stesse accadendo tranne l'Eccelso Eegoo, Sogno del Mare e Meng Hao. Vedevano una forma ombrosa e nebulosa di fronte a Meng Hao. Era impossibile scorgere cosa si nascondesse esattamente dentro quella nebbia, ma irradiava una sensazione di terrore indescrivibile.


Poi, fili grigi iniziarono a diffondersi dalla nebbia verso l'Eccelso Eegoo, muovendosi a una velocità incredibile mentre iniziavano ad avvolgerlo!


Poi cominciarono ad attraversarlo, trasformandosi in simboli magici che tremolavano sulla sua pelle, sebbene fossero invisibili a quasi tutti.


Non uscirono fuori voci dalla foschia in reazione alle urla dell'Eccelso Eegoo, solo altri fili grigi. Era quasi come se stessero bloccando il suo Karma, rendendogli impossibile fuggire. Allo stesso tempo, un numero crescente di simboli magici tremolanti apparvero su di lui!


"Vieni da me." Disse Meng Hao con un lieve sorriso, la sua voce in qualche modo completamente maestosa. "D'ora in poi, io sono il tuo maestro, per tutta l'eternità..." Il suo corpo stava guarendo rapidamente grazie all’Inno Eterno dell'Imperatore Verde e si poteva vedere una luce strana nei suoi occhi.


Mentre le parole gli uscivano dalla bocca, l'Eccelso Eegoo rabbrividì e poi lentamente tornò indietro verso Meng Hao.


Per tutti quelli che guardavano, era una scena completamente bizzarra!!


Il Signore Imperiale Estraneo vaccilava e il suo volto era pallido come la morte. Senza la minima esitazione, iniziò a ritirarsi. Era pieno di un terrore completo e assoluto per Meng Hao, e non desiderava altro che allontanarsi il più possibile da lui!

