---
weight: 13490
title: Capitolo 1349 - L’Anima Incrollabile di un Eccelso
pubDate: 2025-08-20T14:14:02.980Z
tags:
    - issth
---


Capitolo sponsorizzato, ringraziamo Mirko!
10 in coda (10 Mirko),
0/1 sponsorizzazioni 1 euro a capitolo,
-Schadenfreude


Le palpebre dell’Eccelsa Sogno del Mare tremolarono mentre fissava la figura nebulosa di fronte a Meng Hao. Il suo cuore era travolto da ondate di shock; nemmeno lei si sarebbe mai immaginata che Meng Hao potesse chiamare un aiuto qualcosa del genere!


Poteva davvero ridurre un Eccelso ad una marionetta!


Assoggettare… un Eccelso!


Sebbene Eegoo fosse solo al livello delle 7-Essenze, sarebbe stato considerato potente persino ai tempi del Regno Immortale degli Eccelsi. All’epoca, esistevano un Eccelso a 9-Essenze, uno ad 8 e una a 7, Sogno del Mare stessa.


I 33 Cieli attuali avevano cinque Eccelsi, e anche se Sogno del Mare non era certa di quali fossero i loro livelli, era certa che non avessero un Eccelso a 9-Essenze tra i loro ranghi. Altrimenti la guerra sarebbe scoppiata molto prima. In effetti, i 33 Cieli si erano trattenuti proprio per quel motivo.


Così, un Eccelso a 7-Essenze chiaramente sarebbe stata una risorsa immensa sul campo di battaglia. Se Meng Hao avesse potuto ridurne uno in suo schiavo, significava che la guerra con i 33 Cieli… non era una lotta senza speranza!


“Un Eccelso completo a 7-Essenze è paragonabile al potere combinato di cinque Cieli!” Sogno del Mare ansimava. Nonostante il livello della sua forza di volontà e la sua vita incredibilmente lunga, perfino lei era scossa e un bagliore di anticipazione apparve nei suoi occhi.


Ksitigarbha ebbe la stessa reazione e il suo sguardo brillò di una luce strana. L’improvviso ribaltamento della situazione lo lasciò sia scioccato, che intensamente entusiasta.


Per quanto riguardava gli altri Signori della Montagna e del Mare, si riempirono di entusiasmo tutti ad eccezione di Ji Tian, che sedeva in silenzio.


Poi, c’era Shui Dongliu. Sorpreso, abbassò lentamente la mano destra. Se non fosse stato per questo improvviso cambiamento, sarebbe stato costretto a intervenire. Ormai era chiaro che Meng Hao era assolutamente cruciale per il Regno di Montagna e Mare.


“Quella è una fortuna che appartiene solo a lui….” Mormorò Shui Dongliu, un ampio sorriso visibile sul suo volto.


Allo stesso tempo, i coltivatori in altre parti del Regno di Montagna e Mare furono in grado di dedurre cosa stesse accadendo e iniziarono a esplodere di gioia e incredulità.


“Assoggettare… un Eccelso!?!?”


“Cieli, Meng Hao ha davvero… ha davvero trovato un modo per domare un Eccelso!!” Mentre le grida echeggiavano, persino i coltivatori della Montagna e del Mare che non erano in grado di vedere esattamente cosa stesse accadendo ne erano stati scossi e potevano a malapena credere alle loro orecchie.


Quanto agli Estranei, le loro connessioni di sangue rendevano molto più facile per loro discernere cosa stesse accadendo lassù nel cielo stellato. Mostrarono espressioni disperate sentendo i lamenti terrorizzati del loro Eccelso.
Anche se avrebbero potuto trarre forza dal dolore e dalla rabbia dovute alla perdita della loro patria, in quel momento avevano perso ogni speranza ed erano condannati!


Potevano percepire il Signore Imperiale in fuga e potevano sentire le urla del Eccelso. Considerando che ormai la loro casa era stata distrutta, l’ombra della sconfitta avvolse istantaneamente i loro cuori.


Erano… stati sconfitti.


Totalmente e completamente sconfitti. Erano stati sconfitti e non avevano dove ritirarsi. L’invasione del primo Cielo si era trasformata in un completo disastro!


Prima di invadere, avevano deriso e disprezzato il Regno di Montagna e Mare. Ma ora dovevano ammettere che, anche se il Regno di Montagna e Mare fosse stato più debole di adesso, il primo Cielo non sarebbe mai stato in grado di superarlo.


Questo era il luogo dov’era sorto il Regno Immortale degli Eccelsi, lo stesso territorio che un tempo era stato il Regno Superiore, di gran lunga al di sopra di loro!


Riecheggiarono rimbombi mentre gli Estranei tremavano e iniziavano a ritirarsi. Tuttavia, i coltivatori del Regno di Montagna e Mare mostrarono la reazione opposta. Risuonarono grida esuberanti mentre il loro sangue iniziava a ribollire.


Il primo Cielo era crollato e gli spiriti dei coltivatori della Montagna e del Mare si erano risollevati!


Vedere un Eccelso sull’orlo dall’essere schiavizzato diede loro speranza! Finalmente, il Regno di Montagna e Mare dormiente stava aprendo gli occhi. Si stava risvegliando!


RUUUUUUMMMMBLLLLE!


Lassù nel cielo stellato, gli occhi di Meng Hao brillarono con una luce strana mentre guardava Eccelso Eegoo avvicinarsi lentamente a lui. Allo stesso tempo, il suo Inno Eterno dell’Imperatore Verde lo stava guarendo rapidamente.


Fu allora che l’Eccelso Eegoo ruggì con fare determinato.. Era finalmente riuscito a reprimere il terrore dentro di lui e il suo cuore incrollabile ora scoppiava di potere.


“Io sono un Eccelso!!” Urlò. Un tremito lo percorse mentre cercava di opporsi ai fili grigi che lo legavano. Poi, si fermò e fissò la figura nebulosa di fronte a Meng Hao.


Sebbene avesse smesso di muoversi verso Meng Hao, stava tremando e sangue iniziò a zampillare da tutto il suo corpo. Tuttavia, rimase fermo, immobile.


Si girò per guardare Meng Hao e un orgoglio fiammeggiante eruppe da dentro di lui. “Mi sono allenato per decine di decine di migliaia di anni. Ho una longevità pari a quella del cielo e della terra.
Sono un Eccelso, soggiogatore di innumerevoli mondi, venerato da innumerevoli esseri viventi. Come… potrei mai lasciare che tu mi riduca ad uno schiavo!?”


Stava fremendo e il sangue trasudava da tutto il suo corpo, eppure rimase fermo, affidandosi alla sua forza vitale e alla sua stessa dignità per resistere alla figura illusoria di fronte a Meng Hao che tentava di domarlo.


Sollevò tremante la mano destra e indicò Meng Hao con ferocia, eppure quel semplice movimento fece impallidire mortalmente il suo volto mentre scopriva che i fili grigi interferivano con la sua coltivazione, rendendo impossibile scatenarne il potere.


Quel grigiore e quella figura di fronte a Meng Hao riempivano il suo cuore di terrore.


Improvvisamente, ridacchiò con amarezza e poi gettò la testa all’indietro ed emise un ululato triste.


“Io sono Eegoo. Ho assistito alla distruzione del Regno Immortale degli Eccelsi. Ho aiutato i 33 Cieli a emergere. Ho assistito alla formazione del sigillo sul Regno di Montagna e Mare. Ho combattuto questa battaglia sanguinosa per spazzare via ogni forma di vita nel Regno di Montagna e Mare!”


“Ho vissuto per centinaia di migliaia di anni! Ho coltivato fino a raggiungere il livello di Eccelso!”


“Io sono un Eccelso. L’Eccelso Eegoo!” Il suono assordante della sua risata amara si diffuse per riempire l’intero Regno di Montagna e Mare, e persino più in alto fino ai 32 Cieli sopra.


Increspature riempirono il cielo stellato, causate dai tentativi degli altri 32 Cieli di sfondare la barriera ed entrare nel Regno di Montagna e Mare.


“Il cielo non può farmi inchinare, la terra non può farmi inginocchiare, e la volta celeste non può farmi abbassare la testa. La mia volontà è il Dao del Cielo, e il mio corpo è illimitato nella Vastità!” Ruggì Eccelso Eegoo mentre il suo corpo cresceva rapidamente di dimensioni. In un batter d’occhio, arrivò a 3.000 metri, poi 15.000 metri e infine 30.000 metri!


Nella sua versione gigante, sembrava una divinità. Le pupille di Meng Hao si contrassero mentre percepiva la volontà incrollabile di questo Eccelso Estraneo, una determinazione che apparentemente non poteva essere cancellata dal mondo. Improvvisamente, i fili grigi della tecnica magica di Choumen Tai iniziarono a sfilacciarsi.


Soggiogare un Eccelso poteva sembrare facile, ma in realtà tutti gli Eccelsi erano soli splendenti del mondo. Rappresentavano la convergenza della fortuna e del destino… e quindi non era facile renderli schiavi!


La loro forza di volontà, i loro pensieri e i loro cuori, sfidavano le leggi della natura!


Riecheggiarono rimbombi mentre sempre più fili grigi iniziavano a spezzarsi. Nel profondo del suo cuore, Meng Hao non poteva fare a meno di ammirare la forza di volontà di questo Eccelso, il suo spirito combattivo e il suo cuore incrollabile.


Meritava davvero il titolo di Eccelso!


Fu a questo punto che la figura sfocata di fronte a Meng Hao emise un freddo sbuffo. Improvvisamente, dieci volte più fili grigi di prima esplosero fuori, poi cento volte. Iniziarono ad avvolgere il Eccelso alto 30.000 metri in una modalità ancora più complicata di prima. Ci volle solo un momento prima che l’Eccelso non solo fosse di nuovo sotto controllo, ma iniziasse anche ad inginocchiarsi verso Meng Hao.


“Mi rifiuto!” Strillò Eccelso Eegoo. Il sangue trasudava dai suoi occhi, orecchie, naso e bocca, e tremava violentemente. Eppure, rimase in piedi, come se nemmeno i vasti cielo e terra potessero costringere le sue gambe a piegarsi.


Riecheggiarono crepitii e il sangue schizzò dalla sua bocca. Eppure, non piegò ancora un ginocchio. Sulla sua pelle apparì una vasta quantità di scaglielui, ognuna delle quali irradiava un’intensa antichità. Sembrava essere sul punto di trasformarsi in un’antica e arcaica lucertola!


Tuttavia, i fili grigi continuarono a penetrare nella sua carne, facendo apparire simboli magici, e non c’era nulla che potesse fare per fermarli.


Meng Hao era visibilmente commosso, ma rimase in silenzio, emozioni contrastanti che si manifestavano nel suo sguardo.


“Se il Regno di Montagna e Mare e i 33 Cieli non fossero in guerra… allora questo Eccelso meriterebbe davvero la venerazione di ogni forma di vita.” Meng Hao sospirò e poi si rivolse direttamente all’Eccelso Eegoo.


“Se sosterrai il Regno di Montagna e Mare, allora risparmierò la vita a tutta la tua gente del primo Cielo!”


Eccelso Eegoo rabbrividì, e nonostante il dolore che lo percorreva, lo sguardo nei suoi occhi era incrollabile come sempre. Iniziò persino a ridere.


“Il Regno di Montagna e Mare sarà sicuramente sterminato. Finché anche solo un membro del mio popolo rimarrà vivo alla fine, allora tra anni, torneremo!”


“Io sono Eegoo! Sono un Eccelso ora, e sarò un Eccelso nella morte!”


“Vuoi che mi sottometta? Vuoi che sia il tuo schiavo? L’unico schiavo che avrai è il mio corpo, non la mia anima!” Mentre rideva fragorosamente, apparvero i segni di un’imminente autodetonazione.


Non c’era follia nei suoi occhi, solo un orgoglio infinito. Preferiva morire piuttosto che chinare la testa e perdere la sua dignità!


Risuonarono rimbombi mentre iniziava ad emanare fluttuazioni distruttive. Tuttavia, visto che non poteva scatenare il potere della sua coltivazione, l’esplosione distruttiva non si sarebbe diffusa nel Regno di Montagna e Mare per causare una distruzione di massa. Poteva ferire solo sé stesso.
Ma in quel modo, anche se fosse morto, il suo corpo sarebbe stato inutile per Meng Hao.


Proprio mentre Meng Hao aggrottava le sopracciglia, la voce di Choumen Tai echeggiò improvvisamente nella sua mente. “Gli Eccelsi non possono essere costretti a sottomettersi a meno che non cancelli le loro anime.”


“Allora cancella la sua anima!” Disse Meng Hao con decisione, fissando il nemico.


Nel momento in cui aprì la bocca, i fili grigi che legavano l’Eccelso Eegoo divennero improvvisamente neri e iniziarono ad emanare una luce strana.
Si trasformò in un potere distruttivo che si riversò nell’Eccelso Eegoo, un potere di annientamento spirituale. Nel momento esatto in cui stava per autodetonarsi, riecheggiarono enormi rimbombi mentre veniva attivata una qualche tecnica sconosciuta…


Per cancellare la sua anima!


Riecheggiarono rimbombi soffocati mentre i fili svanivano. La figura sfocata di fronte a Meng Hao ora sembrava debole oltre ogni confronto. Finalmente, una voce flebile parlò. “Ho mantenuto la mia promessa…. Dormirò ora, fino al momento in cui il mio maestro sarà resuscitato…. Spero che tu possa mantenere la tua parte dell’accordo….”


Gradualmente, la debole voce svanì nel nulla.


Anche la figura nebulosa e sfocata svanì. Nello stesso momento, il corpo dell’Eccelso Eegoo rabbrividì e i suoi occhi divennero completamente e assolutamente vuoti.


Le increspature dell’autodetonazione svanirono e abbassò la testa mentre si inginocchiava di fronte a Meng Hao.


