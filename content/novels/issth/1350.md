---
weight: 1350
title: Capitolo 1350 - Contrattacco su Tutta la Linea!
pubDate: 2025-08-20T14:14:02.980Z
tags:
    - issth
---


Capitolo sponsorizzato, ringraziamo Mirko!
9 in coda (9 Mirko),
0/1 sponsorizzazioni 1 euro a capitolo,
-Schadenfreude


Ciò che si era inginocchiato era il corpo di un Eccelso, non l'anima.


Tuttavia, quell'atto di inginocchiarsi fece ammutolire tutti gli Estranei nel Regno di Montagna e Mare. Le loro menti divennero completamente vuote, vuote come la morte.


Ad eccezione dei soldati professionisti o degli individui particolarmente bellicosi, la maggior parte degli Estranei, indipendentemente dalla tribù di provenienza, combatteva per le proprie case, per la propria gente, e soprattutto per più risorse di coltivazione.


Così il crollo del primo Cielo aveva scosso le menti e i cuori di tutti gli Estranei. Furono lasciati vuoti e terrorizzati, e pieni di rimpianto. La loro casa... era andata perduta.


I loro compagni di tribù erano morti...


La guerra non aveva più senso. Se avessero avuto abbastanza tempo, la loro sete di vendetta alla fine li avrebbe spinti a combattere disperatamente. Tuttavia, prima che ciò potesse accadere, il loro Eccelso era stato soggiogato, un duro colpo che schiacciò la loro volontà e gelò il loro morale.


In lontananza, il signore imperiale si fermò improvvisamente e si costrinse a guardare indietro. Ciò che vide fu l'imponente Eccelso alto 30.000 metri inginocchiato di fronte a Meng Hao, e la sua mente vacillò.


"Sconfitti..." Mormorò con una voce rauca e disperata. Gli eventi che avevano portato alla distruzione del primo Cielo lo avevano fatto infuriare e lo avevano perfino spinto a rischiare la vita per un ultimo folle tentativo di intervenire. Anche se la maggior parte dei suoi compagni era sconvolta, era stato veloce a riprendere il controllo e a passare all'offensiva.


Ma poi aveva visto il loro Eccelso venire soggiogato e si riempì di amarezza. Si pentì persino della sua decisione di fuggire e si sentì in colpa. Pieno di emozioni contrastanti, poté solo ridacchiare con rimpianto.


Sogno del Mare rivelò un’espressione strana mentre guardava il Eccelso asservito. Anche se era entusiasta, non poté fare a meno di sospirare. Anche lei era allo stesso livello, qualcuno all'apice del mondo, quindi sapeva quanto difficile doveva essere stato per quella figura misteriosa costringere Eegoo a cedere.


In netto contrasto con gli Estranei c'erano i coltivatori del Regno di Montagna e Mare. Dopo un breve momento di silenzio, esplosero in un'esuberanza dirompente. Iniziò nella Quarta Montagna e Mare e si diffuse rapidamente fino alla Prima e alla Nona Montagna e Mare. Presto, le voci dell'intero regno gridarono in coro.


"La vittoria appartiene alle Montagne e ai Mari!"


"La vittoria appartiene alle Montagne e ai Mari!!"


"La vittoria appartiene alle Montagne e ai Mari!!!"


Era impossibile capire chi lo disse per primo, ma presto quelle parole risuonarono in tutto il Regno di Montagna e Mare. Tutto iniziò a tremare mentre venivano impartiti ordini per iniziare a respingere gli invasori.


In tutte le Nove Montagne e Mari, i coltivatori contrattaccarono!


Pochi degli Estranei erano ancora determinati a combattere. I loro occhi erano vuoti e tremavano di paura. Il primo Cielo era distrutto. La loro casa era sparita. I loro compagni di tribù erano morti. Il loro Eccelso era stato asservito. Tutto ciò che era accaduto li riempì di completa disperazione.


Quando il Regno di Montagna e Mare iniziò a contrattaccare e si levò un coro di grida di battaglia entusiaste, Meng Hao guardò l’Eccelso alto 30.000 metri inginocchiato e i suoi occhi si riempirono di un'espressione piena di emozioni contrastanti. Sospirò.


Poi, giunse le mani e si inchinò profondamente.


Era un inchino verso l'anima incrollabile del Eccelso. Per un momento, sentì che era un peccato che l'anima di Eegoo fosse stata cancellata, ma poi l’emozione nei suoi occhi fu sostituita da freddezza. Quando gli esperti erano nemici, potevano rispettarsi a vicenda, ma non potevano mai arretrare!


A volte, l'unica opzione era la morte!


Una delle due parti sarebbe morta. In guerra, la pietà non poteva essere tollerata, né la compassione, e soprattutto non la debolezza. Inoltre, questa battaglia... era solo l'inizio.


"In ogni caso, non ho bisogno della tua anima. Ho solo bisogno del tuo corpo da Eccelso. Anche se indebolisce lievemente la tua forza combattiva, sei comunque un Eccelso!"
Meng Hao scomparve per poi atterrare in cima alla testa dell’Eccelso alto 30.000 metri. Ora che aveva il controllo di quel corpo, un semplice pensiero da parte sua poteva manipolare la marionetta come voleva.


Nel momento stesso in cui Meng Hao atterrò sulla testa della marionetta, l’Eccelso si alzò lentamente in piedi, facendo divampare energia da ogni direzione.


Da quel momento in avanti, Meng Hao era diventato scioccante sotto ogni aspetto. Non solo aveva una forza combattiva più potente di tutto il Regno di Montagna e Mare, ora che aveva un marionetta al livello di Eccelso, era all'apice assoluto.


Tuttavia, nulla poteva competere con ciò che rappresentava adesso. Dopo aver distrutto il primo Cielo e aver asservito un Eccelso, lui... ora era il simbolo dello spirito del regno!


I suoi occhi brillarono mentre si girava per guardare Sogno del Mare, verso la quale immediatamente porse i suoi rispetti e si inchinò. Guardarla lo fece sentire piuttosto rammaricato e dispiaciuto.
Disse a bassa voce: “Signora Sogno del Mare, allora... ero ignorante e ingenuo. Pensavo solo a me stesso, non alle Montagne e ai Mari. Anziana, spero che non sia troppo profondamente offesa da ciò che ho detto.”


Dopodiché, giunse di nuovo le mani e si inchinò. Come aveva detto, anni prima non gli importava affatto del Regno di Montagna e Mare, e questo lo aveva portato a discutere con Sogno del Mare dopo gli eventi nel Regno del Vortice del Vento.


Nota traduzione: Meng Hao si è rivolto con durezza a Sogno del Mare nei capitoli 1151 e 1152.


Ripensandoci, si rese conto di aver effettivamente parlato con un po’ troppa durezza.


Sogno del Mare sorrise leggermente, un’espressione che mostrava raramente. La fece sembrare una bellissima peonia in fiore. Calore e gentilezza riempirono il suo sguardo mentre guardava Meng Hao.
Per lei, era semplicemente un membro della generazione più giovane, un bambino in realtà.


"Vai pure a prenderti cura di ciò di cui ti devi occupare." Rispose.


Meng Hao annuì e, senza ulteriori esitazioni, si sedette a gambe incrociate e chiuse gli occhi. Poi, inviò un po' di volontà divina, facendo brillare gli occhi della marionetta dell’Eccelso, quasi come se fossero i suoi stessi occhi.


Dopo aver inviato la sua volontà divina nella marionetta, la sentì sotto il suo controllo proprio come il suo stesso corpo. Contemporaneamente, emanava la terrificante aura di un Eccelso.


Naturalmente, Meng Hao stesso aveva un senso divino pari all'ottanta percento di quello di un Eccelso, il che garantiva che poteva facilmente scatenare l'ottanta percento del potere di Eegoo. Con un solo passo, la marionetta attraversò il cielo stellato per apparire di fronte al Signore Imperiale Estraneo.


"Sottomettiti o muori!" Disse Meng Hao attraverso la bocca della marionetta. La voce tuonò, riecheggiando in tutto il Regno di Montagna e Mare.


L'Imperatore rise amaramente mentre guardava la marionetta dell’Eccelso Eegoo in piedi di fronte a lui, un Eccelso che una volta era stato uno dei suoi. I suoi occhi brillarono di follia e persino di un desiderio di morte. Se Eccelso Eegoo preferiva morire piuttosto che cedere, allora come Imperatore, non avrebbe commesso lo stesso errore di prima fuggendo.


"Tu hai distrutto la mia casa! Tu hai ucciso la mia gente! E ora pensi che mi sottometterò a te? Anche se morissi, mi trasformerò in un fantasma vendicativo che maledirà il tuo Regno di Montagna e Mare per generazioni a venire!"
L'Imperatore gettò la testa all'indietro e rise, scatenando il potere esplosivo della sua coltivazione e facendo apparire sei vortici dietro di sé.


Meng Hao mostrò un’espressione strana mentre lo fissava per un momento, poi disse: "Le tue parole sembrano molto giuste, determinate e davvero odiose..."


La voce tonante di Meng Hao fece vacillare improvvisamente l'energia dell'Imperatore Estraneo.


Senza aspettare di impegnarsi in altra retorica, Meng Hao fece sporgere la mano alla marionetta e immediatamente, il cielo stellato intorno al Signore Imperiale si frantumò. Il corpo del Signore Imperiale iniziò a vibrare e il sangue schizzò dalla sua bocca.
Cadde all'indietro, agitando la mano per far volare via innumerevoli oggetti magici. I sei vortici dietro di lui lo attraversarono e si diressero verso Meng Hao, che manipolò la marionetta per farle lanciare un pugno.


"Sembra cheti sia dimenticato che siete stati voi ad invaderci, non il contrario!" Mentre la voce di Meng Hao riecheggiava, il pugno schiacciò il vuoto e frantumò il cielo stellato. Tutti gli oggetti magici furono ridotti in polvere e i sei vortici dell'Essenza furono distrutti. Poi il colpo atterrò sul Signore Imperiale Estraneo, le cui gambe esplosero. Essendo sfuggito alla morte, cadde di nuovo all'indietro in ritirata.


"Questa guerra non è stata un'idea del Regno di Montagna e Mare, è stata vostra!" Come poteva Meng Hao lasciar scappare questo Estraneo? Le sue parole tuonarono, facendo tremare la mente dell'Imperatore, mentre realizzava che, nonostante fosse difficile da accettare… Meng Hao aveva ragione.


Erano stati i 33 Cieli ad istigare questo conflitto ed erano loro gli invasori.


"Sì, beh, e allora?!" Urlò l'Imperatore. "Non abbiamo nemmeno distrutto il Regno di Montagna e Mare, ma poi tu hai spazzato via la nostra gente!? Siete voi che avete sterminato per primi la nostra casa!!"
Non più preoccupato del senso delle sue parole, tornò alla sua vera forma, una lucertola gigante lunga migliaia di metri e coperta da fiamme nere impetuose. Poi, si lanciò verso Meng Hao e la marionetta dell’Eccelso. "Il Regno di Montagna e Mare verrà sicuramente spazzato via!!"


"Quanto al fatto che il Regno di Montagna e Mare venga spazzato via.” Rispose freddamente Meng Hao. "Non posso dirlo con certezza. Ma quello che so è che tu... morirai, proprio ora!" La marionetta dell’Eccelso eseguì un gesto di incantesimo con una mano e poi fece un cenno, facendo divampare il suo potere e sigillando l’intera area come una gabbia, per schiacciare il nemico con una pressione incredibile.


Risuonarono rimbombi mentre il Signore Imperiale iniziava a tremare. Sanguinava dagli occhi, orecchie, naso e bocca, e le fiamme nere che coprivano il suo corpo si estinsero. Le sue squame esplosero e urlò amaramente. Poi, la pressione lo fece esplodere completamente mentre veniva annientato!


Dopo aver ucciso il Signore Imperiale Estraneo, Meng Hao si sentì debole; controllare personalmente la marionetta Eccelso era piuttosto stancante. Mentre sedeva lì sulla testa del marionetta Eccelso, spalancò gli occhi all'improvviso e guardò giù verso il Regno di Montagna e Mare.
Con un po' di volontà divina, mandò la marionetta dell’Eccelso giù tra le Montagne e i Mari. Ovunque apparisse, gli Estranei che lo vedevano si riempirono di disperazione.
Alcuni erano impazziti, altri erano pieni di amarezza. Ora combattevano una battaglia senza speranza e apparentemente... non potevano farci nulla.


Erano gli invasori, ma ora stavano sperimentando cosa significava essere invasi. Quella... era la spada a doppio taglio che era la guerra.


"Questa prima battaglia con i 33 Cieli può ora concludersi!"


Il più potente Estraneo del primo Cielo rimasto era Long Linzi, che combatteva con il Patriarca Affidabilità. In quel momento, tremò e iniziò a fuggire. Sbuffando freddamente, il Patriarca Affidabilità immediatamente si lanciò all'inseguimento.


Gli Estranei del primo Cielo erano in completo caos.

