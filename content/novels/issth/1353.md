---
weight: 1353
title: Capitolo 1353 - Esigo una Spiegazione!
pubDate: 2025-10-16T07:33:49.641Z
tags:
    - issth
---


Capitolo sponsorizzato, ringraziamo Mirko!
7 in coda (7 Mirko),
0/1 sponsorizzazioni 1 euro a capitolo,
-Schadenfreude


La voce riecheggiò nelle menti di tutti i coltivatori e, indipendentemente da ciò che stessero facendo, si fermarono sul posto. L'intero regno piombò nel silenzio.


Presto, negli occhi di tutti iniziò a brillare il desiderio di combattere. Lo sconcerto e la paura che li avevano abitati furono ora sostituiti da un bagliore luminoso che rifletteva il loro spirito.


Anche se mantennero il loro silenzio, tornarono ai compiti importanti a cui stavano lavorando con un rinnovato senso di urgenza.


In accordo con le richieste dell’Eccelsa Sogno del Mare e dei Signori di Montagna e Mare, la Prima Montagna divenne la prima linea difensiva. Inoltre furono predisposti innumerevoli formazioni magiche e incantesimi restrittivi, finché l'intero luogo non divenne simile ad un enorme incantesimo di restrizione.


Quanto agli abitanti del Primo Mare, anche loro erano stati coinvolti nella guerra e la loro sopravvivenza era in gioco, quindi non si trattennero nei preparativi.


Ogni Montagna e Mare successiva costituiva una linea di difesa aggiuntiva, e dopo le prime otto si trovava il nucleo, il quartier generale dell'intero regno.


Mentre il Regno di Montagna e Mare si preparava alla guerra, Meng Hao sedeva a gambe incrociate nel palazzo ancestrale del Clan Fang. Passarono altri quindici giorni prima che decidesse di andarsene.


C'era qualcuno che desiderava vedere sul pianeta Paradiso Meridionale… e qualcuno sulla Nona Montagna!


La prima persona era… Shui Dongliu!


Recentemente aveva appreso da suo nonno Meng che Shui Dongliu era l'Estraneo di cui era a conoscenza da tempo. Dopo aver riflettuto su tutto ciò che era accaduto nel corso degli anni e aver messo insieme molti tasselli del puzzle, Meng Hao era sempre più certo che Shui Dongliu nascondesse altri enigmi.


In effetti aveva avuto perfino la sensazione che fosse connesso ad un qualche segreto monumentale, un segreto che forse… aveva qualcosa a che fare con l'intero Regno di Montagna e Mare.


“Shui Dongliu ha usato una singola frase per convincere mio nonno a diventare il Signore dell'Ottava Montagna e Mare. Ma… chi è esattamente?”


“Secondo quanto ha detto nonna Meng, mio nonno Fang non è nel Regno di Montagna e Mare. Potrebbe essere che… sia nelle….” Meng Hao alzò lo sguardo. I suoi occhi sembrarono attraversare tutte e otto le linee difensive, per spostarsi fuori nel cielo stellato, verso i 32 Cieli.


Durante il suo soggiorno di oltre un mese sul pianeta Paradiso Meridionale, Meng Hao aveva spesso inviato il suo senso divino a coprire il pianeta alla ricerca di Shui Dongliu. Era certo che Shui Dongliu fosse lì, da qualche parte.


Tuttavia, non era riuscito a trovare nemmeno il più piccolo indizio sulla sua posizione. Alla fine, sospirò. Fidandosi dei propri sensi, ma non avendo altra scelta, si congedò dai genitori e da tutti gli altri. Uscendo, si librò appena fuori dal pianeta Paradiso Meridionale e guardò indietro.


“Non vuoi vedermi, eh?” Disse Meng Hao con tono freddo.


In quello stesso momento, giù sulla vetta di un'alta montagna del pianeta Paradiso Meridionale, Shui Dongliu stava guardando in cielo verso Meng Hao.


Apparentemente, lui poteva vedere Meng Hao, ma Meng Hao non poteva vedere lui.


Meng Hao rimase lì sospeso per un po' prima che i suoi occhi si illuminassero. Sbatté rapidamente l'occhio sinistro nove volte di fila, facendo cambiare e ingrandire la sua vista del mondo. Presto, poté vedere tutte le terre sottostanti in dettaglio completo.


All'improvviso, scomparve. In modo scioccante, quando riapparve…  era in piedi sulla vetta della montagna, direttamente di fronte a Shui Dongliu.


Shui Dongliu non mosse un muscolo, anche se nei suoi occhi si poteva vedere un'espressione di sorpresa mentre guardava Meng Hao.


Tranne che… Meng Hao non vedeva nulla di fronte a sé. Provava una sensazione molto strana da questa montagna, come se fosse in qualche modo connessa al Karma di Shui Dongliu.


Dopo essere rimasto in silenzio per un momento, Meng Hao all'improvviso sorrise in modo rilassato. Rinunciando finalmente all'idea di scovare Shui Dongliu, unì le mani e si inchinò profondamente all'aria di fronte a sé.


“Anziano, poiché non desidera incontrarmi, me ne andrò. Non dimenticherò mai la gentilezza che mi ha mostrato. Non sono sicuro di quali siano i suoi piani, Anziano, ma… il Regno di Montagna e Mare è debole ora, quindi per favore… non giochi con il fuoco rischiando di bruciarsi!”
Le parole che pronunciò erano gelide ed emanava un’aura fredda e amara. Anche la marionetta dell’Eccelso nel cielo stellato irradiava un gelo che sembrò bloccare quella vetta montuosa.


Detto questo, Meng Hao alzò lo sguardo e si diresse nel vuoto, non prestando più attenzione alla montagna. Lì, si trasformò in un raggio di luce che lasciò il pianeta Paradiso Meridionale.


Mentre se ne andava, Shui Dongliu continuò a stare lì, e nei suoi occhi si poteva vedere un barlume di ammirazione. Dopo un momento, sorrise.


“Allora, ragazzo.” Mormorò, il suo sorriso si fece più profondo, “Sei finalmente cresciuto… e hai anche messo su i denti, vedo. Sai cosa significa proteggere la tua casa. Eccellente. Eccellente…”


“Quanto al Regno di Montagna e Mare, diciamo solo… ci tengo più io di te. Più… di chiunque altro.”


Fuori dal pianeta Paradiso Meridionale, Meng Hao procedette lungo il cielo stellato. In tutta la Nona Montagna e Mare, i coltivatori stavano creando pianeti e masse terrestri in numerose località, riempiendo la volta celeste.


Radunati su quei pianeti e masse terrestri c'erano tutti i mortali del Regno di Montagna e Mare, e tutte le stirpi di tutti i coltivatori…


C'era solo un Signore di Montagna e Mare qui, però, ed era Ji Tian. L’Eccelsa Sogno del Mare era venuta personalmente a fargli visita e lo aveva nominato guardiano del luogo.


Meng Hao osservò questa Nona Montagna e Mare così radicalmente cambiata, e alla fine, il suo sguardo si posò su una certa montagna… La Nona Montagna!


Meng Hao voleva incontrare una certa persona e porre fine al Karma che li legava. Quella persona non era altri che Ji Tian!


Ji Tian aveva interferito quando Fang Xiufeng entrò nel Dao e aveva tentato di possedere Meng Hao nell'Ottava Montagna e Mare. Per questo, il Karma tra loro era vario e forte.


Meng Hao procedette attraverso il cielo stellato verso la Nona Montagna, quindi iniziò a salire i gradini che portavano alla vetta. Presto fu lì, nella parte più alta della montagna.


Vide uno stagno celeste, all'interno del quale c'era una tartaruga Xuanwu addormentata. Accanto allo stagno, sedeva a gambe incrociate un vecchio vestito di  viola. I suoi occhi erano in parte annebbiati, eppure luminosi, e su di lui era visibile un Karma sconfinato.


Nell'istante in cui lo vide, capì che era l’uomo che stava cercando… Ji Tian!


Era un ex subordinato del Signore Li, un potente esperto della stessa era del primo patriarca del clan Fang. Era anche il Signore della Nona Montagna e Mare!


Ji Tian non era solo. Un giovane uomo e una giovane donna stavano dietro di lui. Meng Hao non conosceva l'uomo, non lo aveva mai visto prima, ma poteva vedere che aveva una coltivazione straordinaria nelle fasi intermedie dell'Antico Reame.
Quando guardò Meng Hao, il timore nei suoi occhi era evidente, e sebbene stesse apparentemente cercando di trattenersi dal rivelarlo, Meng Hao poteva vederlo chiaramente.


Non appena Meng Hao posò gli occhi sulla giovane donna, la riconobbe. Era Ji Yin, e non appena lei lo vide, si lasciò sfuggire uno sguardo pieno di emozioni contrastanti e la sua espressione si fece cupa.


Nota traduzione: Ji Yin era una delle molte Prescelte che Meng Hao ha malmenato e intrappolato nella sua borsa da trasporto durante gli eventi nel tempio immortale dell’Antico Rito Daoista. Ha combattuto contro Ji Yin nel capitolo 829. In seguito qualcuno si è appropriato della sua ed è apparso quando il clan Ji ha tentato di rovesciare il clan Fang.


L'espressione di Ji Tian era la stessa di sempre quando alzò lo sguardo verso Meng Hao. Era quasi come se lo considerasse un vecchio amico. Sorrise e, con tono noncurante, disse: “Sei venuto.”


Meng Hao guardò Ji Tian, l'espressione calma mentre si avvicinava e si fermava davanti a lui. Poi guardò in basso verso la tartaruga Xuanwu nell'acqua dello stagno, e i suoi occhi improvvisamente brillarono.


“Quindi puoi vederlo?” Disse Ji Tian, sorridendo. “In tal caso, non ha senso cercare di nascondere la verità. L'unica domanda è: sarò in grado di calmare la tua ira, principe ereditario delle Montagne e dei Mari?”


Meng Hao rimase lì in silenzio, gli occhi lampeggianti. Ciò che vide furono innumerevoli potenti fili di Karma che legavano Ji Tian alla tartaruga Xuanwu, creando una connessione tra i due che superava di gran lunga la connessione tra un normale Signore di Montagna e Mare e la sua tartaruga Xuanwu. In effetti, le forze vitali di Ji Tian e della tartaruga Xuanwu sembravano essere legate insieme.


Inoltre, non era una situazione in cui Ji Tian fosse in posizione dominante, con la tartaruga Xuanwu legata a lui. Invece, era la tartaruga Xuanwu a essere dominante!


Se la tartaruga Xuanwu fosse morta, Ji Tian sarebbe perito. Tuttavia, se Ji Tian morisse, non avrebbe alcun effetto negativo sulla tartaruga Xuanwu. Anzi, se Ji Tian fosse morto, la tartaruga Xuanwu sarebbe stata in grado di assorbire il potere della sua coltivazione, avendo così un aumento esplosivo di forza combattiva.


Il modo in cui Meng Hao la vide era che questo era un giuramento fatto da Ji Tian, che sarebbe vissuto o morto con la Nona Montagna e Mare!


Meng Hao esaminò la situazione per un momento molto lungo prima di voltarsi per guardare Ji Tian negli occhi. “Perché hai fatto questo?”


Ji Tian guardò indietro Meng Hao e iniziò a parlare lentamente, suonando orgoglioso come dovrebbe essere il Signore della Nona Montagna e Mare. “Questa è la domanda sbagliata, principe ereditario. Chiariamo le cose. Ho un risentimento nei confronti del tuo clan Fang. Inoltre, sebbene ci siano molte sette e clan nella Nona Montagna e Mare che mi venerano, la maggior parte mi teme, ma non mi rispetta.”


“Tuttavia, dopo essere diventato il Signore di Montagna e Mare, non ho commesso atti depravati di disumanità! Forse non ho condotto la Nona Montagna e Mare verso ricchezza e gloria, ma non l'ho neppure portata al declino!”


“In effetti, sono apparsi qui Prescelti, uno dopo l'altro. Non ne ho mai fatto uccidere nemmeno uno, non importa da quale setta o clan provenissero, né ho messo in atto alcun massacro generalizzato!”


“È vero che il Clan Ji è diventato grande e potente grazie alla Pedana della Concessione dell'Immortalità che ho creato, che ha permesso a molte persone di diventare Falsi Immortali per mezzo del mio nome.
Tuttavia, alla fine, non ho fatto nulla di dannoso per la Nona Montagna e Mare. Semmai, ho dato a più persone la speranza e la possibilità di raggiungere l'Ascensione Immortale.”


“Quanto al clan Fang, l'unica ragione per cui li ho presi di mira è stata a causa delle vecchie inimicizie che esistono tra i nostri due clan.”


“Nonostante ciò, dall'inizio fino ad ora, quando tu non hai ancora fatto il passo nel Dao, non ho mai mosso un dito per attaccarti… con l'eccezione di quella volta nell'Ottava Montagna e Mare.”


Meng Hao pensò per un momento, poi rispose con voce fredda: “Bel soliloquio, ma non è sufficiente. Esigo una spiegazione completa.”


Ji Yin non riuscì a trattenersi dall'intervenire. “Meng Hao, st-stai sesagerando. Ciò che il Patriarca ha fatto a te e a tuo padre non era il suo vero desiderio. In realtà lui…”


“Basta così.” Disse Ji Tian, agitando la mano per interromperlo. Guardò Meng Hao e sembrò aver preso una decisione.


“Posso darti quella spiegazione completa, principe ereditario.” Si alzò in piedi e agitò la mano, facendo apparire una fenditura di fronte a sé, nella quale entrò immediatamente.


Meng Hao lanciò un'occhiata a Ji Yin. In base a ciò che aveva appena detto, aveva già un'idea di cosa stesse succedendo. Camminò verso la fessura e poi apparì in una piccola dimensione.


I dintorni non erano molto grandi. Era un sepolcro.


“Principe ereditario, la spiegazione che ti devo giace qui dentro.” Disse Ji Tian, con voce rauca.


Meng Hao si guardò intorno e fu immediatamente scosso. All'interno del sepolcro c'erano otto bare, nessuna delle quali conteneva ossa, solo pile di pelle.


C'era anche un forte potere karmico che fece brillare gli occhi di Meng Hao. Gli bastò un momento di estrapolazione per determinare la funzione generale di questo luogo, anche se non riuscì a determinare la specifica grande magia in atto.


“Possessione di cloni.” Disse. “Forgiare il corpo perfetto… Otto possessioni erano come otto vite, e a giudicare dall'aspetto, Ji Dongyang era la tua ottava vita. Voleva possedermi per diventare la nona vita!”


“Pertanto, ciò che vuoi dirmi è che la magia divina che hai scatenato in realtà ha preso il controllo di te. Il 'te' che ho incontrato prima non eri veramente tu. Inoltre, dopo aver abbattuto Ji Dongyang, la magia si è spezzata e hai recuperato il controllo?” Guardò Ji Tian con uno sguardo scintillante!





