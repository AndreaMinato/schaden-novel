---
weight: 13560
title: Capitolo 1356 - Il Piano per Dividere i Cieli!
pubDate: 2025-08-25T07:27:05.487Z
tags:
    - issth
---


Capitolo sponsorizzato, ringraziamo Mirko!
4 in coda (4 Mirko),
0/1 sponsorizzazioni 1 euro a capitolo,
-Schadenfreude


Risuonò un fragore assordante mentre la freccia di luce veniva fatta a pezzi. L'enorme mano del Eccelso si fermò sul posto, poi si aprì lentamente, facendo cadere una goccia di sangue. Quella goccia di sangue sfrigolò e poi esplose in un mare sconfinato ricoperto da innumerevoli simboli magici.
Discese come una macina verso l'oceano di magia scatenato dall'enorme esercito dei coltivatori di Montagna e Mare.


Le pupille di Meng Hao si contrassero in risposta.


“Di certo merita di essere un Eccelso. Ha chiaramente una grande esperienza in battaglia ed è capace di cambiare tattica nel bel mezzo di un combattimento. Ha sfruttato la goccia di sangue che ha versato e l’ha trasformata in un potente attacco…".


Non c'era tempo per Meng Hao per fermare ciò che stava accadendo. Accigliandosi, osservò il mare di sangue del Eccelso abbattersi sull'oceano di magia, facendo istantaneamente sbiadire la sua luce ovunque si scontrassero.


Contemporaneamente, anche i due Signori Imperiali attaccarono. Si sentirono rimbombi mentre, per la prima volta, l'oceano di magia del Regno di Montagna e Mare veniva soppresso e cominciava a svanire.


Fu anche in quel momento che le fenditure nel cielo stellato si stavano allargando sempre di più. Vaste quantità di Estranei apparvero. Ce n'erano non meno di un milione a quel punto, e le loro espressioni erano tutte feroci e crudeli mentre si lanciavano verso la Prima Montagna e Mare.


Le fessure continuavano solo a diventare più ampie ed era possibile vedere che ancora più Estranei stavano aspettando oltre. Si riversavano senza sosta dai passaggi.


Inoltre, dietro tutti quegli Estranei c'era… una massa terrestre!


Era… il secondo Cielo. Questo secondo Cielo era chiaramente più grande del primo, e oltre ancora, Meng Hao poteva vedere il terzo, il quarto e il quinto Cielo.


Ognuno dei 33 Cieli era più grande di quello precedente, dal primo, il più piccolo fino a quello più vasto… il 33esimo Cielo.


Riecheggiarono rimbombi mentre il secondo… lanciava raffiche di attacchi contro la barriera, allargando le fenditure e permettendo a sempre più Estranei di entrare nel Regno di Montagna e Mare.


Dall'aspetto, la barriera non sarebbe rimasta intatta ancora per molto.


Meng Hao guardò indietro verso le fenditure, e le sue palpebre fremettero quando scorse l’Eccelso che aveva appena frantumato la sua freccia. Era enorme e di colore dorato, con la testa di un leone, il tipo di figura da essere oggetto di ogni attenzione.


La luce dorata scintillava su di lui, e Meng Hao poteva persino percepire che questo Eccelso dalla testa di leone possedeva un potere terrificante e apocalittico.


Sentendosi osservato, l’Eccelso dalla testa di leone spostò lo sguardo verso di lui e i suoi occhi simili a lampi trafissero il vuoto per posarsi sul sole, e su Meng Hao. Con voce fredda, disse: “Io sono Xuan Fang”.


Meng Hao sbuffò freddamente mentre usava il suo senso divino per difendersi.


Gli occhi di Xuan Fang brillarono. Ignorando Meng Hao, si girò verso la marionetta dell’Eccelso che aspettava sulla Prima Montagna. La sua espressione si riempì di emozioni contrastanti mentre stendeva la mano e indicava la Prima Montagna e il Primo Mare.


“Che la guerra di sterminio abbia inizio!” In risposta alle sue parole, innumerevoli Estranei ruggirono e si lanciarono verso la Prima Montagna e Mare, scatenando numerose tecniche magiche e abilità divine.


L'esercito che comprendeva la prima linea difensiva per il Regno di Montagna e Mare era separato dagli Estranei dal Primo Mare, ma comunque contrattaccarono direttamente con varie magie. Tuttavia, gli invasori erano numerosi e si riversavano sempre di più in questo mondo. La loro carica era inesorabile e maestosa, e il loro avanzare li portava sempre più vicini al Primo Mare.


L'acqua di mare ribollì e urlò, e cominciò a vaporizzarsi in una nebbia, come se stesse venendo cancellata.


Inaspettatamente l’Eccelso Xuan Fang rimase sul posto, un sorriso enigmatico sul volto mentre studiava il Regno di Montagna e Mare. Poi sfrecciò su nel cielo e stese entrambe le mani, come se stesse per afferrare la volta celeste e squarciarla.


Riecheggiarono fragori mentre la barriera veniva squarciata sempre di più.


Apparentemente, giunse ad un punto critico e la protezione si riempì di crepe e lacerazioni, per poi frantumarsi in pezzi come uno specchio.


Tutto quello che era sopra fu poi rivelato. Tutti i… 32 Cieli!!


Ora che la barriera era caduta, il Regno di Montagna e Mare e i 32 Cieli erano collegati. Entrambe le parti… potevano guardarsi direttamente.


Tuttavia, fu in quel momento che tutti gli Estranei dei 32 Cieli divennero improvvisamente sfocati e poi svanirono. Sorprendentemente, tornarono indietro verso le masse terrestri da cui erano venuti!
Il cuore di Meng Hao cominciò a battere più forte. Stava accadendo qualcosa di strano e, nonostante non fosse sicuro di cosa fosse, sembrava che qualcosa di grosso.


L'espressione dell’Eccelso Xuan Fang sussultò con disprezzo mentre guardava freddamente il Regno di Montagna e Mare.


“Devo ammirare il vostro piccolo piano. Ma… non me ne potrebbe importare di meno!” Quasi nell'esatto istante in cui le parole di Xuan Fang risuonarono, il cuore di Meng Hao tremò per l'intenso presentimento che stava crescendo sempre più forte. Improvvisamente, tutti i restanti frantumati della barriera cominciarono a emettere un ronzio mentre roteavano per formare un'enorme tempesta. Poi, cominciarono a sollevarsi verso i 32 Cieli.


Contemporaneamente, la voce dell’Eccelsa Sogno del Mare riecheggiò nelle menti dei coltivatori di Montagna e Mare.


“Attaccate!!”


Risuonarono rimbombi, partendo dalla Nona Montagna e Mare per poi muoversi all'Ottava, alla Settima, e fino alla Prima Montagna e Mare, mentre i coltivatori del regno scatenavano abilità divine esplosive e tecniche magiche.
Sfrecciarono verso l’alto, per poi scattare fuori dalla Prima Montagna e Mare in un oceano di magia che superava di dieci volte la ferocia degli assalti precedenti. Si diresse verso la tempesta, fondendosi in essa e così sperimentando una crescita esponenziale in dimensioni e potere.


Quella forza indicibilmente potente si dirigeva direttamente verso… i 32 Cieli.


Questo era il piano del Regno di Montagna e Mare a cui Xuan Fang aveva fatto riferimento, messo in atto dall’Eccelso Sogno del Mare, ma originariamente pianificato dall’Eccelso Nove Sigilli.


Era davvero un piano. Sebbene non fosse possibile dirlo dalla prospettiva del Regno di Montagna e Mare stesso, dalla direzione dei 33 Cieli, era più facile distinguerlo. La barriera che era stata eretta dalla volontà del Regno di Montagna e Mare, una volta frantumata, avrebbe chiaramente potuto scatenare un attacco sconvolgente.


Quell'assalto, quella tempesta intensa, avrebbe combinato tutte le tecniche magiche dei coltivatori del Regno di Montagna e Mare per creare un potere simile a quello di un Eccelso, che sarebbe poi stato usato per colpire il secondo Cielo!


L'enorme tempesta si estese per coprire il secondo Cielo, frantumando le sue montagne e gli edifici, per poi passare a colpire il terzo Cielo, il quarto Cielo e poi il quinti Cielo.


A partire da questo momento, Meng Hao aveva già scatenato due potenti attacchi, lasciandone meno di sedici. Tuttavia, non esitò ad aggiungere il potere di un'altra freccia di luce nell'enorme tempesta, rendendola ancora più gloriosa di prima.


Meng Hao poteva anche percepire che probabilmente c'erano altri trucchi nascosti all'interno della barriera frantumata, quindi nonostante il presentimento che aveva, scelse comunque di aiutarli.


La tempesta di vento ululava, supportata dalla follia dei coltivatori del Regno di Montagna e Mare, dal potere esplosivo della volontà del regno, come se volessero ridurre in pezzi tutti i 32 Cieli!


Tuttavia, proprio mentre la tempesta si abbatteva sul sesto Cielo, e prima che potesse caricare verso il settimo, una luce accecante brillò per coprire la massa terrestre che era il settimo Cielo. Coprì poi l’ottavo Cielo sopra di esso, il nono, via via fino al 33° Cielo. Poi, tutti quei Cieli cominciarono a diventare sfocati.


Contemporaneamente, apparve una barriera, tagliando la connessione tra il sesto Cielo e il settimo Cielo.


Simultaneamente, un gigantesco scorpione apparì nella vasta distesa sopra il settimo Cielo. Era sfocato, ma i suoi occhi brillavano di un'opprimente freddezza mentre fissava dall'alto il Regno di Montagna e Mare.


“Le tattiche di Nove Sigilli, portate avanti da Sogno del Mare. I nostri 33 Cieli non hanno scelta se non fronteggiarle. A quanto pare… quel potere di sterminio è terribile come sempre.”


“Tuttavia… sono passate decine su decine di migliaia di anni. Siamo cambiati rispetto a prima. In passato, avreste potuto abbattere tutti i 33 Cieli, per aprire un percorso per il Regno di Montagna e Mare per fuggire. Ma ora… sarete fermati al sesto Cielo.”


“Quella modalità assedio di Montagna e Mare sembra concentrata sulla difesa, ma non c'è dubbio che la sua forma sia quella di una freccia. In tutta probabilità, l’Eccelso Nove Sigilli lo ha pianificato tutte quelle decine di migliaia di anni fa. Il suo piano per la battaglia finale era in realtà… aprire un corridoio per permettervi la fuga.”


“Mi chiedo quanti coltivatori del Regno di Montagna e Mare sapessero effettivamente di questo piccolo piano? Basandomi su ciò che so della tua personalità, Sogno del Mare, la mia ipotesi è… che tu non l'abbia detto a nessuno!” Le risate dello scorpione risuonarono attraverso il Regno di Montagna e Mare mentre scompariva lentamente.


Le sue parole erano piene di malevolenza sinistra e i coltivatori del Regno di Montagna e Mare le sentirono, i loro cuori tremarono per lo shock. Nemmeno Meng Hao sapeva che Sogno del Mare avrebbe fatto una cosa del genere.


Sebbene potesse ignorare l'accusa del Eccelso a forma di scorpione se voleva, dopo averci pensato su, si rese conto che non sembrava così assurdo.


Se Meng Hao era influenzato in tal modo, allora si poteva solo immaginare come si sentissero il resto dei coltivatori di Montagna e Mare. Non potevano fare a meno… di perdere improvvisamente un po' di fiducia riguardo alla guerra. Dopotutto… persino il loro Eccelso voleva fuggire, evitare di combattere fino alla morte….


La sensazione di speranza che avevano provato dopo che Meng Hao aveva distrutto il primo Cielo e soggiogato un Eccelso… svanì improvvisamente un po' grazie alle parole del Eccelso a forma di scorpione.


Le palpebre di Meng Hao fremettero ed ebbe un tuffo al cuore. Sapeva che i coltivatori che potevano raggiungere il livello di Eccelso non erano affatto deboli e sarebbero stati anche profondi cospiratori.


Mentre l’Eccelso a forma di scorpione scompariva e i Cieli dal settimo in poi diventavano invisibili, le masse terrestri del sesto, quinto, quarto, terzo e secondo Cielo cominciarono tutte a discendere.


Sebbene fossero stati distrutti e fossero in rovina, gli Estranei su di essi avevano chiaramente modi per difendersi dall'attacco di poco prima. Si riversarono tutti, decine di milioni di loro, supportati dalle loro masse terrestri mentre si lanciavano all'attacco.


C'erano anche numerosi cubi neri che si sparsero dalle cinque masse terrestri, non meno di un milione di loro.


A questo punto, la voce fredda dell’Eccelsa Sogno del Mare riecheggiò nei cieli stellati. “Che ammasso di bugie! Pensi che un miserabile sacerdote della tribù degli scorpioni come te possa comprendere i metodi dell’Eccelso Nove Sigilli…?
Coltivatori del Regno di Montagna e Mare, il settimo Cielo e tutti gli altri Cieli hanno usato il loro incantesimo celante.
Per il prossimo anno, saranno incapaci di emergere dal loro stato attuale. Né saranno in grado di combatterci. Potranno solo guardare!”


“Hanno abbandonato dal secondo al sesto Cielo. I loro eserciti sono soli! Coltivatori Estranei dei Reami Inferiori, lo sapevate? Sapevate che siete stati abbandonati?”


