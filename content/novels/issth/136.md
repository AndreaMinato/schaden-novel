---
weight: 136
title: Capitolo 136 – Zhou Daya!
pubDate: 2025-03-17T11:17:34.784Z
tags:
    - issth
---


L'espressione di Meng Hao era la stessa di sempre mentre i dieci Coltivatori lo sorpassavano. Continuò a volare avanti, sebbene non così velocemente. Presto, gli altri Coltivatori furono molto più avanti di lui. I suoi occhi tremolarono leggermente. Non andò via, ma continuò a seguirli, apparendo esattamente come se cercasse la fonte della Tribolazione Celeste e, come gli altri, più Fulmini della Tribolazione.


“Perché la Tribolazione Celeste è venuta?” disse Meng Hao con lo stesso tono degli altri. Sembrava molto pensieroso mentre chiedeva “Cosa c'è in questo posto che l'ha provocata?!”


“Buona domanda! Non avevo mai visto prima una Tribolazione Celeste come quella. Non ditemi che qui c'era una persona che stava trascendendo la Tribolazione? Nessuno lo ha fatto sin dai tempi antichi, sebbene se ne possa leggere negli antichi documenti...”


“Già, è davvero strano...”


Per quando le nuvole della Tribolazione cominciarono a disperdersi era pomeriggio. Il sole di mezzogiorno risplendeva sulla terra. Quasi mille persone stavano frugando l'area, ma non poterono trovare alcun indizio. Alla fine però, trovarono il vulcano.


Prima che qualcuno potesse entrarci, tre fasci di luce apparvero sopra le loro teste, ognuno largo trecento metri. Presto apparvero tre persone. Nessuno poté vedere chiaramente le loro facce mentre volavano direttamente nella bocca del vulcano.


Sebbene i Coltivatori circostanti non poterono vedere i loro volti, poterono percepire la potente pressione che irradiavano. Solo Coltivatori della tarda Formazione del Nucleo nella fase dell'Anima Pseudo Nascente potevano emettere una tale pressione.


All'interno del grande gruppo di persone, le pupille di Meng Hao si contrassero. Tuttavia, non batté ciglio. Alcuni momenti dopo, le tre persone, volarono fuori da dentro il vulcano. I loro occhi spazzarono sulla folla, cosa che permise a tutti quanti di vedere chiaramente il loro aspetto.


“Sono gli Anziani della Nuvola Nera!”


“Così, sono loro. Sono la guardia onoraria della Fazione Esterna della Setta del Setaccio Nero...”


“Questo luogo è all'interno dell'area controllata dalla Setta del Setaccio Nero, perciò la loro comparsa non è niente fuori dall'ordinario. Ora che sono qui, non c'è davvero ragione per noi di rimanere...”


I tre vecchi Coltivatori vestivano lunghe tuniche nere, sulle quali erano ricamate nuvole dalla forma a fiore. Dopo essersi guardati attorno, i tre sembrarono perdersi per un attimo nei loro pensieri. Poi, una voce squillò.


“Quest'area è sigillata. Lasciate questo posto!” Si sedettero in aria a gambe incrociate mentre uno dei tre produceva un contenitore di giada. Agitò la sua manica e il contenitore di giada si trasformò in una nebbia nera che si alzò nel cielo.


Meng Hao abbassò il capo con un'aria rassegnata sul volto, proprio come la folla circostante, cominciò ad andarsene con gli altri.


“Così, è saltato fuori che questo posto è vicino alla Setta del Setaccio Nero...” pensava Meng Hao, guardando lontano. Improvvisamente, aumentò la sua velocità, trasformandosi in un raggio di luce prismatica e sfrecciando via. La mano destra toccò la borsa del Cosmo e un contenitore di giada gli apparve nel palmo. Lo guardò attentamente.


“Wow, il vento generato da quel roc mi ha spinto fino a... la Setta del Setaccio Nero...” Improvvisamente, gli apparve nella mente un'immagine di quel giorno, ancora nella Setta dell'Affidabilità, quando camminò insieme alla Sorella Anziana Xu.


“Mi domando come la Sorella Anziana Xu se la stia passando.” pensò. Volò per qualche altro giorno. Dopo un po', improvvisamente si accigliò. Individuando un luogo un po' in disparte, atterrò vicino a un gruppo di alberi.


La sua mano destra toccò la borsa del Cosmo e Chu Yuyan volò fuori. Il suo viso era pallido, e nell'istante in cui apparve, guardò Meng Hao con occhi gelidi. Non disse una parola.


Con viso calmo, Meng Hao si inginocchiò e mosse le mani lungo il corpo di lei. Ovviamente, era impossibile non sentire la sua figura flessuosa. Gli occhi di lei si spalancarono e la furia le coprì il volto.


“Cosa stai facendo?!” gridò. Ma proprio mentre le parole uscivano dalla sua bocca, Meng Hao ritirò la mano dal tepore della tunica di lei e rivelò quattro elisir medicinali.


“Questi elisir appartengono a me.” disse, mettendoli via. Aveva da tempo intuito che Chu Yuyan avesse nascosto alcuni degli ingredienti minori degli elisir della Consistenza Perfetta che aveva preparato.


Vedendolo portar via gli elisir, emise un suono di disapprovazione. La sua base di Coltivazione era ora ripristinata, ma essendo legata nella rete nera, non aveva modo di liberarsi.


“Come concordato, sto per lasciarti andare.”


Meng Hao guardò in basso verso di lei, poi agitò la mano destra. La rete nera si allargò e poi volò via.


“Ho detto che ti avrei portata fuori da lì, e Meng Hao non viene mai meno alla sua parola.”


Gli occhi di Chu Yuyan brillarono di una strana luce. La sua base di Coltivazione era tornata allo stadio intermedio della Stabilità della Consistenza, e ora sembrava come se fosse in procinto di compiere un gesto incantato.


Meng Hao la guardò con aria indifferente, calmo come sempre. Il cuore di lei sprofondò, e per un momento non disse niente. Un'espressione complicata le apparve sul viso.


“L'inimicizia tra noi è sistemata.” disse, digrignando i denti. “Ma quando ci incontreremo in futuro, saremo ancora nemici. E per tutto ciò che è successo nel vulcano, non devi parlarne con nessuno. Se lo farai, sarò costretto a ucciderti!” Non era rimasta sveglia per molto, e non sapeva cosa fosse avvenuto circa la Tribolazione e l'Eredità dell'Immortale di Sangue.


Ma per quanto riguardava i suoi sentimenti verso Meng Hao, erano assai differenti rispetto a ciò che aveva provato quando l'aveva incontrato per la prima volta. Appariva come se fosse ancora nella fase precoce della Stabilità della Consistenza. Ma il modo in cui stava lì così calmo la colmava di terrore.


Quel terrore era dovuto in parte a ciò che aveva sperimentato per mezzo anno all'interno del vulcano. L'altra parte era dovuta a una sensazione di pericolo imminente che le sorgeva dal cuore.


Sentiva che se avesse attaccato in quel momento, avrebbe fatto qualcosa di cui si sarebbe pentita per sempre.


Avendo proferito le sue fredde parole, volò improvvisamente su nel cielo, trasformandosi in un raggio bianco che sfrecciò lontano. In quel momento, voleva soltanto andare il più lontano possibile da lui. Gli eventi nel vulcano erano un ricordo complesso che non sarebbe mai stato dimenticato.


Meng Hao guardò la sua bellissima forma slanciata scomparire lentamente. Anche lui ripensò a quel periodo. Pensò a quando il suo indumento era in brandelli, rivelando la morbida pelle, bianca come la neve, e l’aggraziata figura.


Rimase lì sorridendo leggermente per un momento, prima di dire freddamente: “Se hai visto abbastanza, ora puoi venire fuori.”


La sua voce incontrò solo il silenzio dell'area circostante. Alzò la mano destra e apparve un Drago di Fuoco lungo trecento metri. Istantaneamente, l'intera area si colmò di calore rovente.


“No, no, no” disse una voce allarmata. “Compagno Daoista, non c'è bisogno di agitarsi...” La voce proveniva da non troppo lontano. Improvvisamene, apparve una figura luccicante che poi si condensò in un giovane. Aveva un aspetto alquanto depravato e nella sua mano c'era un talismano di carta. Guardava Meng Hao nervosamente.


L'enorme testa del Drago di Fuoco lo fissava direttamente, con uno sguardo sinistro. Mentre si avvicinava sembrava coprire ogni via di fuga.


La sua espressione normale come sempre, Meng Hao disse: “Sua Eccellenza mi stava seguendo da un po', sono curioso su quale sia il suo obbiettivo.” I suoi occhi balenarono freddamente, facendo sorgere una profonda ansia nel cuore del Coltivatore dall'aspetto depravato.


La sua base di Coltivazione era alla fase iniziale della Stabilità della Consistenza. Ma fronteggiando Meng Hao, sentiva un'incredibile pressione premere su di lui. Questa era dovuta specialmente al Drago di Fuoco lungo trecento metri che Meng Hao aveva evocato. Il suo cuore tremò. Da quello che poteva vedere, questo Drago di Fuoco sembrava avere il potere di una base di Coltivazione della tarda fase della Stabilità della Consistenza.


L'apparizione del Drago di Fuoco aveva praticamente sigillato l'intera area, forzandolo a rivelarsi.


“Compagno anziano, io sono Zhou Daya della Setta del Gelo Dorato.” disse, pallido in viso. Velocemente estrasse il suo medaglione di riconoscimento per farlo vedere a Meng Hao. “Compagno Daoista, per favore, per favore non attaccare. Non ho cattive intenzioni. Mi è solo capitato di vedere lo stendardo che hai usato per assorbire il Fulmine della Tribolazione. Ero molto eccitato e ti ho seguito per vedere se ci fosse una possibilità di barattarla.”


Avendo seguito Meng Hao per tutto il tempo, aveva visto Chu Yuyan. Avendola riconosciuta, ovviamente, era rimasto scioccato. Sapeva che Chu Yuyan fosse una Prescelta della Setta del Fato Viola, e anche l'amata fidanzata di Wang Tengfei. Eppure, l'aveva appena vista vestita con abiti maschili, che appartenevano ovviamente al giovane uomo che stava di fronte a lui ora.


Vedendo il complicato sguardo nei suoi occhi, e avendo sentito ciò che aveva detto a Meng Hao, Zhou Daya aveva immaginato nel suo cuore innumerevoli possibilità su cosa fosse successo.


Probabilmente doveva essere stato testimone di una qualche forma di adulterio... cosa che in cambio lo faceva sentire piuttosto nervoso. Tuttavia, lo faceva sentire anche estremamente eccitato.


“È adulterio!” pensò. “Due adulteri! Se il Piccolo Patriarca lo sapesse, sarebbe davvero felice. Infatti, potrebbe perfino darmi un qualche tipo di ricompensa.”


“La Setta del Gelo Dorato” disse Meng Hao, fissando freddamente il Coltivatore dall'aria depravata. Si accigliò. “Conosci Li Fugui?”


“Li Fugui?” disse Zhou Daya, guardandolo sorpreso. “Uh, intendi il Piccolo Patriarca? Ovviamente lo conosco! Tutti nella Setta del Gelo Dorato conoscono il Piccolo Patriarca.” Dall'espressione che Meng Hao vide quando guardò nei suoi occhi, non sembrava che stesse mentendo. Meng Hao sentì uno colpo al cuore.


“Come può Ciccio essere diventato un Piccolo Patriarca?” pensò tra se. Dopo un momento, i suoi occhi caddero sul talismano di carta che Zhou Daya teneva in mano.


Il cuore di Zhou Daya saltò un battito. Odiava separarsi dal talismano. Ma si sforzò di consegnarlo.


“Compagno Daoista, per favore non offenderti. Io, Zhou Daya, oggi ho agitò in modo rude. Per favore accetta il mio talismano dell'invisibilità come simbolo di scusa per la mia indiscrezione.”


Meng Hao occhieggiò il talismano dell'invisibilità, sondandolo con il suo Senso Spirituale. Non vedendoci nulla fuori dall'ordinario, lo accettò.


“La Setta del Gelo Dorato ha base nello Stato della Neve Gelida” disse Meng Hao freddamente, socchiudendo gli occhi. “Cosa ti porta in quest'area?”


“La Setta del Setaccio Nero non ha partecipato al torneo dell'Eredità dell'Immortale di Sangue” rispose attentamente. “Perciò, la Setta ha inviato ordini a me e alcuni altri di venire qui a investigare. In verità, non eravamo i soli. C'era anche gente delle varie altre Sette nell'area. Non molto dopo il mio arrivo, ho visto il Fulmine della Tribolazione...” sembrava specialmente enfatizzare che non fosse solo qui nella regione della Setta del Setaccio Nero.


“Le tue investigazioni hanno prodotto qualche risultato?” chiese Meng Hao placidamente.


“Questo tipo di cose non è facile da investigare. Recentemente, la Sette del Setaccio Nero ha distribuito molti tesori per attrarre Coltivatori solitari dello stadio della Stabilità della Consistenza. Dopo averci pensato per un po', penso davvero che ci sia qualcosa di sbagliato nell'intera situazione.”


L'espressione facciale di Meng Hao non cambiò. Guardò Zhou Daya per un momento, poi senza un'altra parola, agitò la manica e scomparve in un raggio di luce.


Come la sua figura scompariva all'orizzonte, il cuore di Zhou Daya cominciò a rilassarsi. Si asciugò il sudore dalla fronte. Stando di fronte a Meng Hao, aveva provato un'incredibile pressione premere su di lui, ed era stato attento a esercitare estrema cautela.


Ora, era molto felice e i suoi occhi luccicavano luminosi.


“Adulterio! Quel tizio e Chu Yuyan hanno commesso adulterio! Lei stava perfino vestendo i suoi abiti. Haha! Devo tornare indietro il prima possibile per raccontarlo al Piccolo Patriarca. Questa notizia lo farà super felice.” Nella Setta, Zhou Daya era un po' pettegolo e amava spargere notizie. Avendo incrociato quella che credeva essere un'eccellente voce, volò immediatamente in aria, dirigendosi al punto di ritrovo stabilito della Setta.
                                


                                



