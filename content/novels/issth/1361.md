---
weight: 13610
title: Capitolo 1361 - Rischiare il Tutto per Tutto in Battaglia!
pubDate: 2025-09-01T07:12:36.843Z
tags:
    - issth
---


Capitolo regolare,
0 in coda,
0/1 sponsorizzazioni 1 euro a capitolo,
-Schadenfreude


Xuan Fang divenne rapidamente sfocato, come se il tempo attorno a lui si stesse distorcendo. Gradualmente, fu come se decine su decine di migliaia di anni fossero passati velocemente, innumerevoli eoni, e innumerevoli... immagini di Xuan Fang!


Era una magia salvavita molto raffinata che Xuan Fang aveva acquisito dopo essere diventato un Eccelso e aver padroneggiato l'Essenza del Tempo. Rappresentava tutti i cicli di sessant'anni attraverso le decine su decine di millenni della sua esistenza.


Una tecnica magica come questa poteva solo essere descritta come terrificante, e con essa, poteva persino sfuggire illeso all’attacco di un Eccelso a 8-Essenze!


Solo distruggendo tutte le anime che aveva lasciato nel flusso del tempo, poteva essere completamente distrutto. Fintanto che una di quelle anime rimaneva, sarebbe stato in grado di riprendersi immediatamente e completamente.
Sfortunatamente per lui, una magia perfetta come questa era qualcosa che poteva usare solo una volta in tutta la vita.


Se ne avesse abusato, il contraccolpo causato dalla grande Dao del Tempo lo avrebbe trasformato in un aspetto del Tempo stesso. La sua coscienza sarebbe svanita, e sarebbe diventato uno schiavo dell'Essenza!


A questo punto, il sessanta percento del quarto d'ora era passato. Era già abbastanza impressionante che Meng Hao fosse stato in grado di combattere contro un guerriero al livello delle 7-Essenze per così tanto tempo.
Ancora più sconvolgente era che Meng Hao aveva costretto Xuan Fang a scatenare una magia come questa. Anche se Meng Hao avesse perso, alla fine... aveva combattuto in modo epico!


L’Eccelso Xuan Fang gettò la testa all'indietro e ruggì, scatenando completamente il pieno potere della sua magia ad un solo utilizzo. Non poteva evitare la sfera di luce caotica che bloccava lo spirito, quindi la affrontò direttamente, allungando le braccia di fronte a sé e sporgendo con ferocia le dita in avanti.


Risuonarono enormi esplosioni tutto nello spazio attorno a Xuan Fang si contorceva e distorceva in direzione della sfera, per poi schiantarvisi contro, schiacciandola all'istante.


"Scommetto sul fatto che questa magia è incompleta. Scommetto... che una magia così incompleta è insufficiente per distruggere tutte le mie anime attraverso il tempo." Xuan Fang gettò la testa all'indietro e ruggì mentre la sua Essenza del Tempo entrava in contatto con la sfera di luce torbida, risultando in un'esplosione accecante!


Stranamente, il bagliore non brillò oltre il confine di trecento metri della sfera. Tuttavia, l'area al suo interno divenne come un altro sole, piena di luce accecante.


All'interno di quell'area di trecento metri, l'espressione del Eccelso Xuan Fang si contorse in modo feroce. La sfera di luce torbida svanì e divenne sei flussi di fumo che si insinuarono nell'Essenza del Tempo. All'interno di quelle decine di millenni, i sei flussi di fumo cominciarono a sradicare le anime del Eccelso Xuan Fang.


Non si sentivano rumori, eppure all'interno del Tempo contorto che circondava l'Eccelso Xuan Fang, si potevano vedere numerosi lampi annientanti che spazzarono via più del dieci per cento delle sue anime.


L’Eccelso Xuan Fang fece una smorfia dopo una perdita simile. Tuttavia, quel numero aumentò rapidamente a venti percento, poi trenta, quaranta e persino cinquanta...


Quando la distruzione superò il cinquanta percento, gli occhi di Xuan Fang brillarono di intenso terrore, stupore e persino incredulità. Si rifiutava di credere che sarebbe perito quel giorno, e si rifiutava di credere di aver calcolato male.
Inoltre, non accettava che la sua più potente magia salvifica, che poteva essere usata solo una volta nella vita, fosse incapace di reggere il confronto con una magia daoista incompleta!


"Impossibile!!" Ruggì. All'istante, il suo sangue ribollì, facendo sì che il qi e le vene delle anime all'interno del tempo increspato scatenassero un intenso potere spirituale.


Allo stesso tempo, i sei fili di fumo stavano cominciando ad esaurire il potere dopo aver sterminato il cinquanta percento delle anime di Xuan Fang. Tuttavia, riuscirono ancora a espandersi, arrivando al sessanta percento. Solo allora cominciarono a mostrare segni che sarebbero svaniti.


Presto, il settanta percento delle anime era stato eradicato, e i sei flussi di fumo stavano ora scomparendo. Spinsero forte, ma alla fine, non riuscirono proprio a sterminare l'ottanta percento delle anime di Xuan Fang prima di... svanire completamente.


Meng Hao tossì un'enorme boccata di sangue e poi si afflosciò esausto. Era completamente sbiancato e il contraccolpo della sua mossa frantumò i suoi organi interni e fece tremare tutto il suo corpo. La sua coltivazione vacillava e la sua coscienza si offuscava.


Aveva perso... Non aveva nemmeno l'energia per ridere amaramente. Sapeva di essere stato completamente e totalmente sconfitto.


Non aveva mai fallito in modo così netto prima. Anche la sua disperata lotta contro il Signore Bianco della Settima Montagna e Mare si era conclusa con una vittoria. Tuttavia, in quel giorno, nonostante avesse fatto tutto ciò che era in suo potere, aveva perso ogni speranza.. Il cuore di Meng Hao si gonfiò di amarezza e dolore.


L’Inno Eterno dell’Imperatore Verde stava ancora funzionando, ma senza abbastanza tempo, non si sarebbe ripreso abbastanza nemmeno per alzare una mano e scatenare un'abilità divina.


Inoltre, a partire da quel momento... il tempo era come una lama affilata protesa sul suo collo. Era passato solo circa il settanta percento del quarto d'ora, e resistere più a lungo sarebbe stato estremamente difficile.


Visto che il campo di battaglia all'esterno era oscurato dalla nebbia e Meng Hao non poteva permettersi di distrarsi durante la sua battaglia con l’Eccelso Xuan Fang, poteva solo avere un senso generale che la situazione all'esterno... fosse ugualmente scoraggiante.


Xuan Fang era ad una certa distanza dalla formazione magica del sole stesso, tremante. I trecento metri di luce attorno a lui stavano rapidamente svanendo, insieme alla magia daoista di Meng Hao che era la combinazione delle sei maledizioni. Presto, l'Eccelso Xuan Fang stesso fu rivelato.


Era in pessime condizioni, i suoi capelli erano scompigliati e il suo corpo era zuppo di sudore. Mostrò un’espressione piena di emozioni contrastanti, come se fosse appena sopravvissuto ad una catastrofe. Poi si girò verso la formazione, osservando Meng Hao seduto lì, completamente esausto.


"Nei 33 Cieli, le uniche persone che potrebbero costringermi in una situazione come questa sarebbero i due Eccelsi a 8-Essenze. Ma ora ne sei stato capace anche... tu." Xuan Fang diede a Meng Hao un'occhiata profonda, quindi giunse le mani e si inchinò.


"Questo inchino è un inchino di rispetto verso di te. Non ho scelta se non ucciderti, ma allo stesso tempo, hai la mia ammirazione.”


"Sono state mentalità diverse a portare questa guerra, e quindi alla nostra battaglia qui. Capisco che tu non avessi scelta in materia. Tuttavia, nonostante sia un Eccelso, sono solo al livello a 7-Essenze, quindi anch'io avevo poca scelta.”


"Meng Hao... ricorderò il tuo nome. E ora è giunto il momento... che tu lasci questo mondo per sempre." Xuan Fang fece un respiro profondo. Di tutte le sue anime che esistevano all'interno del flusso del tempo, quasi l'ottanta percento era stato distrutto. Tuttavia, fintanto che anche una sola rimaneva, non poteva essere veramente ucciso.


Il suo principale rimpianto era la tecnica magica... che non avrebbe mai più potuto usare. Se Meng Hao in qualche modo fosse riuscito a scatenare quella magia daoista incompleta una seconda volta, allora... sarebbe morto senza ombra di dubbio.


Meng Hao sedeva lì in silenzio, sospirando interiormente. Era un momento critico di vita o di morte, eppure non provava paura. Invece, pensò alla sua vita dopo la scomparsa dei suoi genitori, a come aveva provato a diventare uno studioso nella provincia di Yunjie, agli esami imperiali, e agli eventi sul monte Daqing che lo avevano portato a entrare nel mondo della coltivazione e della Dao.


La sua vita gli sfrecciò davanti agli occhi, immagini della sua famiglia, sua moglie, i suoi amici...


Riecheggiarono rimbombi mentre Xuan Fang faceva un passo avanti per entrare nella formazione magica stessa. Proprio quando stava per allungare la mano e annientare Meng Hao, un ruggito furioso echeggiò, proveniente nientemeno che dai 100.000 coltivatori che Xuan Fang aveva completamente ignorato per tutto il tempo.


ROOOAARRRR!!


Non dissero nulla, né diedero spiegazioni. Era solo... un grido furioso che riecheggiava dal profondo delle loro anime.


Gli occhi di 100.000 coltivatori erano tutti completamente iniettati di sangue mentre scatenavano il potere delle loro coltivazioni e persino della loro forza vitale, per affrontare l’Eccelso Xuan Fang. Non gli avrebbero permesso di entrare nella formazione magica e non gli avrebbero permesso di danneggiare Meng Hao!


Le palpebre di Xuan Fang fremettero e lui sbuffò freddamente, battendo con ferocia un piede a terra. L'intero sole tremò mentre un'ondata di potere si diresse verso la formazione magica e Meng Hao!


Meng Hao non aveva ricevuto numerose ferite, ma era in condizioni precarie. Perciò furono i 100.000 coltivatori ad assorbire il potente attacco.


Il sangue schizzò dalle loro bocche e alcuni di loro avvizzirono fino al punto di collassare.


Questo sviluppo improvviso destò Meng Hao dal suo torpore. Vedere 100.000 persone che si rifiutavano di cedere, determinate a rinunciare alle proprie vite piuttosto che permettere che lui venisse ucciso, lo fece tremare.


Anche Xuan Fang ne fu commosso. Interiormente, sospirò, incerto su cosa dire a quel punto. Tuttavia... continuò ad attaccare con la stessa ferocia di sempre. Il suo intento omicida aumentò vertiginosamente mentre faceva otto passi avanti, forzando il suo passaggio attraverso la formazione magica verso Meng Hao. Con ogni passo che faceva, la formazione magica tremava violentemente.


I 100.000 coltivatori tossirono altro sangue e alcuni persino avvizzirono fino alla morte, lasciando che la formazione magica attingesse alla loro energia finché non fossero stati uccisi, tutto allo scopo di... proteggere Meng Hao!


Forse sarebbe stato più accurato dire che ciò che stavano proteggendo non era solo Meng Hao, ma la loro casa!


Per alcuni gruppi di persone, la distruzione della loro patria porterà, non ad una sete di vendetta, ma alla disperazione e alla confusione. Tuttavia... lo spirito di alcuni guerrieri non poteva essere annientato.
Per un popolo come quello, quando arriva il momento critico in cui la sopravvivenza della patria è in gioco, allora l'unica scelta sarà il sacrificio! Quelli erano il tipo di persone che si sarebbero dedicate alla vendetta per tutto il resto della vita anche dopo la distruzione della loro patria.


Sacrificare se stessi per difendere la propria casa!


Le guerre non venivano mai veramente combattute per le risorse. O forse era più accurato dire che quando scoppiavano guerre, non importava quante vittime ci sarebbero state… La vera brutalità della guerra stava nell'obiettivo di schiacciare lo spirito e la volontà di un intero popolo!


Solo cancellando lo spirito e la volontà di un popolo... quel popolo poteva essere veramente sterminato!


Quando si sterminava un popolo, non venivano annientate solo delle vite, ma anche il cuore e l’anima di tutta la sua gente!


Durante le fasi iniziali della guerra tra il Regno di Montagna e Mare e i 33 Cieli, Meng Hao aveva acceso un fuoco. Aveva bruciato la massa terrestre che era il primo Cielo per illuminare gli occhi dei coltivatori del mondo. Aveva risvegliato... lo spirito e l'anima del popolo.


Da allora la guerra era cambiata. Forse i 33 Cieli potevano sterminare il popolo del Regno di Montagna e Mare, ma... non potevano annientare le loro anime!


A partire da quel momento, ogni passo del Eccelso Xuan Fang risultava in un coltivatore dopo l'altro che si sacrificava. Il sangue scorreva e i corpi avvizzivano. Usavano le loro morti... per guadagnare tempo!


"Voi... non dovete farlo..." Disse Meng Hao con lo sguardo annebbiato e il corpo tremante. Guardò il gruppo di coltivatori attorno a lui. Erano persone che non aveva mai visto prima che la guerra iniziasse. Erano estranei. Avevano le proprie famiglie, sette, amati, persino figli. Ma ora... enza esitazione rinunciavano alle proprie vite per rallentare i passi di Xuan Fang.


I corpi avvizzivano e le anime svanivano. Erano come candele nel vento, che crepitavano sull'orlo di essere spente. Alla fine Meng Hao lanciò un urlo disperato.


Una scintilla color sangue apparve nei suoi occhi e una fiamma improvvisamente bruciò dentro di lui mentre alzava lo sguardo verso Xuan Fang. A partire da quel momento, Meng Hao... aveva usato tutti i suoi assi nella manica! Restava solo una cosa da fare.


Fece un cenno, tirando fuoti tutto il potere della sua forza vitale per evocare tutte le sue 33 Lampade dell'Anima.

