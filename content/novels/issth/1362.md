---
weight: 1362
title: Capitolo 1362 - Estinzione di Quattro Lanterne dell'Anima!
pubDate: 2025-09-05T14:41:23.168Z
tags:
    - issth
---


Capitolo regolare,
0 in coda,
0/1 sponsorizzazioni 1 euro a capitolo,
-Schadenfreude


Delle sue 33 Lanterne dell'Anima, sei erano già spente. Le altre 27 bruciavano ancora. Delle Sette Desolazioni, aveva completamente superato la prima e aveva affrontato una tribolazione nella seconda; ne mancavano altre quattro prima di superare quella Desolazione.


In passato, ogni volta che estingueva le Lanterne dell'Anima, lo faceva solo dopo averne avuto la completa certezza. Ma ora... era un momento critico. Decine di migliaia di coltivatori stavano morendo per proteggerlo. Pertanto, pur non avendo piena sicurezza, sentiva di non avere altra scelta.


Mentre un coltivatore dopo l'altro appassiva e moriva, Meng Hao serrò i denti e i suoi occhi brillarono di determinazione. La fiamma che ardeva dentro di lui continuava a crescere, preparandosi a bruciare, non sé stesso, ma gli altri.


Senza ulteriore esitazione, alzò la mano destra e indicò la sua settima Lanterna dell'Anima.


"Estinguiti!" Disse, scatenando tutto il potere e l’ultimo briciolo della sua volontà divina per abbatterlo sulla settima Lanterna dell’Anima. Come del vento che soffiava su una fiammella, la fece tremare e poi… la spense.


Uno sbuffo di fumo fluttuò verso l'alto e istantaneamente si insinuò in Meng Hao attraverso la bocca e il naso. Mentre si diffondeva nel suo corpo, iniziò a tremare e sangue colò dai suoi occhi, orecchie, naso e bocca.
La sua coltivazione iniziò ad emettere rimbombi e il suo corpo fu colto prima da intorpidimento, poi da pugnalate di dolore.


Sembrava quasi che il suo corpo fosse una combinazione di Yin e Yang, con una metà gelida e l'altra bruciante!


La sua coltivazione ora stava crescendo. Prima era quasi completamente esaurita, ma ora si stava riprendendo. Nel frattempo, il suo corpo appassiva rapidamente sotto il simultaneo congelamento e combustione dello Yin e dello Yang.


In un batter d'occhio, non era altro che un mucchio di carne e ossa. Inoltre, la sensazione di crisi mortale dentro di lui aumentò in modo incredibile. Sembrava quasi... che stesse per ridursi in cenere.


Gli occhi dell’Eccelso Xuan Fang brillarono intensamente mentre guardava le Lanterne dell'Anima di Meng Hao. Sebbene la sua espressione fosse rimasta neutra, in realtà era sconvolto.


"La sua coltivazione..." Nonostante lo shock, iniziò a camminare più velocemente. La volontà di un Eccelso si diffuse attorno e altri guerrieri tra i 100.000 coltivatori appassirono, molti trasformandosi in cenere.


Dei 100.000, solo la metà era rimasta in vita!


Tuttavia, nessuno di quel gruppo rimanente scelse di arrendersi. Temevano la morte, ma capivano che Meng Hao... era più importante di tutti loro messi insieme!


Per il Regno di Montagna e Mare, per le loro famiglie, per i loro amici... erano disposti a morire per impedire che Meng Hao perisse!


"Volete morire!" Ruggì l’Eccelso Xuan Fang, spingendo avanti, scatenò la sua coltivazione e usò un’abilità divina. Adesso erano rimasti 50.000 coltivatori, e anche mentre il sangue schizzava dalle loro varie ferite, Meng Hao ridacchiò amaramente.
Non era sicuro di sopravvivere, ma sapeva che il potere di una singola Lanterna dell'Anima estinta non era sufficiente per recuperare la sua energia. I suoi occhi brillarono di luce fredda e strinse i denti con ferocia.


"Estinguere una singola Lanterna dell'Anima non è un rischio!" La sua volontà divina esplose per estinguere l’ottava Lanterna dell'Anima!


Riecheggiarono rimbombi mentre la fiamma tremolava, per poi spegnersi all’improvviso. Il fumo si riversò nel corpo di Meng Hao, che sollevò la testa ed emise un ululato penetrante. Poi si alzò lentamente in piedi e la sua energia tornò rapidamente ai suoi livelli precedenti. Simultaneamente, l'intensa sensazione di pericolo imminente esplose dentro di lui.


Il suo corpo era già estremamente appassito, ma ora peggiorò ulteriormente, al punto che non sembrava rimanere altro che pelle e ossa. Eppure, i suoi occhi brillavano di un'intensità indescrivibile.


Fece un balzo, pieno di energia e circondato da rimbombi. Volò fuori dal centro della formazione magica verso Xuan Fang, che si incupì istantaneamente. Allo stesso tempo, Xuan Fang strinse la mano e scagliò un pugno.


L'espressione di Meng Hao era feroce e il suo aspetto generale completamente spaventoso. La Seconda Desolazione non sarebbe stata immediatamente fatale, il che diede a Meng Hao il tempo di fare tre passi avanti e usare il suo Pugno dello Sterminio degli Dei per incontrare il pugno dell’Eccelso Xuan Fang.


Lo scontro tra i due pugni causò un enorme boato. Xuan Feng fu percorso da un tremito; poteva essere un Eccelso, ma la sua breve battaglia con Meng Hao lo aveva lasciato completamente e totalmente scosso.
Il suo qi e il suo sangue ribollirono e i suoi occhi bruciarono di intento omicida. Proprio quando stava per scatenare un altro attacco, Meng Hao tossì una boccata di sangue. Poi, un bagliore selvaggio apparve nei suoi occhi e agitò la mano verso la sua nona Lanterna dell'Anima. Inaspettatamente...  aveva intenzione di spegnare anche quella!!


"Sei pazzo!?!" Esclamò Xuan Fang scioccato. Non aveva mai visto nessuno estinguere una Lanterna dell'Anima dopo l'altra. Era praticamente un suicidio! Con lo sguardo che scintillava freddamente, chiese: "Sei così determinato a uccidermi prima di morire?"


Proprio quando stava per lanciare un altro attacco, si rese conto che, dopo aver estinto la nona Lanterna dell'Anima, Meng Hao in realtà stava… spegnendo anche la decima!!


Il loro fumo si riversò nel naso e nella bocca di Meng Hao, riempiendo il suo corpo e aumentando esplosivamente la sua coltivazione. Allo stesso tempo, la sua potenza combattiva raggiunse un livello completamente scioccante.


Aveva appena estinto quattro Lanterne dell'Anima in un solo colpo, così aveva un’energia quattro volte superiore rispetto a prima. In quel momento, le sue capacità combattive superavano quelle di un Signore Imperiale!


Ora era solo leggermente dietro a un Eccelso in termini di potere. Anche nel campo del senso divino sperimentò una crescita esplosiva. Adesso non era solo all’ottanta per cento di un Eccelso, ma… pari, se non leggermente più potente!


Con un senso divino come quello, unito alla sua coltivazione e potenza combattiva, era possibile dire che Meng Hao... adesso era completamente qualificato per combattere fino alla morte con un Eccelso. Allo stesso tempo, il suo Inno Eterno dell’Imperatore Verde entrò in azione, guarendolo costantemente e assicurandosi di mantenerlo al picco delle sue capacità!


Sfortunatamente, l'aura di morte che lo circondava era incredibilmente forte e presto raggiunse il suo apice. Inoltre, la Seconda Desolazione era così intensa che la sua già emaciata figura stava... cominciando a marcire completamente.


Apparirono vesciche sulla sua pelle, che scoppiarono rilasciando odore di marciume. In alcuni punti la sua carne si era ridotta ad una poltiglia sanguinosa, rivelando... ossa annerite!


Quelle ossa erano state a lungo contaminate da una sorta di potere maledetto. Tuttavia, Meng Hao ignorò tutti questi effetti, avanzando a passi sempre più veloci fino ad arrivare proprio di fronte all’Eccelso Xuan Fang.
Lì, sollevò la mano destra ed eseguì un gesto d'incantesimo. L'Incantesimo Divoratore di Montagne esplose, facendo cambiare espressione a Xuan Fang. Poteva vedere quanto fosse terrificante il suo nemico in quel momento, e così, non esitò affatto a sbuffare freddamente e a ritirarsi.


Non voleva avere nulla a che fare con Meng Hao in quel momento; per quanto poteva vedere, Meng Hao era destinato a morire, e quindi, non c'era motivo di continuare ad affrontarlo e a perire con lui.


Inoltre, nel suo stato attuale, Meng Hao era davvero spaventoso, persino per Xuan Fang.


"Stai cercando di scappare?!?!" Disse Meng Hao, con le labbra che si torsero in un sorriso. In quel momento, non gli importava di stare per morire. Si preoccupava solo… di assicurarsi che Xuan Fang perisse con lui!


Era convinto che Xuan Fang non avesse più magie salva-anima rimaste. Non c'era modo per lui di evitare la morte. Inoltre, Meng Hao aveva il marchio della Schiera lasciato dall’Eccelsa Sogno del Mare, il che significava che era più che qualificato per combattere contro questo Eccelso a 7-Essenze!


Anche se non sarebbe stato facile vincere, nemmeno il suo nemico l’avrebbe ucciso con facilità!


Riecheggiarono rimbombi mentre Meng Hao aumentava la velocità, trasformandosi in un roc nero. Il roc nero stesso però era poco più che pelle e ossa. Era come se fosse appena uscito dalla tomba, dall’aspetto feroce nell'aspetto e circondato da una forte aura di morte mentre sferrava artigliate contro Xuan Fang.


Xuan Fang cambiò espressione mentre scatenava tutto il potere dell'Essenza a sua disposizione. Meng Hao, sotto forma di roc, si schiantò contro di lui, andò a pezzi e tornò al suo aspetto originale, barcollando e tossendo sangue.
Praticamente tutta la sua carne e il suo sangue erano distrutti, con quasi metà di lui che non era altro che ossa. Eppure, anche l’Eccelso Xuan Fang tossiva sangue. Non esitò a ritirarsi di nuvo di fronte a questo pazzo.


A prescindere da tutto, non avrebbe dato a Meng Hao la possibilità di trascinarlo nella morte.


Fu in quell’esatto momento che il quarto d'ora terminò. Improvvisamente, la nebbia circostante iniziò a agitarsi e poi, in un batter d'occhio, scomparve.


"Il Cielo mi aiuta!" Xuan Fang rise, con gli occhi che gli luccicavano. Così volò via dal sole, contento di aver compiuto un'enorme impresa all'interno del Regno di Montagna e Mare.


"Meng Hao sta per morire e lo scudo del Regno di Montagna e Mare presto si frantumerà!"


Quasi non appena la nebbia scomparve, Meng Hao poté vedere che oltre il Primo Mare, e oltre lo scudo, il secondo Cielo si stava abbattendo su di loro.


La protezione si stava torcendo, stava affondando ed era coperta da innumerevoli simboli magici che lampeggiavano all’impazzata. L’Eccelsa Sogno del Mare non era nelle vicinanze; non poteva abbandonare lo scudo solo per Meng Hao. Adesso, era sotto la protezione e stava usando tutto il suo potere per sostenerla.


La marionetta dell’Eccelso di Meng Hao aveva perso la connessione con la sua volontà divina durante la sua feroce lotta contro Xuan Fang. Ora, le rimanevano solo i suoi istintivi mentre rimaneva lì oltre la regione dove era apparsa la nebbia.


Fu a quel punto che la massa terrestre che era il secondo Cielo si schiantò di nuovo contro lo scudo del Regno di Montagna e Mare. Un enorme boato assordante riecheggiò attraverso l'intero piano, stordendo e facendo dolore le orecchie a tutti i coltivatori. Lo stesso accadde agli Estranei oltre lo scudo che proteggevano il Primo Mare.


Quando Meng Hao vide tutto questo, parte della follia nei suoi occhi svanì. Guardò l'enorme massa terrestre abbattersi sullo scudo, che si frantumò in innumerevoli frammenti.


Quando ciò accadde, il sangue schizzò fuori dalla bocca dell’Eccelsa Sogno del Mare, che sembrò invecchiare improvvisamente. Sulla luna, 100.000 coltivatori sputarono sangue mentre i loro corpi venivano fatti a brandelli e ridotti in cenere.


La forma demoniaca di Ksitigarbha collassò e tornò al suo precedente aspetto da coltivatore. Sanguinava dalla bocca e si afflosciò per la stanchezza; apparentemente, le sue fondamenta del Dao si erano destabilizzate.


La massa terrestre già danneggiata che era il secondo Cielo adesso era entrata nel Regno di Montagna e Mare, trasformandosi in una pioggia di meteore. Allo stesso tempo, i milioni di milioni di Estranei in attesa fuori dal Primo Mare ruggirono entusiasti mentre si lanciavano all'assalto.


La marea della battaglia... era completamente cambiata!

