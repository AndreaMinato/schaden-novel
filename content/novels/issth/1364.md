---
weight: 13640
title: Capitolo 1364 - Demone e Immortale!
pubDate: 2025-09-19T10:55:38.139Z
tags:
    - issth
---


Capitolo regolare,
0 in coda,
0/1 sponsorizzazioni 1 euro a capitolo,
-Schadenfreude


La guerra del Regno di Montagna e Mare continuava. Il sole aveva perso Meng Hao, quindi l’Eccelsa Sogno del Mare mandò il Signore dell'Ottava Montagna e Mare, il nonno di Meng Hao, a prenderne temporaneamente il controllo.
Mandarono rinforzi ai 100.000 coltivatori e, sotto il controllo del Nonno Meng, il sole tornò ad essere un'arma e una minaccia potenti.


L'esercito degli Estranei non entrò in massa nel Primo Mare per combattere. Furono separati in cinque divisioni, ognuna diretta da un Signore Imperiale. Inoltre, vari esperti del Reame Dao erano stati inseriti in quelle forze. Attualmente, il gruppo che combatteva con i coltivatori di Montagna e Mare nel Primo Mare consisteva nella prima divisione costituita da diversi milioni di guerrieri.


Il Primo Mare era quasi completamente prosciugato e così macchiato di sangue che il rossore non sarebbe mai stato cancellato. Il puzzo delle budella riempiva l'aria e la brutalità della battaglia oscurava il cielo stellato.


Persino la luce abbagliante causata dalla raffica di abilità divine e tecniche magiche era oscurata dal mare di sangue. Solo grida rauche e urla acute riecheggiavano costantemente per il campo di battaglia.


L'unico motivo per cui la prima linea difensiva non era stata spezzata era perché l’Eccelso Estraneo avvolto nell'oscurità era una persona cauta, e il suo istinto e inclinazione più profondi erano quelli di guadagnare tempo.


Altrimenti avrebbe potuto usare le masse terrestri per colpire il Regno di Montagna e Mare. In effetti, se l’Eccelso Xuan Fang non fosse stato sigillato, la battaglia in corso sarebbe diventata cento volte più brutale.


In realtà, erano state le decisioni caute dell'altro Eccelso a spingere Sogno del Mare ad utilizzare anticipatamente una particolare strategia, molto prima che la seconda divisione degli Estranei lanciasse un'offensiva...


I coltivatori di Montagna e Mare che formavano la prima linea di difesa, nonostante avessero rinforzi per essere sostituiti, si stavano gradualmente stancando.


Inoltre, il Primo Mare era sul punto di essere completamente prosciugato. I coltivatori di Montagna e Mare furono respinti inesorabilmente e presto la seconda divisione degli Estranei iniziò ad avanzare in battaglia.


Proprio mentre quella seconda divisione metteva piede nel Primo Mare, gli occhi dell’Eccelsa Sogno del Mare brillarono. Senza esitazione, eseguì un gesto d'incantesimo, inviando un ordine a Xu Qing. A sua volta, Xu Qing represse la sua preoccupazione per Meng Hao e trasmise nervosamente l'ordine all'esercito.


Presto, simboli magici iniziarono a brillare in tutto il sangue che era il Primo Mare. Si sollevarono onde, e poi il Primo Mare... inaspettatamente... si auto-detonò!


Sebbene non fosse rimasta molta acqua, era pur sempre un mare. Aspetto ancora più importante, il Primo Mare aveva la sua volontà, che in realtà era parte della volontà del regno nel suo insieme. In effetti, l'auto-detonazione del Primo Mare era, più precisamente, l’esplosione della volontà del Primo Mare.


Risuonò un rimbombo mentre l'acqua nel Primo Mare iniziava a gorgogliare e ribollire. Poi, un potere distruttivo esplose da ogni goccia d'acqua, da ogni onda, da ogni parte dell'intero mare!


BOOOOMMMMMM!


L'esplosione risultante fece tremare l'intero Regno di Montagna e Mare, persino i pianeti. Dopo un momento di shock, l’Eccelso del sesto Cielo fece un passo avanti e poi guardò incupito il Primo Mare.


Un'onda d'urto terrificante si stava diffondendo attorno, partendo dal centro stesso del Primo Mare. Lì apparve un buco nero, che immediatamente emise una spaventosa forza gravitazionale. Sembrava che il potere del Cielo e della Terra stesso risucchiasse il mare di sangue, insieme a numerosi invasori.


Gli Estranei furono gettati nel caos più completo. La loro prima e seconda divisione gridavano allarmati mentre iniziavano a spiraleggiare verso il buco nero. Quanto ai coltivatori del Regno di Montagna e Mare, proprio mentre la forza gravitazionale si stava scatenando, qualcosa di estremamente potente li afferrò e li tirò fuori dal Primo Mare.


Il buco nero sembrava quasi respirare. Emise un enorme risucchio, e poi... manifestò il vero potere esplosivo. Riecheggiarono rimbombi devastanti mentre mentre un'enorme esplosione investì il mondo.


Ovunque passasse, gli Estranei urlavano mentre prima venivano scorticati vivi, poi le loro ossa venivano schiacciate e, infine, le loro Divinità Nascenti furono ridotte in cenere.


L'intenso potere scoppiò e in un batter d'occhio coprì l'intera area del Primo Mare, avvolgendo completamente le forze della prima e seconda divisione degli Estranei.


Pochi riuscirono a fuggire. Nemmeno i normali esperti del Reame Dao o i Signori del Dao ne furono capaci. Solo quei pochi al livello delle 4-Essenze riuscirono a evitare di essere avvolti dall’esplosione folle.


Cielo e terra tremavano, e la volta celeste fremeva. Fuori dal Regno di Montagna e Mare, il resto dell'esercito ne fu scosso e fissò la scena con terrore e shock. Anche i sei Signori Imperiali sussultarono.


La forza dell'auto-detonazione durò tre interi giorni, durante i quali i coltivatori di Montagna e Mare rimasero da un lato del mare, in silenzio, e gli Estranei stavano dall'altro lato, sconvolti.


Dopo tre giorni, le riverberazioni dell'esplosione si placarono. Il Primo Mare... era sparito per sempre. Il regno aveva perso uno dei suoi mari, anche se insieme ad esso se n’erano andati tutti gli Estranei al suo interno.


Il resto degli Estranei rimase lì in silenzio, così come i coltivatori di Montagna e Mare. Il Primo Mare... era sparito. Per la prima volta nella guerra, capirono cosa significava perdere uno dei loro Mari.


La sensazione... li lasciò un po' storditi.


Presto, però, i combattimenti ripresero. L’Eccelso ordinò alla terza divisione degli Estranei di avanzare. Questa volta, due Signori Imperiali si unirono agli scontri, insieme a numerosi esperti del Reame del Dao, tutti iniziarono ad avanzare verso la Prima Montagna.


Rimaneva solo metà della prima linea difensiva del regno. L'intera Prima Montagna si trasformò in un campo di battaglia e presto i feroci combattimenti fecero sì che l'intera montagna si macchiasse di rosso sangue.


Proprio mentre tuonavano i rumori della battaglia, Meng Hao era in coma, completamente all'oscuro di ciò che accadeva intorno a lui. Era come un'anima alla deriva in un mondo strano.


Quel mondo non aveva cielo, né terra, né alberi o piante, né montagne o fiumi. C'era solo... una leggera nebbia, all'interno della quale si potevano vedere... due enormi statue.


I lineamenti dei volti delle sculture erano oscurati, ma Meng Hao poteva percepire che la statua a sinistra pulsava di un qi Demoniaco distruttivo!


In quanto Sigillatore del Demone della Nona Generazione, Meng Hao poteva sentire quanto fosse potente quel qi Demoniaco. Inoltre, conteneva chiaramente parte dell'aura delle Montagne e dei Mari.
C'era qualcosa di strano, qualcosa di multiforme. Ma sopratutto, possedeva un intento omicida frenetico che, contrariamente alle aspettative, non era folle e pazzo, ma freddo e calcolatore.


L'aura che circondava la statua la rendeva estremamente bizzarra, e anche se Meng Hao non poteva vederne il volto, era certo che la sua espressione fosse sia feroce che benevola. Era il tipo di volto che sembrava piangere, eppure ridere allo stesso tempo. Era come se la statua avesse in realtà mille volti, rendendo impossibile dire quale emozione vi fosse veramente dentro.


Era... un Demone. A causa della sua multiformità, era diventato Demoniaco, e questa statua sembrava l'unico e perfetto esempio di Demone al mondo.


Quanto alla scultura a destra, quando Meng Hao la guardava, poteva percepire un qi Immortale così concentrato da far tremare tutto nell'area. Era come se questa fosse l'espressione perfetta di tutti gli Immortali, come se questo fosse l'unico Immortale esistente al mondo!


Meng Hao guardò in silenzio le due statue e poi lanciò un'occhiata al mondo che lo circondava. Si sentiva sconcertato, incerto di dove fosse, e confuso riguardo a cosa rappresentassero esattamente queste due sculture.


Proprio mentre Meng Hao iniziava a chiedersi cosa stesse accadendo, un'antica voce gli parlò, una voce che sembrava echeggiare dai tempi primordiali, riempiendo il mondo in cui si trovava.


"Questo luogo... si trova nel più profondo del tuo cuore."


La sua mente tremò e alzò lo sguardo, ma non poteva vedere il proprietario della voce. Era come se provenisse da ovunque e da nessuna parte.


"Guarda queste due statue. Una è il Demone, l'altra è l'Immortale... Nel Reame Immortale degli Eccelsi, una nascita era predestinata... l'unico e solo Immortale della Vasta Distesa…”


"Ecco perché è emersa la stirpe Onniceleste…”


"Tuttavia, alcuni non desideravano che l’Immortale nascesse. Volevano soppiantare quella posizione. Questo perché, sebbene l'Immortale e la divinità si completino a vicenda... l'Immortale è sopra la divinità, e può anche sopprimere il Demone!”


"La Divinità e il Demone non se ne curavano, ma i loro discendenti sì. Così, i cieli furono capovolti, il Karma fu alterato e il tempo fu manomesso. Erano disposti a pagare qualsiasi prezzo... e ci riuscirono! Eppure, fallirono anche.
Inoltre, erano inconsapevoli che... a causa dei cambiamenti operati da un mischio di successo e fallimento, causarono involontariamente qualcosa che non sarebbe dovuta accadere. L'Immortale... divenne il Demone…”


"Questo perché il mondo in cui l'Immortale doveva nascere, era un mondo che esisteva prima che la stirpe Onniceleste fosse apparsa. Quello... era un mondo che sopprimeva i 3.000 Demoni Superiori. Era... il Reame Demoniaco degli Eccelsi!”


"Il Demone è multiforme e bizzarro. Mutevole... Non è retto e nobile come l'Immortale. Non può sopprimere il Demone, né può scuotere la Divinità... Tuttavia, ciò che può fare... è sconvolgere la Vasta Distesa!”


"E ora, è giunto il momento di chiederti, se potessi scegliere, diventeresti... il potente e possente Immortale? O diventeresti... il Demone che può rovesciare la Vasta Distesa?!"


Mentre l'antica voce echeggiava, si poteva capire che non c'era potere di costrizione nel suo tono. Desiderava semplicemente sentire una risposta alla domanda.


Meng Hao mantenne il suo silenzio. Guardò la statua di sinistra che rappresentava il Demone. Prima, il volto non era visibile, ma ora, improvvisamente lo era.


Ciò che si trovò a guardare... era il suo stesso volto!


Aveva un imponente qi Demoniaco e occhi che brillavano di un rosso che non si sarebbe mai estinto. Non c'era alterigia, né un’aura estremamente dominante. Non emanava nobiltà e non dignità.
Tuttavia c’era un’aria multiforme, mutabile e bizzarra. Inoltre, dentro quegli occhi rossi c'era la sensazione... di un odio profondo come un mare di sangue, qualcosa che desiderava distruggere il mondo intero.


Eppure, nel profondo di quello sguardo, celati sotto i mille volti multiformi e mutabili, c'erano ricordi amari ed emozioni contrastanti... che non potevano essere scoperti, né percepiti dagli altri…


Nota traduzione: non è la prima volta che la parola multiforme è stata usata in relazione ai demoni. Controlla i capitoli 407 e 408.


Quando Meng Hao guardò la statua del Demone che aveva il suo stesso volto, il suo cuore tremò. Poteva percepire il dolore in essa, così come un cuore irremovibile. Erano presenti anche follia e odio.


Meng Hao si voltò tranquillamente per guardare la statua dell'Immortale...


Anche questa scultura portava il suo volto, aveva un’espressione tranquilla, calma e ultraterrena. Il suo sguardo sembrava caldo, ma in verità, era incredibilmente freddo. Era come se, ai suoi occhi, tutto nel Cielo e nella Terra potesse essere espresso in termini di legge naturale, come se questo Immortale fosse al di sopra di tutto, l'unico Immortale al mondo.


Tutti i ricordi, tutto del passato, erano come impurità di vite precedenti. Ogni evento lungo il sentiero dell'Immortalità sarebbe stato lasciato indietro, reciso, senza poter diventare un ostacolo o una restrizione di alcun tipo.


Questo Immortale non era né spietato, né sentimentale. Non era né egoista, né altruista. C'era solo una certa separazione dal passato, come se, guardando indietro e ripensando a vecchi ricordi, fosse inalterato, e si sarebbe limitato a sospirare leggermente.


Ancora una volta, l'antica voce riecheggiò. "Non c'è bisogno di pronunciare la tua risposta ad alta voce. Basta che esista nel tuo cuore..."

