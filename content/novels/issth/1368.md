---
weight: 13680
title: Capitolo 1368 - Svolte improvvise!
pubDate: 2025-10-19T09:33:27.087Z
tags:
    - issth
---


Capitolo regolare
10 capitoli in coda,
0/1 sponsorizzazioni 1 euro a capitolo,
-Schadenfreude


Meng Hao strabuzzò gli occhi di fronte alla scena scioccante e si lasciò sfuggire un urlo straziante. "NOOO…!!"


Nello stesso momento, il quinto raggio di luce si diresse verso la luna. Naturalmente, la luna era progettata per la difesa, quindi, sebbene fosse stata scossa dal colpo, i centomila coltivatori presenti tossirono sangue e avvizzirono pericolosamente, ma non morirono.


Riecheggiarono crepitii mentre si aprivano fenditure per tutta la luna, sembrava sull'orlo di un crollo imminente.


Poi, i restanti cinque raggi di luce si espansero per coprire l'intero Regno di Montagna e Mare nel suo insieme. Non erano stati usati come un attacco, ma piuttosto... come un sigillo!


Un potente fragore risuonò. Il mondo tremò e la volta celeste si offuscò. Sogno del Mare e gli altri ebbero un tuffo al cuore mentre i cinque raggi di luce coprivano l'intero Regno di Montagna e Mare... tagliandolo completamente fuori dal sole e dalla luna!


In quel momento, il sole e la luna erano ora al di fuori del Regno di Montagna e Mare. Lo sviluppo era avvenuto così rapidamente che tutto ciò che Meng Hao poté fare fu ridere amaramente rendendosi conto... che la guerra funzionava semplicemente così!


Non c’era cosa più fragile della vita in una guerra e poteva essere spenta in un solo attacco… Dei centomila coltivatori stanziati sul sole, metà aveva pagato un caro prezzo per aiutarlo a temporeggiare durante la sua battaglia precedente con Xuan Fang. Loro e Meng Hao... erano commilitoni.


Gli occhi di Meng Hao erano di un rosso acceso, eppure, al momento non aveva tempo per riflettere sulla questione. Proprio mentre i cinque raggi di luce si univano formando l'enorme sigillo, Meng Hao inviò la sua volontà divina. All'istante la marionetta dell’Eccelso eseguì un teletrasporto, irrompendo fuori dal sigillo per apparire al suo fianco!


Allo stesso tempo, decine di milioni di Estranei si riversarono fuori dal settimo al sedicesimo Cielo, insieme a innumerevoli carri da guerra dall'aspetto feroce.


I loro Cieli assomigliavano ad una pagoda capovolta la cui forza convergente causava un’intesa pressione che incombeva su di loro.


Era quasi come se un'enorme mano invisibile stesse schiacciando il Regno di Montagna e Mare, facendo tremare tutti i pianeti.


I cinque raggi di luce che erano stati sparati dalle dieci masse terrestri erano come un'enorme gabbia, avevano intrappolato tutto dalla seconda alla nona montagna, separandole completamente.


Adesso erano isolate, impossibili da soccorrere, un cambiamento improvviso che fece incupire i coltivatori di Montagna e Mare. Trapelarono emozioni contrastanti dall’espressione di Sogno del Mare, mentre tentava invano di superare la barriera.


Per il momento, gli sforzi delle Tre Grandi Società Daoiste erano stati vani. Sebbene il Regno di Montagna e Mare sarebbe stato temporaneamente protetto da eventuali attacchi, Meng Hao e Ksitigarbha ora erano completamente isolati in una situazione pericolosa.


Il sole e la luna erano stati di incredibile aiuto durante tutto il conflitto e i 33 Cieli potevano percepire quanto fossero minacciosi. Ora, erano scesi con l'intento di distruggerli ad ogni costo.


Meng Hao si ritirò nella formazione magica del sole. Era completamente solo; non erano rimasti nemmeno dei cadaveri. Sentiva solo un’aura pervasiva di morte e le anime dei caduti che rifiutavano di disperdersi. Meng Hao rimase seduto in silenzio e i suoi occhi iniziarono a brillare di un intenso intento omicida.


Mentre la marionetta dell’Eccelso appariva accanto a lui sul sole, lui guardò in lontananza le ondate di decine di milioni di Estranei che sciamavano fuori dalle dieci masse terrestri. Proprio mentre iniziavano a riempire la volta celeste, Xuan Fang e Mythdragon si ritiravano nell'esercito degli Estranei.


Xuan Fang era in condizioni leggermente migliori, mentre Mythdragon era una massa di sangue e ferite. Era chiaramente in gravi condizioni e poteva a malapena reggersi in piedi. Mentre consumava pillole medicinali, diversi Signori Imperiali lo aiutarono a tornare nei loro territori per riprendersi.


Era così gravemente ferito che poteva a malapena rimanere cosciente. Dopo aver finalmente raggiunto la sedicesima massa terrestre, sputò una boccata di sangue e poi chiuse gli occhi in meditazione, circondato da guardie.


Aveva notato lo sguardo omicida di Meng Hao che lo raggiungeva da tutto il sole, ma non si degnò di dargli peso. Sebbene fosse abbastanza potente da minacciarlo, al momento Meng Hao doveva pensare alla propria sopravvivenza, e quindi non poteva prenderlo di mira.


L’Eccelso Xuan Fang gettò la testa all'indietro e rise fragorosamente. Era euforico. Erano apparse dieci masse terrestri ed erano arrivati decine di milioni di rinforzi, inclusi dieci Signori Imperiali. Sebbene non ci fossero Eccelsi, per quanto riguardava Xuan Fang... l’esercito attuale era sufficiente.


"Mi bastano per distruggere il sole e la luna, e poi almeno metà del resto del Regno di Montagna e Mare. Mi bastano anche per poter resistere fino all'arrivo del diciassettesimo Cielo e degli altri."


Con gli occhi che brillavano pieni di intento omicida, Xuan Fang tese la mano verso la luna e puntò il dito.


"Signori Imperiali, distruggete quella luna e tutti i coltivatori su di essa!" Mentre parlava, i Signori Imperiali appena arrivati si scagliarono verso la luna pieni di energia e intento omicida. Si unirono ad un esercito di milioni di Estranei e tutti quanti caricarono verso la luna!


Sulla luna, Ksitigarbha tornò a mostrare tranquillità come al solito. Iniziò persino a ridacchiare, sebbene fosse la sua voce fosse rauca e addolorata. Tuttavia, il fuoco ardente nel suo sguardo non si era attenuato.


Fece un respiro profondo e chiuse gli occhi, e per quanto riguardava i centomila coltivatori che lo circondavano, nonostante il loro stato avvizzito, in cui rimanevano sull'orlo della morte come candele che tremolano nel vento, nessuno di loro proferì parola. Guardarono in basso in direzione del Regno di Montagna e Mare, chiaramente riluttanti a separarsene nella morte, eppure allo stesso tempo, inviandogli i loro migliori auguri...


Poi, i centomila coltivatori chiusero gli occhi, sembrava che stessero offrendo le ultime briciole della loro forza vitale come sacrificio al Regno di Montagna e Mare. Mentre alimentavano i meccanismi difensivi, riecheggiarono rimbombi e numerosi raggi di luce apparvero per circondare completamente la luna. Mentre lo facevano, le abilità divine dei Signori Imperiali, così come le tecniche magiche dei milioni di altri Estranei, calarono dall’alto, sembrando sull'orlo di inghiottire completamente la luna.


Sangue colò dagli occhi, orecchie, nasi e bocche dei centomila coltivatori, e le loro ossa iniziarono a spezzarsi. Ksitigarbha continuò a ridacchiare con amarezza, eppure, una follia crescente stava trapelando dal suo sguardo.


Dall'altro lato del campo di battaglia, Xuan Fang stava guardando il sole con intento omicida. Aveva già combattuto contro Meng Hao due volte. La prima era stata una lotta incredibilmente aspra. Il secondo scontro era durato più a lungo, eppure non era stato così duro. Tuttavia, a causa di Meng Hao, non era stato in grado di salvare Mythdragon, che era finito intrappolato in una situazione incredibilmente pericolosa.


"La nostra terza battaglia. Questa volta, o muori tu, o muoio io!" Scuotendo le maniche, Xuan Fang inviò istruzioni tramite la volontà divina ai milioni di Estranei circostanti, dirigendoli a caricare tutti verso il sole, irradiando intenso intento omicida.


L’Eccelso Xuan Fang li seguì, eseguendo un gesto d'incantesimo a due mani che iniziò a costruire una strana tecnica magica.


Meng Hao rimase seduto in silenzio. Non aveva colto l'iniziativa durante questa battaglia, il che non si conformava alla sua personalità. I suoi occhi guizzarono e inviò la volontà divina alla sua marionetta dell’Eccelso, che all'istante si alzò in piedi, rivelando intento omicida dallo sguardo. Fece un passo avanti, si scagliò verso Xuan Fang, ma poi, inaspettatamente, lo superò e si diresse verso il gruppo principale dell'esercito Estraneo dietro di lui.


E poi continuò ad avanzare, in direzione del... sedicesimo Cielo. Il suo obiettivo, l'obiettivo di Meng Hao, era l’Eccelso Mythdragon, gravemente ferito.


Vuoi uccidermi? Che ne dici se... io uccido il tuo Eccelso!


Mentre Meng Hao sedeva a gambe incrociate all'interno della formazione magica, guardò Xuan Fang, occhi gelidi come il ghiaccio mentre diceva: "Hai intenzione di salvarlo, o no?"


Nello stesso momento, riecheggiarono fragori dall'interno del Regno di Montagna e Mare, mentre un potere intenso si levava dall'interno della Nona Montagna, che si scagliò verso il sigillo che copriva il Regno di Montagna e Mare. Quando lo colpì, il sigillo si contorse e distorse, mandando fuori luce brillante.


Allo stesso tempo, l'Eccelsa Sogno del Mare e le Tre Grandi Società Daoiste attaccarono insieme. Eppure, qualcos'altro accadde simultaneamente.
All'interno del Regno di Montagna e Mare c'erano tre templi nel cielo stellato, templi che nessuno poteva vedere. All'interno di ciascuno di quei templi c'erano un vecchio e un giovane.


Proprio ora, quei vecchi stavano aprendo gli occhi, quasi come se fossero stati evocati, come se fossero stati consegnati loro degli ordini.


"Prendi il mio oggetto magico e assisti le masse per aprire quel sigillo!" Le stesse identiche parole uscirono dalle bocche di tutti e tre i vecchi, e mentre le loro voci riecheggiavano nei templi, i giovani alzarono lo sguardo, mostrando desiderio di combattere.


Avevano aspettato questa guerra per molto tempo.


Risuonarono fragori mentre il giovane nel primo tempio alzò lo sguardo e un'armatura blu si estese sul suo corpo, coprendogli perfino il volto. Una lunga lancia blu si materializzò di fronte a lui, che afferrò. Mentre lo faceva, iniziò ad emanare un'energia intensa.


Raggiunse rapidamente il livello delle 6-Essenze, e poi un po' più di quello, sebbene quell'energia non sembrasse venire dal giovane stesso, ma piuttosto, dall'armatura e dalla lancia.


Fece un passo avanti, apparve improvvisamente fuori dal tempio, dove divenne una striscia di luce blu che si scagliò verso il sigillo.


Allo stesso tempo, negli altri due templi, apparvero altre strisce di luce. Una era cremisi, e dentro di essa c'era una figura con una corazza color sangue, con una spada rossa e un'aura omicida colossale.


In un'altra direzione spuntò un raggio giallo brillante, all'interno del quale c'era una figura che indossava un'armatura dorata. Nella sua mano… teneva una pergamena di bambù. Una volontà divina sconvolgente turbinava intorno a lui mentre volava verso l'alto a una velocità incredibile.


Risuonarono esplosioni mentre queste tre figure si schiantavano contro lo scudo. Sorprendentemente, queste tre figure tre aure diverse. Quella delle... Sacre Scritture dello Spirito Sublime, le Scritture della Divinità del Dao e... le Scritture della Separazione del Cielo!


Erano state schierate tutte e tre!


Il sigillo tremò violentemente e riecheggiarono crepitii, come se potesse crollare da un momento all'altro.


All'interno del Regno di Montagna e Mare c'era un'altra figura che stava dando violentemente testate contro il sigillo. Non era altri che il Patriarca Affidabilità. Quando il Regno di Montagna e Mare era entrato in modalità Assedio, era scomparso da qualche parte. Ora, era riapparso all'improvviso, e mentre colpiva il sigillo, borbottò: "Quel piccolo bastardo molto probabilmente non è morto. Se lo fosse davvero, allora sarei libero, ma... sento ancora che averlo vivo è un po' meglio." Sospirando, colpì di nuovo il sigillo.


