---
weight: 13690
title: Capitolo 1369 - [ ]
pubDate: 2025-10-19T09:33:27.088Z
tags:
    - issth
---


Ho nascosto il titolo perché è uno spoiler.
Capitolo sponsorizzato, ringraziamo Matteo!
9 capitoli in coda,
0/1 sponsorizzazioni 1 euro a capitolo,
-Schadenfreude


Nel frattempo, tutti i coltivatori nel Regno di Montagna e Mare scatenarono le loro abilità divine per colpire il sigillo, che iniziò a indebolirsi e a incrinarsi. Tuttavia, i 33 Cieli avevano pagato un prezzo incredibile per crearlo; era chiaramente qualcosa dalla natura straordinaria. Nonostante stesse crepitando, non cadde.


Fuori dal Regno di Montagna e Mare, riecheggiarono esplosioni dalla luna mentre i Signori Imperiali e gli altri Estranei la attaccavano senza sosta.
Xuan Fang rise freddamente vedendo la luna che tremava sull'orlo della distruzione e ignorò completamente la marionetta dell'Eccelso, che si stava facendo strada verso il sedicesimo Cielo massacrando.
Invece, rimase fermo, eseguendo velocemente gesti d'incantesimo con entrambe le mani mentre un'aura bizzarra si accumulava intorno a lui. Presto, innumerevoli figure illusorie divennero visibili nelle sue vicinanze.


Nel frattempo, le abilità divine di milioni di Estranei si abbatterono sul sole come un mare di magia, inghiottendolo. Il sole non aveva i poteri difensivi della luna, quindi non appena fu colpito, iniziò a crepitare e a spaccarsi. Sembrava sull'orlo del collasso.


Lì, in mezzo al mare di magia, c'era Meng Hao, che iniziò a ridere di fronte all'attacco terrificante. I suoi occhi ardevano perché sapeva che questo attacco... era qualcosa che il sole non poteva sopportare; sarebbe stato distrutto!


Era tutto a causa del terrificante raggio di luce che l'aveva colpito. Quel colpo gravoso ne aveva assicurato che il sole fosse ora incapace di sopravvivere ancora a lungo...


"Se è così, invece di lasciarvi semplicemente distruggere questo sole... dovrei usarlo per uccidere più di voi Estranei!" Meng Hao sollevò entrambe le mani e poi le sbatté sulla superficie del sole.


Il colpo era sostenuto dal potere della sua coltivazione e del suo fisico, e l'impatto fece tremare il sole, che poi esplose improvvisamente!


BOOOOMMMMMM!!


I resti del sole esplosero in tutte le direzione, creando un potente attacco che si schiantò contro il mare di magia. Quando quelle due forze si scontrarono, un'onda d'urto terrificante travolse la volta celeste. Era come il ruggito di un gigante mentre luce accecante si irradiava ovunque. L'intera scena somigliava ad un'apocalisse distruttiva!


Mentre la luce e il calore della detonazione del sole si diffondevano, il mare di magia venne avvolto. I milioni di Estranei erano potenti, ma non potevano competere con il potere distruttivo del sole.


Dopotutto, questo sole aveva illuminato il Regno di Montagna e Mare per decine di decine di migliaia di anni. Considerando che aveva riscaldato il piano per così tanto tempo, era impossibile persino immaginare quanto fosse caldo.
Ma sopratutto era stato effettivamente creato da un tesoro dell’Eccelso Nove Sigilli. In quanto tale, la sua detonazione era al di là di ogni immaginazione!


L'enorme suono dell'esplosione riempì i Cieli, e la luce accecante che creò illuminò tutto. Tutti nel Regno di Montagna e Mare, e ogni Estraneo oltre l'area dell'esplosione, fissavano ciò che stava accadendo in completo shock.


La scena che si svolgeva davanti a loro poteva giustamente essere descritta come la cosa più folle che qualcuno di loro avesse mai visto.


Il sole stava esplodendo!


BOOOOMMMMMM!


La detonazione non finì immediatamente. Era un processo continuo in cui luce e calore intensi scoppiavano continuamente in tutte le direzioni. Il mare di magia fu completamente inghiottito, e gli Estranei attorno non ebbero il tempo di fuggire. Vennero travolti, la loro carne e il loro sangue strappati via dai loro corpi mentre venivano ridotti in cenere!


A causa della luce accecante, alcune persone semplicemente chiusero gli occhi. Altre sopportarono i penetranti raggi di luce per guardare. Innumerevoli grida strazianti iniziarono a levarsi mentre schiera dopo schiera di Estranei venivano annientati come se fossero stati spazzati via da un'enorme mano di luce.


Fu a questo punto che l'Eccelso Xuan Fang terminò il suo incantesimo a due mani. Alzò lo sguardo e rivelò un sorriso spietato. Era il tipo di persona che capiva la guerra, e sebbene non osasse dire di essere impareggiabile, era certo di essere lo stratega più abile tra i cinque grandi Eccelsi.


"In guerra, c’è solo la vittoria e la sconfitta," disse con freddezza. "Non esiste giusto o sbagliato. Per ottenere la vittoria... sono disposto a sacrificare qualsiasi cosa. Se necessario, sacrificherò persino me stesso. Dato che lo spirito del Regno di Montagna e Mare si è risollevato, allora il destino è segnato... O voi morirete, o noi!" Improvvisamente, agitò un dito in direzione della massa di Estranei morti.


Insieme al gesto della mano, la sua voce dal tono strano riecheggiò nel cielo stellato.


"Le vostre anime sono l'incantesimo, il vostro sangue è il sacramento. Il mondo e le stelle sono la Vastità. Convogliate la volontà di separare in... una lama!"


Mentre la sua voce echeggiava, innumerevoli anime vendicative e urlanti di Estranei si levarono. Il loro sangue, che sarebbe dovuto essere completamente spazzato via dalla luce e dal calore, ora iniziò a turbinare, fondersi e brillare di una luce bizzarra!


Per quanto riguardava il sangue che era già svanito, l'odore che aveva lasciato si trasformò rapidamente in un mare cremisi illusorio.


Poi le anime urlanti degli Estranei affondarono nel mare di sangue, come se si rifiutassero di morire.


Le grida amare e velenose degli spiriti riecheggiarono in tutto il creato, come se volessero capovolgere il cielo stellato stesso. Le grida convogliate di milioni di Estranei divennero... l’odio più intenso!


"Radunate il vostro odio in una lama, e usate quella lama per recidere... tutte le connessioni mentali!" La voce di Xuan Fang tuonò, la sua espressione era completamente feroce mentre alzava la mano in aria. Mentre lo faceva, il mare di sangue ribollente presa la forma... di una lama!


Un'enorme lama!


Una lama formata da un odio senza fine!


L’Eccelso Xuan Fang sollevò la lama in alto e poi la abbatté verso Meng Hao!


"Daoista Eegoo, oggi ti aiuterò... a liberarti!"


Proprio mentre Meng Hao alzava lo sguardo, si rese conto che la lama d'odio sembrava solo abbattersi verso di lui. Il suo vero bersaglio era lo spazio proprio di fronte a lui.


Lì davanti c'era qualcosa che nessuno poteva vedere e in effetti lui non aveva notato fino a questo punto... Un filo!


Era un filo che Xuan Fang poteva vedere solo dopo aver impiegato una strana tecnica magica. Era... il filo che collegava Meng Hao alla sua marionetta dell'Eccelso!


Per mezzo di quel filo, e per mezzo della volontà divina, Meng Hao poteva controllare la marionetta dell'Eccelso. Aspetto ancora più importante, quel filo non apparteneva in realtà a Meng Hao stesso, né l'aveva creato lui. Proveniva da... Choumen Tai!


La lama stava scendendo per tagliare... quel filo!!


Se ci fosse riuscito... la connessione della volontà divina di Meng Hao con la sua marionetta dell'Eccelso sarebbe stata recisa!!


Il sangue e le anime di milioni di Estranei si erano trasformati in una lama, che era stato il piano del Eccelso Xuan Fang fin dall'inizio. Sebbene le sue azioni fossero sembrate arbitrarie, in realtà aveva sfruttato la situazione per trarne il maggior vantaggio possibile.


Non aveva scelto di abbattere Meng Hao, ma piuttosto, di recidere quel filo. Oltre ad ottenere una vittoria, avrebbe anche impedito alla marionetta di uccidere l'Eccelso Mythdragon!


Risuonò un’esplosione e le pupille di Meng Hao si contrassero mentre percepiva la connessione tra lui e la marionetta dell'Eccelso venire tagliata!


Venire privato improvvisamente della marionetta gli diede la sensazione di aver perso un arto. Era come se la sensazione di controllo fosse ancora lì, tranne per il fatto che la sua appendice era sparita.


Nel frattempo la marionetta dell'Eccelso, che stava caricando verso il sedicesimo Cielo, trasalì improvvisamente. Il suo sguardo divenne vuoto mentre rallentava e smetteva di muoversi.


"Una lama spirituale creata dalle anime di milioni può recidere ogni volontà divina. Meng Hao, senza Eegoo... sei destinato a morire!" Xuan Fang iniziò a ridere fragorosamente. Aveva sempre creduto di essere straordinariamente abile negli intrighi, e questo dimostrava che aveva ragione. La sua abilità con le trame e strategie stava veramente causando problemi incredibili al Regno di Montagna e Mare.


Senza di lui, la battaglia sarebbe stata molto più semplice, e le perdite subite dal Regno di Montagna e Mare sarebbero state molto più gestibili. Ma ora, il sole era esploso e la luna era in grave pericolo.


Eppure, dopo che gli occhi di Meng Hao si spalancarono per un momento, un'espressione strana apparve sul suo volto. All’Eccelso Xuan Fang piaceva tramare e amava escogitare idee e piani imprevedibili. Meng Hao lo sapeva già. Fu a questo punto che... Meng Hao batté le palpebre e poi si schiarì la gola.


Il filo era stato creato da Choumen Tai, e sebbene Meng Hao non fosse completamente sicuro di quanto fosse spaventoso Choumen Tai, il semplice fatto che potesse trasformare un Eccelso in un marionetta... mostrava quanto fosse straordinario e che aveva decisamente altre abilità terrificanti a sua disposizione.


L'accordo con Choumen Tai era stato che Meng Hao avrebbe avuto un marionetta dell'Eccelso, ma ora... la connessione era stata troncata da qualcun altro, e lui aveva perso la marionetta. Aspetto ancora più importante era che Choumen Tai aveva bisogno dell'aiuto di Meng Hao per essere il seme della speranza che avrebbe portato al ritorno del suo maestro. Ecco perché, non solo Choumen Tai si era astenuto dal fare qualsiasi cosa che danneggiasse gli interessi di Meng Hao, ma gli aveva anche dato la marionetta; non solo per rispettare il loro accordo, ma anche per proteggerlo.


Dopotutto, Choumen Tai contava su Meng Hao per risvegliare il suo maestro. E naturalmente, Meng Hao era consapevole di tutto questo.


Pertanto, era facile immaginare che la persona che sarebbe stata più indignata per il fatto che il filo fosse stato reciso... non sarebbe stata Meng Hao, ma piuttosto Choumen Tai. Potrebbe essere in letargo, ma si sarebbe sicuramente svegliato a causa di qualcosa del genere!


Fu a questo punto che Meng Hao disse: "Choumen Tai... il filo è stato reciso!"


Le risate di Xuan Fang continuarono a risuonare mentre iniziava ad avanzare verso Meng Hao. Tuttavia, fu allora che si incupì e il suo cuore improvvisamente palpitò. Improvvisamente ebbe un pessimo presentimento, una strana sensazione che stesse per accadere qualcosa di disastroso.


Nello stesso momento, una voce improvvisamente risuonò dalla bocca della marionetta dell'Eccelso immobile.


"Osi davvero recidere il filo che ho creato?" La marionetta dell'Eccelso si girò improvvisamente e i suoi occhi brillavano di un rosso acceso. Sembrava completamente e assolutamente furioso. In quel momento, non era la marionetta dell'Eccelso, era... qualcosa che era stato sepolto in profondità dentro la marionetta dell'Eccelso... Un frammento dell'anima di Choumen Tai!


La sua voce era piena di intento omicida e di follia. Poche persone erano in grado effettivamente sentire la voce, ma l'Eccelso Xuan Fang poteva, e i suoi occhi si spalancarono. Poi il suo cuore iniziò a battere forte mentre si girava lentamente per guardare la marionetta dell'Eccelso.


Poi... il suo volto si oscurò!



