---
weight: 137
title: Capitolo 137 – Il Decimo Patriarca del Clan Wang
pubDate: 2025-03-17T11:17:34.784Z
tags:
    - issth
---


Alcuni giorni prima...


Dominio Meridionale. Stato dei Cieli Nuvolosi.


Questa nazione era collocata nel centro del Dominio Meridionale e formava un enorme territorio, molto più grande dello Stato di Zhao. Anche nel Dominio Meridionale, nazioni come questa potevano essere contate sulle dita di una mano.


All'interno dello Stato dei Cieli Nuvolosi, non esistevano Sette. Era una di quelle nazioni non comuni che non avevano Sette, ma vi era un Clan: il suo nome era Wang. Per questo la nazione... veniva anche chiamata Wang!


I membri maschili del Clan Wang, che erano mortali e non potevano praticare la Coltivazione, divenivano parte della famiglia reale dello Stato dei Cieli Nuvolosi. Coloro che potevano praticare la Coltivazione entravano nella Magione Ancestrale dei Wang.


Per quanto riguardava i Coltivatori senza il cognome Wang, formavano rami collaterali del Clan Wang. Era sempre stato così, generazione dopo generazione.


Dopo che Meng Hao aveva consumato l'Elisir della Consistenza Perfetta ed era emerso dalla zona dell'Eredità dell'Immortale di Sangue, si era udito un suono, proveniente dalla decima montagna fra le Tremila Montagne Proibite nello Stato dei Cieli Nuvolosi. Era il suono di un respiro.


Le Tremila Montagne Proibite del Clan Wang non erano connesse tra loro, ma disperse per tutto lo Stato dei Cieli Nuvolosi. Al di sotto di ogni montagna vi era una bara di legno.: solo i membri più potenti del Clan Wang potevano, dopo la morte, essere seppelliti sotto una delle Montagne Proibite.


Secondo le leggende, uno dei Patriarchi del Clan Wang vissuto decine di migliaia di anni fa fu sepolto in una delle Montagne Proibite, sebbene nessuno sapesse quale.


C'erano molti profondi segreti all'interno del Clan Wang, su cui le cinque grandi Sette avevano solo informazioni generali. Alcuni indizi erano presenti negli antichi documenti, ma i segreti del Clan Wang erano senza fine, e la loro storia troppo oscura. Secondo le leggende, provenivano dalle stelle...


Proprio ora, dentro la decima montagna, vi era un mondo di luce cremisi, il bagliore di sangue e fuoco. Qui c'era un mare ribollente che sembrava non essersi consumato nell'arco di diecimila anni. Nei profondi recessi di questo vulcano vi era una bara rossa.


La bara non aveva coperchio. Al suo interno vi riposava un vecchio. Il suo viso era coperto di rughe, e il corpo era magro e raggrinzito, come se fosse morto da molto, molto tempo. Eppure, non emanava alcuna aura di morte.


Anzi, i suoi occhi si aprirono lentamente, e quando lo fecero, il tranquillo mare di fuoco... improvvisamente cominciò a muoversi. Il calore rovente sembrò ridursi un pochino.


“Sento... Un'aura Perfetta...” mormorò il vecchio. La sua voce era estremamente roca, come se non avesse parlato per un lungo tempo. L'intera montagna cominciò a brontolare.


Questo suono attirò immediatamente l'attenzione dei vecchi membri del Clan Wang. Molteplici figure emersero improvvisamente da dentro la Magione Ancestrale dei Wang.


I volti di questi vecchi membri del Clan erano pieni di eccitazione; in base alle loro conoscenze, dentro la decima montagna vi era uno dei Patriarchi!


“Perfezione...” disse l'uomo dentro alla bara, i suoi occhi lampeggiarono di una luce misteriosa.


Il rombo della decima montagna crebbe d’intensità. Tutto il gruppo salutò rispettosamente.


“Preparate tremila Pietre della Rinascita!” disse il vecchio nella bara, la sua voce echeggiò fuori dalla decima montagna. “È giunto per me il tempo di reincarnarmi!” Quando udirono ciò, i visi dei vecchi membri del Clan mostrarono ancora più eccitazione.


“All'apice dello stadio della Ricerca del Dao, ho sigillato la mia base di Coltivazione. In principio, ho pensato che, come i membri della generazione anziana, avrei potuto giungere solo fino alla soglia della morte, fissando l'Immortalità e sospirando, ignorante e incapace di salire quei gradini finali. Non ho potuto mettere piede nelle stelle, e fare ritorno dai membri del mio Clan...” Un debole sorriso apparve sul volto rugoso del vecchio. Sembrava pieno di una stranezza intensa e terrificante.


“Ma ora... ho la speranza...” Il suo sorriso si allargò, e gli occhi luccicavano ancora più forte.


“Il leggendario Fondatore del Clan Wang tramandò una verità del Dao di generazione in generazione. Egli era mediocre, ma in un anno fu in grado di sottrarre la Stabilità della Consistenza a qualcuno. Percorse il sentiero di un potente esperto... e diventò una leggenda.


Ora è apparsa una Consistenza Perfetta. Anche io percorrerò il cammino del leggendario Fondatore: mi approprierò della Perfezione, e poi compirò il prossimo passo: l'Ascensione Immortale!”


Ma... la base di Coltivazione di costui è troppo debole. Non è sufficiente per sostenere la mia Ascensione Immortale. Dovrò aspettare un po' più a lungo, aspettare appena un poco, aspettare...” Dentro la bara, il sorriso del vecchio crebbe più energico. Poi, dopo un po', chiuse gli occhi. Il mare di fuoco all'interno della decima montagna osò riattizzare ancora una volta le sue fiamme inestinguibili.


Alcuni giorni più tardi, sotto un cielo infinito e senza nubi.


Un intenso raggio di luce verdastro volava nel vento: Meng Hao. Per quanto riguarda Zhou Daya, aveva saputo per tutto il tempo che il giovane lo stesse seguendo, ma l'aveva lasciato andare comunque. Ovviamente, c'erano cose che non avrebbe dovuto sentire, ma Meng Hao aveva evitato che ne sentisse altre. In ogni caso, era in qualche modo connesso con Ciccio, così l'aveva lasciato andare.


“Produrre l'Elisir della Consistenza Perfetta ha richiesto un sacco di Pietre dello Spirito. Me ne rimane qualcuna, ma non molte...” Meng Hao si accigliò, esaminando la sua borsa del Cosmo ed emettendo un sospiro.


“Prima di entrare nel mondo della Coltivazione, non avevo l'argento. Dopo essere diventato un Coltivatore della Condensazione del Qi, ero sempre a corto di Pietre dello Spirito. Ora ho raggiunto la Stabilità della Consistenza, ma... sono ancora privo di Pietre dello Spirito.” Aggrottò un sopracciglio pensando al desiderio di possederne di più. Ora che la sua pratica della Coltivazione aveva raggiunto questo livello, necessitava maggiormente di Pietre dello Spirito.


“E poi c'è il veleno del Giglio della Resurrezione tricolore. Se non riesco a dissiparlo, diventerà un problema reale.” s’accigliò maggiormente.


“Per di più” borbottò, “sebbene io sia molto più potente ora che ho una Consistenza Perfetta, sono tagliato fuori da cielo e terra. Non ho modo di assorbire energia spirituale... il solo modo di ottenerla è consumando elisir. Non posso continuare a farlo per sempre...” Ma, si era preparato per questo. Data una seconda occasione, avrebbe sicuramente scelto di consumare l'Elisir della Consistenza Perfetta.


“Vinci qualcosa, perdi qualcosa. È giusto.” Meng Hao alzò la testa. Colpendo la borsa del Cosmo, recuperò la maschera color del sangue. Una sensazione di tepore riempì il suo cuore.


“Nonostante la mia situazione attuale, ho almeno acquisito l'Eredità dell'Immortale di Sangue. Ora devo solo aspettare che il mastino si svegli. Poi tutto andrà un pochino meglio.” I suoi occhi luccicarono di aspettativa. Concentrò il suo Senso Spirituale nella maschera color del sangue. Poteva percepire la forma assopita del mastino. Sebbene non avesse idea di quando potesse svegliarsi, poteva percepire una fortissima pressione, che continuava a crescere sempre più potente.


“E poi c'è questa bandiera.” Gli occhi di Meng Hao lampeggiarono, il Senso Spirituale sulla malandata bandiera a tre strisce. Scoprì che era come un oceano. Paragonato a esso, il Senso Spirituale di Meng Hao era incredibilmente piccolo. Non poteva farci alcunché.


Tuttavia, fu capace di percepirvi all'interno un'incredibile potenza, come quella dei Cieli; abbastanza potente da portare rovina al cielo e terra.


“La mia base di Coltivazione non è sufficiente... Sebbene questo tesoro sia piuttosto malridotto, era comunque dentro la zona dell'Eredità dell'Immortale di Sangue. Deve essere estremamente preziosa. Quando la mia base di Coltivazione sarà abbastanza forte, sarò in grado di usarla, e sono sicuro che sarà abbastanza potente da scuotere i Cieli.” Trepidante, ritirò il suo Senso Spirituale. Fu allora che notò il carattere scritto sulla terza striscia. Ji季.


“Perché c’è questo carattere? È un nome di clan?” Ci pensò per un po', poi concentrò la sua attenzione sulla Pergamena dell'Eredità dell'Immortale di Sangue. Nell'istante in cui la guardò, si sentì come se la testa fosse in procinto di aprirsi a metà.


Per una persona normale, questo dolore sarebbe stato straziante, e difficile da sopportare. Ma per Meng Hao, non era niente in confronto ai tormenti sofferti durante le fasi acute del veleno. La sua espressione si agitò un po', ma mentre si focalizzava sul dolore lacerante nella testa, ebbe la visione una tecnica speciale.


“Sacre Scritture per il Divoramento dello Spirito!” I tre caratteri color sangue apparvero di fronte a lui e si marchiarono indelebili nella sua mente. Il cuore di Meng Hao tremò.


La testa iniziò a picchiettare mentre si colmava con un'antica voce. Era impossibile dire se fosse maschile o femminile. “Se Coltiverai in accordo con le mie scritture, potrai strappare il controllo dello Spirito e del sangue e fonderli nel tuo corpo. Raffinarli in un corpo di sangue, uno Spirito del sangue, un Immortale del Sangue, un Dao del Sangue!


Ci sono innumerevoli metodi di Coltivazione in cielo e in terra. La stirpe della mia Eredità si allunga fino al potente primo Fondatore. La linea di sangue contiene la sua volontà, e può essere trasmessa a decine di migliaia di generazioni. Quando il lignaggio si risveglia nei discendenti, allora possiederanno il talento latente!


La mia tecnica può essere usata per strappare via il talento latente, e percepire la volontà onnipotente del Fondatore. Raffina il corpo, fai tuo il talento latente. Alcuni hanno anche cercato di portare il fantasma del Fondatore nel mondo, per distruggere gli Immortali e i demoni!”


Praticando la Coltivazione in accordo con la tecnica della mia Eredità è un insulto ai Cieli. Ma non temere gli spettri e le divinità; ribalta la volta dei Cieli con un gesto della mano, china il tuo capo per far piangere cielo e terra!” Lentamente una scrittura venne marchiata nella mente di Meng Hao. Una vasta quantità di informazioni riguardanti la maschera si riversò nella sua testa.


“Io sono l'Immortale del Sangue. La mia intera vita è stata spesa per combattere i Cieli. Sono stato sconfitto solo tre volte! Ho portato via diversi Spiriti da cielo e terra, perché ho desiderato ottenere il lignaggio dei Ji. Ora i Cieli mi evitano e vogliono la mia distruzione. Il mio corpo può essere distrutto, ma non la mia volontà!


Non volevo arrendermi dopo tre sconfitte. Perciò, ho creato tre tecniche: il Dito di Sangue, il Palmo di Sangue, e il Mondo della Morte di Sangue!


Discendenti dell'Eredità del mio Dao, non dimenticate che dovete ottenere il lignaggio dei Ji! Fate piangere il Dao del Cielo, e che la terra si disperi! Ricordate le tecniche dell'Immortale di Sangue, le Nove Magie Assassine!


Ricordate, il giorno in cui otterrete il vostro Dao, indossate la mia maschera e innalzate la mia bandiera a tre strisce. Sfidate gli antichi, rovesciate i Cieli!


Senza un volto, una singola parola, le fiamme della guerra uniscono


Nuvole divise, una pioggia di sangue, i mari che colmano il cielo


Catturate gli dei, fate avanzare le truppe, il fuoco consumerà le torri


Forgiate tutti gli spiriti e le stirpi nei nove poteri assassini!”


Il corpo di Meng Hao tremò, aprì gli occhi. Stava ancora volando attraverso il cielo, sopra un vasto spazio deserto e con le montagne brulle. I suoi occhi continuarono a lacrimare, e nella mente riecheggiava una voce arcaica.


“Strappare lignaggi, ottenere successo. La forza della stirpe è all’altezza della gloria del Fondatore... Ottenuto il talento latente della stirpe, può essere raffinato in un corpo di sangue... un corpo raffinato all'esterno del corpo...


Nessuno può detenere il potere di un’intera stirpe. Il sangue di tre generazioni è richiesto per raffinare anche solo un clone di sangue minore. Se sei generazioni vengono coagulate, può essere ottenuto un magnifico spirito di sangue. Con nove generazioni di sangue, il Grande Cerchio dello spirito del sangue può essere completato!


Gli antenati determinano la forza della stirpe. Più forti sono le passate generazioni, più forte sarà lo Spirito di Sangue!


Pertanto, esso diventerà morte. Nove stirpi, nove esperti. Diventeranno nove morti, nove morti fuse in una. Questo è... il Dao del Sangue!” Meng Hao ansimò con la bocca secca. In quel momento, non stava più volando. Era atterrato su una montagna, dove ora sedeva a gambe incrociate, sentendo le Scritture per il Divoramento dello Spirito pulsargli attraverso la testa.


Queste erano le scritture complete, la piena Eredità. Ma all'interno dell'Eredità vi era qualcosa che colmava Meng Hao col fetore del sangue. Sedette a pensare per lungo tempo prima che i suoi occhi cominciassero a luccicare.


“Senza un volto, una singola parola, le fiamme della guerra uniscono


Nuvole divise, una pioggia di sangue, i mari che riempono il cielo


Catturate gli dei, fate avanzare le truppe, il fuoco consumerà le torri


Forgiate tutti gli spiriti e le stirpi nei nove poteri assassini!”


“Ci sono quattro magie all'interno...” Meng Hao rimase pensieroso per un po' prima di guardare la maschera nella sua mano. Era completamente senza lineamenti e senza occhi, naso, orecchie o bocca. Mentre la guardava, la mano iniziò a scaldarsi, e i suoi occhi brillarono. Era sul punto di mettersi la maschera sul viso.


Mentre la maschera si avvicinava al volto, diveniva più calda, e cominciò a divincolarsi. Emanava un'aura sanguinaria. Giusto quando Meng Hao stava per piazzarla sul volto, lo specchio di rame nella borsa da trasporto emise improvvisamene un suono limpido, come il verso di un uccello.


Il cinguettio entrò nella mente di Meng Hao, e il cuore tremò. La luce nei suo occhi divenne improvvisamente chiara, e mise subito giù la maschera. Gli occhi erano colmi di uno sguardo fermo.


“Stai cercando di morire, tu, anima disincarnata?!”
                                


                                



