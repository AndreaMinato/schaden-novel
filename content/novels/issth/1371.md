---
weight: 13710
title: Capitolo 1371 - Un Eccelso Terrorizzato!
pubDate: 2025-11-10T07:21:35.680Z
tags:
    - issth
---


Capitolo regolare,
9 capitoli in coda (9 Matteo),
0/1 sponsorizzazioni 1 euro a capitolo,
-Schadenfreude


Stava per uccidere un Eccelso!


Uccidere l’Eccelso Estraneo Mythdragon!


Mentre tirava la corda dell’arco, il qi e il sangue gli affluirono nel corpo, come se l’arma azzurra stesse risucchiando la sua forza vitale. Iniziò a brillare di luce accecante, un bagliore che non era altro che la convergenza della sua forza vitale, e tutto ciò che era lui.


Era anche la luce della sua stessa anima!


Tirare l'arco, convergere la luce, formare una freccia!


Una formazione magica accecante apparve sotto i suoi piedi, e lui fece un passo avanti, con gli occhi che lampeggiavano come fulmini. Quando lasciò la presa, la corda iniziò istantaneamente a vibrare con un rumore sconvolgente che sconvolse tutti gli Estranei.


Era un rumore tirannico che tuonò nelle menti di tutti i coltivatori e dei nemici, un fragore che rappresentava la morte e l’assassinio!


Chiunque fosse stato instabile ne sarebbe stato confuso e avrebbe provato terrore. Guerrieri troppo deboli avrebbero anche perso il controllo sulla loro coltivazione, lasciandola precipitare nel caos.


Quel suono poteva destabilizzare i cuori del Dao!


Mentre Meng Hao lasciava la presa, la corda dell'arco iniziò a spingere la freccia formata dal bagliore della sua forza vitale. Istantaneamente sembrò risucchiare tutta la luce nell'area, rabbuiando il cielo stellato e attirando l’attenzione visto quanto era appariscente.


"Uccidilo!" Ringhiò Meng Hao mentre il dardo di luce iniziava ad accelerare. All'inizio, non era così impressionante. Tuttavia, in un batter d'occhio, crebbe da 30 metri di lunghezza a 300, poi 3.000, e poi 30.000!!


Ci volle solo una frazione di secondo perché la freccia di luce lunga 30.000 metri iniziasse a rimbombare verso i milioni di Estranei che stavano cercando di bloccare la strada verso le altre masse terrestri, un gruppo che includeva Signori Imperiali.


Cielo e terra si offuscarono, si sollevò un enorme vento e gli Estranei ne furono completamente scossi.


"Questo…"


"Quell'arco…"


"Questo coltivatore…" Gli Estranei rimasero scioccati. Meng Hao sembrava una Divinità Immortale; la formazione magica sotto i suoi piedi lo illuminava e l'arco azzurro era così appariscente che gli Estranei non potevano fare a meno di fissarlo.


I Signori Imperiali Estranei che stavano cercando di bloccare Meng Hao furono scossi, e poi ruggirono mentre si trasformavano nelle loro vere forme bestiali della loro razza, scatenando il potere della loro coltivazione mentre si lanciavano avanti per cercare di distruggere la freccia di luce.


Tuttavia, un momento dopo, la luce del dardo li inghiottì, e risuonarono esplosioni, mescolati a grida agghiaccianti. I Signori Imperiali non riuscirono affatto a bloccare la freccia, e dopo che passò… morirono tutti!


Risuonarono sussulti mentre la freccia di luce poi esplodeva nell'esercito degli Estranei stesso. Ovunque passasse, la luce rovente faceva risuonare grida miserabili. Innumerevoli Estranei furono direttamente inceneriti mentre l'enorme dardo si faceva strada attraverso l’esercito!


Oltre un milione di Estranei. Una schiera di Signori Imperiali. Nessuno di loro riuscì ad impedire alla freccia di perforare la barriera. Riecheggiarono rimbombi mentre si precipitava verso il sedicesimo Cielo, e poi lo colpì!


L'intero sedicesimo Cielo iniziò a tremare e a ricoprirsi di vaste crepe. Sembrava sull’orlo del collasso dopo un solo secondo.


Meng Hao stesso si trasformò in un raggio di luce che seguiva la freccia. Si lanciò attraverso il percorso che si era formato attraverso l'esercito, e mentre si avvicinava al sedicesimo Cielo, iniziò nuovamente a tirare indietro la corda dell'arco.


"Mythdragon!" Ruggì pieno di pieno di intento omicida e irradiando un’aura assassina scioccante. Dopo aver scoccato quella prima freccia, sembrava un po’ emaciato, eppure il suo intento omicida era intenso come non mai!


Mentre tirava indietro la corda dell'arco con la mano destra, il suo qi e sangue ribollirono mentre venivano in gran parte risucchiati. Meng Hao ora sembrava estremamente smunto, eppure il secondo dardo si formò completamente, per poi venire rilasciato.
La freccia di luce partì, emanando ondate di energia devastanti e piena di una ferocia capace di annientare qualsiasi ostacolo.


La freccia squarciò la volta celeste mentre si scagliava verso il sedicesimo Cielo, puntando verso un'area nel centro stesso della massa terrestre!


Lì, Mythdragon era completamente intento a riprendersi dalle sue ferite. Improvvisamente, aprì gli occhi e rivelò uno sguardo pieno di shock e apprensione. Stringendo i denti, improvvisamente la sua figura divenne sfocata e sembrò dividersi. La sua copia poi fece un passo avanti: era il suo clone.


Il clone emerse dalla caverna dell'Immortale di Mythdragon, protetta da una decina di Estranei al reame del Dao. Tutti pulsavano di energia mentre guardavano la freccia di luce in arrivo dal cielo, seguita da Meng Hao.


A questo punto, però, pochi potevano intervenire per salvare Mythdragon; allo stesso modo, non c'era nessuno che potesse aiutare Meng Hao. Sembrava che questa massa terrestre fosse destinata ad essere il luogo del loro scontro finale!


Fuori dalla massa terrestre stessa c'erano milioni di Estranei, e tutti scatenarono varie abilità divine, creando un oceano di magia che rimbombava verso il sedicesimo Cielo.


Tuttavia, in termini di lasso di tempo coinvolto, un assalto del genere non avrebbe avuto molto effetto a meno che Meng Hao non avesse impiegato un tempo insolitamente lungo per uccidere Mythdragon.


Nel frattempo, innumerevoli coltivatori nel Reame di Montagna e Mare, sotto il sigillo, guardavano Meng Hao che combatteva da solo attraverso le masse terrestri degli Estranei, tutto per... uccidere un Eccelso!


Erano tutti scossi, che conoscessero personalmente Meng Hao o meno. In effetti... tutti gli Estranei dal diciassettesimo Cielo fino al 33esimo Cielo, che stavano guardando ma incapaci di scendere in battaglia in questo esatto momento, erano ugualmente scioccati.


A questo punto, Meng Hao era il coltivatore di Montagna e Mare più maestoso e glorioso nella guerra! Oltre a lui, c'era Ksitigarbha. Il loro uso rispettivamente del sole e della luna li aveva resi spine nei fianchi dell'esercito di Estranei.


‘Se posso guadagnare abbastanza tempo,’ pensò Mythdragon, ‘allora questo Meng Hao... dovrà affrontare la minaccia mortale dell'oceano di magia!’ Il clone di Mythdragon gettò la testa all'indietro e ululò, poi volò fuori per incontrare la freccia di luce. I numerosi esperti Estranei che lo servivano come Protettori del Dharma ulularono tutti mentre ritornavano alle loro vere forme, poi si radunarono in formazione attorno al clone di Mythdragon per difendersi dal dardo di luce!


BOOOOMMMMMM!


La freccia di luce si avventò contro i Protettori del Dharma Estranei, causando boati e grida miserabili. Scatenarono varie abilità divine, ma fu tutto inutile. Indipendentemente dai livelli delle loro coltivazioni o delle loro costituzioni, furono istantaneamente trasformati in cenere!


Poi quella cenere svanì come sbuffi di fumo dentro il bagliore del proiettile!


Rimase solo il clone di Mythdragon. Eseguì rapidamente un incantesimo con entrambe le mani, trasformandosi in un enorme drago nero. Ruggendo, caricò di testa contro l’attacco, che vacillò. Il clone di Mythdragon ululò mentre la sua aura da Eccelso eruttava. Poteva anche essere solo un clone, ma era comunque un Eccelso, e il suo contrattacco iniziò a fare sbiadire la luce del dardo.


Fu a questo punto che riecheggiò un freddo sbuffo. Meng Hao, invece di cadere all'indietro, iniziò nuovamente a tirare la corda dell'arco, senza esitare lanciando un terzo e poi un quarto attacco!


RUUUUUUMMMMBLLLLE!


La terza freccia partì in modo spettacolare, facendo spalancare gli occhi al clone per la disperazione. Digrignando i denti, optò poi per l'autodetonazione.


L’esplosione di un clone di Eccelso causò istantaneamente l'inizio della disintegrazione della massa terrestre del sedicesimo Cielo, inviando frammenti in ogni direzione. Il secondo dardo fu distrutto nell'autodetonazione, ma la maggior parte della terza freccia rimase, e mentre si avvicinava alla fonte dello scoppio, si scatenarono ancora più onde d’urto.


Enormi boati riecheggiarono mentre l'intera massa terrestre fu completamente distrutta. Tra le macerie, il vero sé di Mythdragon volò fuori dalla sua camera di meditazione isolata, con il sangue che colava dagli angoli della sua bocca.
Sembrava anziano e debole; aveva appena raggiunto un punto critico nella guarigione delle sue gravi ferite, ed era stato poi interrotto, costretto così a sacrificare più della metà del suo sangue ed essenza per creare un clone. Questo lo aveva lasciato in uno stato di debolezza senza precedenti.


In effetti, non era mai stato così debole da quando era diventato un Eccelso, ed era anche la situazione più pericolosa che avesse mai affrontato.


"Meng Hao, sterminerò il tuo intero clan!!" Ruggì Mythdragon, i suoi occhi cremisi. Sanguinando da numerose ferite, si ritirò. Eppure, la quarta freccia di Meng Hao gli era alle calcagna.


Sembrava che... quella freccia non si sarebbe fermata finché non fosse morto!


"Vai pure e provaci." Rispose Meng Hao a Mythdragon che si stava ritirando.


Anche mentre le parole lasciavano la sua bocca, la quarta freccia di luce improvvisamente esplose, scoppiando contro l’Eccelso Mythdragon a tutta forza.


Onde d'urto si diffusero nel cielo stellato e l’Eccelso Mythdragon lanciò un grido straziante. Tuttavia, non era ancora morto. Anche se tossiva sangue, riuscì ancora a scappare in volo, simultaneamente trasformandosi in un Drago Nero lungo 30.000 metri. Le sue condizioni però erano critiche, era una poltiglia di sangue dall’aura gravemente indebolita che sembrava sul punto di perdere la sua coltivazione da Eccelso.


"Aiuto, Xuan Fang!!" Strillò Mythdragon mentre fuggiva. Era pieno di paura; questa era la situazione più disperata in cui si fosse mai trovato da quando era diventato un Eccelso, e anche la più terrificante.


La sensazione di morte imminente era persino superiore rispetto a quando aveva combattuto simultaneamente contro Sogno del Mare e le Società Daoiste!!


"Nessuno può salvarti." Disse piano Meng Hao. "Questa Guerra di Montagna e Mare ha raggiunto il punto... dove è necessario il sangue di un Eccelso per purificare i Cieli." Sebbene il suo corpo fosse stato indebolito al punto dove era poco più che pelle e ossa, i suoi occhi brillavano di un intento omicida senza precedenti.


Guardò l'arco nella sua mano, poi improvvisamente rise. Occhi freddi e cupi, aura colma di omicidio e follia, iniziò a tirare indietro la corda. Ma poi, lentamente allentò la presa.


"Sarebbe un vero peccato che morisse così..." Una luce cremisi sorse nei suoi occhi, e improvvisamente fece un respiro profondo. Luce color cremisi senza confini esplose da lui mentre il Demone di Sangue gradualmente si formava dietro di lui. In confronto a prima, il Demone di Sangue si sovrappose con Meng Hao, fondendosi in lui.


Luce color sangue esplose da Meng Hao, e lui gettò la testa all'indietro e ruggì. I suoi occhi erano di un rosso brillante, pieni di una luce gelida e sanguinaria. Fece un passo avanti, e poi si trasformò in un enorme mare di sangue che si scagliò verso l’Eccelso!


Aveva intenzione... di usare la Grande Magia del Demone di Sangue... per consumare Mythdragon!

