---
weight: 1373
title: Capitolo 1373 - Le Montagne Crollano, i Mari Vengono Distrutti!
pubDate: 2025-11-25T16:47:27.874Z
tags:
    - issth
---


Capitolo regolare del 21/11, forse sposterò il giorno perché continuo a dimenticarmelo il venerdì e non so perché,
9 capitoli in coda (9 Matteo),
0/1 sponsorizzazioni 1 euro a capitolo,
-Schadenfreude


Usare le masse terrestri come arieti contro il Regno di Montagna e Mare era davvero un atto di follia. Era una strategia che Xuan Fang aveva iniziato a mettere in atto con il Secondo Cielo, e che aveva poi affidato a Mythdragon perché la completasse pienamente. Tuttavia, il prezzo da pagare era altissimo: l’ira di tutti e 33 i Cieli.


Sarebbe stato accettabile solo se il piano avesse portato a una grande vittoria. Ma ora… Xuan Fang non avrebbe mai visto un successo del genere; era a pochi istanti dalla morte.


"Dopo la mia morte… arriverà il vero diluvio!" La risata di Xuan Fang riecheggiò, colma di follia. Avendo già sacrificato il secondo Cielo e le altre masse terrestri in un attacco letale, non esitò a inviare tutto il resto a schiacciare il Regno di Montagna e Mare nel momento della sua fine.


Quello era l’unico modo che gli era rimasto per infliggere un colpo critico senza precedenti al Regno di Montagna e Mare e, così, offrire una possibilità di vittoria ai Cieli dal diciassettesimo in su.


"Questo… è tutto ciò che posso fare.” Disse. Agitò la manica, inviando le masse terrestri verso il Regno di Montagna e Mare, circondate da milioni e milioni di Estranei.


Poi, Xuan Fang chiuse gli occhi e scatenò un devastante potere detonante!


BOOOOMMMMMM!


Xuan Fang esplose. Non si trattava di un’autodetonazione parziale come quella del clone di Mythdragon. Era una completa autodistruzione. La sua coltivazione non era diminuita, e nonostante le ferite, possedeva ancora tutta la potenza di un Eccelso.


Fu persino in grado di aggiungere la propria Essenza all’esplosione. La volta celeste prese fuoco, i Cieli tremarono e l’intero Regno di Montagna e Mare vibrò.


Le onde d’urto dell’esplosione non si diffusero selvaggiamente. Xuan Fang riuscì invece a dirigerla come forza propulsiva che spinse le masse terrestri celesti verso il Regno di Montagna e Mare a una velocità indescrivibile.


Sebbene il Regno di Montagna e Mare si fosse preparato a essere bombardato dalle masse terrestri celesti, questa raffica era diversa da qualsiasi evento precedente. Questa volta, le masse terrestri erano spinte dalla forza dell’autodetonazione di Xuan Fang, rendendole lame mortali che si abbattevano su di loro con incredibile potenza.


La guerra stava ora eruttando con un’intensità senza precedenti!


Riecheggiavano boati costanti. Il cielo stellato tremò e il suolo sussultò. Sulla massa terrestre più vicina al Regno di Montagna e Mare, i mari evaporarono e le montagne crollarono. L’intera massa terrestre si frantumò e poi esplose in pezzi.


Le tre Grandi Società Daoiste attaccarono all’unisono, attingendo alle loro scritture più misteriose e scatenando le loro magie più sconvolgenti. L'Antico Rito Daoista Immortale non risparmiò nulla per evocare numerose proiezioni del Dao a combattere contro i proiettili in arrivo.


La Grotta della Spada del Flusso Sublime creò una maestosa formazione di 1.080.000 spade volanti, che fischiarono verso le masse terrestri.


Il Mondo Divino dei Nove Mari aveva subito il maggior numero di perdite, eppure richiamò risorse altrettanto terrificanti. Innumerevoli Draghi del Mare volarono fuori, insieme a innumerevoli coltivatori. Apparvero numerose porte del Mondo Divino che, aprendosi, liberarono un gigante dopo l’altro.


I colossi si presero per mano, formando una gigantesca barriera per resistere all’impatto delle masse terrestri dei vari Cieli.


Anche i discepoli dei tre Decani diedero tutto, unendo le forze per scatenare un attacco sconvolgente con i loro oggetti magici!


Nota traduzione: I Decani sono citati nel capitolo 1278. Avevo lasciato “Doyen” ma poi ho cambiato idea.


Il volto dell'Eccelsa Sogno del Mare era sbiancato e sangue le colava dalla bocca. Ignorando ogni contraccolpo sulle sue gravi ferite, volò verso le masse terrestri e iniziò ad attaccarle.


Anche la marionetta dell’Eccelso, ora sotto il controllo di Meng Hao, si lanciò all’attacco.


Poi c’erano Meng Hao e Ksitigarbha. In quel momento, stavano facendo tutto il possibile per bloccare le masse terrestri in arrivo.


Le masse terrestri dei vari Cieli venivano fatte a pezzi. Eppure, i frammenti e le macerie continuavano a precipitare a velocità incredibile, trafiggendo il Regno di Montagna e Mare. Ovunque passassero, seminavano distruzione totale. I coltivatori venivano schiacciati a morte come formiche sotto le mani possenti della rovina. Urla miserabili riecheggiavano senza sosta.


Immense schiere di coltivatori del Regno di Montagna e Mare unirono le forze, scatenando un mare di tecniche magiche che si innalzò a incontrare le masse terrestri. Eppure… non potevano fermare quell’assalto.


BOOOOMMMMMM!


Un enorme frammento di una delle masse terrestri, nonostante fosse in rovina, era ancora abbastanza potente da fare evaporare il Terzo Mare e persino abbattersi sulla Terza Montagna.


La montagna iniziò a crollare!!


Il mare fu distrutto!!


Frecce di luce partirono dalla posizione di Meng Hao, colpendo le varie masse terrestri celesti e facendole a pezzi. Tuttavia, poteva fare solo fino a un certo punto. Anche con gli sforzi aggiunti delle tre Grandi Società Daoiste, dell'Eccelsa Sogno del Mare e di tutti gli altri, solo il settanta percento circa delle masse terrestri poteva essere distrutto, e non sarebbe bastato a salvare quella Montagna e quel Mare.


Presto, la Terza Montagna finì in uno stato di totale collasso. Il Regno di Montagna e Mare era nel caos. Innumerevoli coltivatori non riuscivano a trattenersi dal gridare di dolore mentre guardavano la Terza Montagna ridursi in macerie. Le lacrime scorrevano sui volti, soprattutto tra i coltivatori originari della Terza Montagna e Mare.


La loro casa… era perduta…


La tartaruga Xuanwu in cima alla la Terza Montagna morì in modo atroce. La Terza Montagna svanì e il rumore della sua distruzione risuonò nelle orecchie dei coltivatori del Regno di Montagna e Mare. Sempre più persone iniziarono a piangere.


Poi venne la distruzione del Quarto Mare!


Si trasformò in nulla più che una nebbia. Poi arrivò il turno della Quarta Montagna… La Quarta Montagna e Mare rappresentavano la reincarnazione e l’oltretomba. Ma ora, si stavano frantumando nel nulla.


Da quel momento in poi, non ci sarebbe stato più il sole, né la luna nel Regno di Montagna e Mare. Né ci sarebbe stata più reincarnazione…


Sempre più persone iniziarono a piangere, eppure quelle lacrime portarono a una determinazione ancora più incrollabile.


Le macerie apocalittiche delle varie masse terrestri incenerirono il Quinto Mareper poi finalmente fermarsi. Xuan Fang era ricorso all’autodetonazione, ponendo fine alla propria vita e scatenando un livello di distruzione senza precedenti sulle Montagne e sui Mari.


Il numero dei coltivatori morti era impossibile da contare…


Inoltre, il Regno di Montagna e Mare aveva messo in campo tutto il suo potere per bloccare l’attacco; se non l’avesse fatto, la distruzione non si sarebbe fermata alla base della Quinta Montagna!


Il regno avrebbe subito perdite ancora più gravi.


Ora che il bombardamento delle masse terrestri celesti era terminato, l’esercito degli Estranei si riversò dentro. La guerra aveva raggiunto un punto critico con tale rapidità che la gente non aveva quasi avuto il tempo di reagire.


Sia i coltivatori che gli Estranei non erano in grado di comprendere pienamente ciò che stava accadendo.


Eppure, i combattimenti non si fermarono. I milioni di Estranei furono affrontati da innumerevoli coltivatori del Regno di Montagna e Mare, le cui lacrime scorrevano mentre combattevano contro l’assalto.


Gli Eccelsi attaccarono. Gli esperti al Reame del Dao attaccarono. I Signori Imperiali non trattennero alcuna abilità divina. Non appena i due eserciti si scontrarono, il sangue iniziò a scorrere. Tutto fu macchiato di rosso, e il cielo stellato brillò di luce cremisi.


Le fiamme della guerra ardevano davanti alla Quinta Montagna. Il sangue scorreva come acqua di mare, e il frastuono della carneficina risuonava costantemente. A quel punto, gli Eccelsi potevano fare ben poco.. Dopotutto, gli Estranei erano molti… ma anche i coltivatori delle Montagne e dei Mari erano sul campo di battaglia, e distinguerli poteva essere difficile.


Inoltre, gli Estranei attaccavano con completa follia, garantendo che i combattimenti fossero ravvicinati e feroci. Il campo di battaglia si trasformò presto in un vasto mare di sangue.


Meng Hao era lì sul campo di battaglia, e ovunque andasse, seminava morte. I suoi occhi erano cremisi mentre guardava gli Estranei circostanti, e a quel punto non aveva nemmeno bisogno di usare tecniche magiche per massacrarli. Si trasformò in un mare di sangue che li travolse e assorbì la loro forza vitale.


Sogno del Mare era lì, così come la marionetta dell’Eccelso. Entrambi usavano tattiche simili a quelle di Meng Hao per scatenare il potere degli Eccelsi e abbattere i Signori Imperiali Estranei, che ormai erano tutti morti. I coltivatori del Regno di Montagna e Mare combattevano con follia, e gli Estranei con ferocia assoluta. La carneficina era scioccante.


Quando coloro che erano in prima linea esaurivano le forze, altri dietro di loro erano pronti a continuare il combattimento. La battaglia si estese fuori dalla Quinta Montagna, e non era chiaro quando sarebbe finita.


Il numero degli Estranei diminuiva a un ritmo terrificante. Le tre Grandi Società Daoiste, i discepoli dei Decani e il potere combinato di tutti gli altri coltivatori del Regno di Montagna e Mare garantirono che, nonostante affrontassero milioni su milioni di Estranei, la loro posizione vantaggiosa li rendesse come una macina che stritolava tutti i nemici che si lanciavano contro la Quinta Montagna.


Per tutto il tempo, i Cieli dal diciassettesimo al trentatreesimo osservavano con reticenza. Non interferivano in alcun modo, ma rimanevano a guardare, studiando le tattiche e i metodi del Regno di Montagna e Mare, memorizzandoli e usando la divinazione per preparare modi per contrastarli e neutralizzarli.


Alla fine, i combattimenti terminarono. Un vasto mare di sangue esisteva ora davanti alla Quinta MOntagna. I resti malconci dell’esercito degli Estranei iniziarono a ritirarsi, e i coltivatori del Regno di Montagna e Mare li lasciarono andare, troppo esausti per inseguirli.


La vista di Meng Hao si stava offuscando e la sua coltivazione si stava prosciugando. Si morse la punta della lingua per recuperare un po’ di lucidità, poi guardò il proprio abbigliamento, talmente intriso di sangue da essere appiccato alla sua pelle. Era disgustoso.


Alzò lo sguardo verso il cielo stellato per un momento, poi si sedette a gambe incrociate e chiuse gli occhi per concentrarsi sulla guarigione. Quando lo fece, il suono dei lamenti dei coltivatori delle Montagne e dei Mari raggiunse le sue orecchie.


Piangevano per le loro case. Piangevano per gli amici e la famiglia caduti in battaglia. Piangevano per la sofferenza che colmava i loro cuori.


Una profonda amarezza travolse Meng Hao mentre si rendeva conto che la guerra non era finita. Eppure, contro ogni probabilità, il Regno di Montagna e Mare… aveva ottenuto un’altra vittoria!!


Erano sopravvissuti all’assalto del primo Cielo, avevano resistito ai Cieli dal secondo al sesto, e bloccato quelli dal settimo al sedicesimo. Avevano pagato un caro prezzo. Quattro intere Montagne e Mari erano stati distrutti, e innumerevoli coltivatori erano morti. Il sole e la luna erano stati perduti. Eppure… erano ancora usciti vittoriosi!


Nonostante tutto, i combattenti provavano ben poca gioia. Erano tutti esausti. Xu Qing, molti membri del clan Fang e altri volti familiari a Meng Hao avevano tutti partecipato alla battaglia. Ora che si erano fermati per un momento, tutti erano persi nei propri pensieri e sentimenti.


Provarono emozioni contrastanti mentre guardavano il cielo stellato. Tutti sapevano che la guerra non era nemmeno a metà. Presto, avrebbero affrontato… i Cieli dal diciassettesimo al trentatreesimo.


Quella sarebbe stata… la battaglia finale!


La battaglia finale per il Regno di Montagna e Mare! Il nemico sarebbe stato preparato a contrastare le tecniche usate fino a quel momento. Inoltre… sarebbero arrivati Eccelsi ancora più potenti.


A quel punto…


Una delle due parti sarebbe stata annientata!


Per mezzo di Xu Qing, l'Eccelsa Sogno del Mare inviò ordini nelle varie Montagne e Mari su come riposare e riorganizzarsi. Il mare di sangue davanti alla Quinta Montagna era colmo di incantesimi restrittivi, così come la Quinta Montagna stessa.
Il Regno di Montagna e Mare si mise all’opera. La maggior parte dei coltivatori trattenne le lacrime e si concentrò nell’eseguire i compiti assegnati alle varie sette e clan dall'Eccelsa Sogno del Mare.


Il clan Fang fu completamente mobilitato, così come tutti i Signori delle Montagne e dei Mari.


Fu a quel punto che Meng Hao ricevette una richiesta dall'Eccelsa Sogno del Mare…


"Le 33 Prigioni… dovrebbero essere aperte. Meng Hao… sceglierò 33 Prescelti dal Regno di Montagna e Mare che ti accompagneranno nei 33 Inferni a ottenere le eredità che vi si trovano!


"Devi diventare più forte! Inoltre, i 33 Prescelti che sceglierò dovranno cercare all’interno dei 33 Inferni il proprio… Dao personale!


"È lì che l’Eccelso Nove Sigilli… ha lasciato un’incredibile fortuna per la futura generazione del Regno di Montagna e Mare!


"Tu e i Prescelti avrete dieci mesi. Dopo dieci mesi, i Cieli dal diciassettesimo al trentatreesimo discenderanno, e la battaglia finale per il Regno di Montagna e Mare avrà inizio…"

