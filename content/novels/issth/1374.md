---
weight: 1374
title: Capitolo 1374 - Ritorno ai 33 Inferni!
pubDate: 2025-11-28T16:56:31.346Z
tags:
    - issth
---


Capitolo regolare,
9 capitoli in coda (9 Matteo),
0/1 sponsorizzazioni 1 euro a capitolo,
-Schadenfreude


"Naturalmente... i 33 Inferi contengono falsità e pericoli..." Dopo un momento di silenzio, Sogno del Mare proseguì illustrando a Meng Hao i vari pericoli a cui si riferiva.


Gli occhi di Meng Hao brillarono, e dopo aver ascoltato la sua descrizione, annuì.


Il tempo passava.


Per il momento, la guerra cessò. I coltivatori del Regno di Montagna e Mare, con il cuore colmo di dolore e reticenza, eseguirono gli ordini dell’Eccelsa Sogno del Mare, facendo preparativi in varie aree... per affrontare l'assalto che sarebbe arrivato tra dieci mesi!


Tutti si stavano preparando per quella battaglia finale, facendo sì che una pressione profonda gravasse sui cuori di tutti nel Regno di Montagna e Mare. Era come se... fossero destinati a morire in silenzio, o a esplodere di ferocia!


Alcuni si chiedevano se, una volta terminata la guerra, il Regno di Montagna e Mare sarebbe perfino esistito ancora. Tuttavia, simili pensieri erano come un baratro senza fondo che lasciava una sensazione di gelo, senza nemmeno la forza per continuare a respirare.


A causa della distruzione del sole e della luna, il Regno di Montagna e Mare era rimasto solo con l'oscurità dello spazio vuoto.


In quell'oscurità, i mortali tremavano di paura e persino i coltivatori sentivano una pressione gravare su di loro.


Dopo aver portato a termine i compiti assegnati dall’Eccelsa Sogno del Mare, molti coltivatori scelsero di tornare dalle loro famiglie e dai loro amici. I momenti passati con i propri cari erano i più preziosi durante periodi come questo.


C'erano alcuni coltivatori, uomini e donne, che erano stati amici intimi per anni, e che tuttavia avevano sviluppato sentimenti più profondi che non avevano mai avuto il coraggio di rivelare. Ora, i loro cuori si aprivano e facevano dichiarazioni d'amore.


C'erano persone con rancori e inimicizie di lunga data che scelsero di lasciar andare finalmente quei sentimenti duri...


Era come se le persone si stessero preparando alla propria morte e stessero cercando di godersi il tempo a loro rimasto.


Alcuni si chiedevano il motivo di questa guerra. Metà dei 33 Cieli era stata distrutta, e metà del Regno di Montagna e Mare era andato perduto. Il numero di Estranei e di coltivatori di Montagna e Mare che erano morti era immenso.


Perché... combattevano...?


Qual era lo scopo di questa guerra? E delle vite sacrificate? Qual era il significato di tutto ciò?


Tuttavia, domande del genere non erano veramente importanti. Era un fatto che la guerra sarebbe continuata e il fragile equilibrio tra la vita e la morte... avrebbe rivelato la vera differenza tra oscurità e luce.


Il Regno di Montagna e Mare riposava e si riprendeva. Mentre varie fazioni facevano i preparativi finali per la guerra, Meng Hao incontrò i 33 Prescelti che avrebbe guidato nell'Ottava Montagna e Mare.


La maggior parte di quei 33 Precelti gli erano estranei. Gli altri, li conosceva, per esempio Ji Yin. Nessuno dei Prescelti delle tre Grandi Società Daoiste era presente.


Con sua gioia, Chen Fan e Wang Youcai erano tra i presenti. Sebbene Ciccio non ci fosse, avere questi due vecchi compagni presenti aiutò Meng Hao a ripensare ad alcuni dei suoi meravigliosi ricordi passati, nonostante la pressione che gravava sul suo cuore.


Il resto dei coltivatori delle altre Montagne e Mari erano persone che Meng Hao non riconosceva. Tuttavia, loro sapevano esattamente chi fosse, e non appena posarono gli occhi su di lui, i loro sguardi si incendiarono di zelo.


Nessuno di questi Prescelti era al Reame del Dao. Erano tutti ad un certo punto del Reame Antico, alcuni allo stadio iniziale, altri al picco.


Non appena si incontrarono, tutti i Prescelti giunsero le mani e s'inchinarono.


"Saluti, principe ereditario!"


"Saluti, principe ereditario delle Montagne e dei Mari!"


Chen Fan sorrideva mentre guardava Meng Hao, e sembrava stesse ripensando agli eventi nella setta dell’Affidabilità.


Wang Youcai aveva perso l'uso dei suoi occhi da tempo. Tuttavia, la sua aura omicida lo faceva quasi sembrare un non-morto. Nonostante la sua cecità, sembrava guardare Meng Hao. Dopo un momento, giunse le mani e s'inchinò.


Le emozioni di Li Ling'er erano le più contrastanti di tutte. Recentemente, più di una persona le aveva chiesto del fidanzamento tra lei e Meng Hao. Il modo in cui era fuggita da quel matrimonio anni prima ora sembrava molto infantile.
In seguito, aveva visto Meng Hao salire alla ribalta, e assistito alla sua sfavillante dimostrazione di potenza nella guerra delle Montagne e dei Mari.


A volte si chiedeva cosa sarebbe successo se non fosse scappata da quel matrimonio...


Anche se perfino Meng Hao aveva scelto di fuggire, in termini di legge e di moralità, lei era tecnicamente la sua amata compagna.


Ji Yin aveva sentimenti ancora più contrastanti. In origine, aveva considerato Meng Hao inferiore a lei. Alla fine, lo aveva considerato un suo pari. Ma quello era molto tempo fa. Alla fine, lui era arrivato allo stesso livello del patriarca del suo stesso clan, qualcuno a cui non aveva altra scelta che inchinarsi.


Una volta aveva creduto che quel livello fosse il limite assoluto. Ma poi la guerra era scoppiata, e lei aveva capito che Meng Hao... aveva da tempo superato il livello di un patriarca.


Chiunque avrebbe chinato la testa di fronte ad una persona come lui.


Meng Hao si guardò intorno tra i Prescelti, e poi cominciò a parlare lentamente.


"Sono stato nei 33 Inferni prima", disse. "È un luogo che l’Eccelso Nove Sigilli preparò per i coltivatori del Regno di Montagna e Mare. Lì, lasciò un'incredibile fortuna sotto forma di trentatré potenti esperti, sigillati lì fin dalla guerra del Reame Immortale degli Eccelsi.


"I corpi di quegli esperti furono distrutti, ma le loro anime rimasero indietro. Sono come sorgenti di potere, e se riuscite ad assorbirle, la vostra coltivazione aumenterà drasticamente!”


"Tuttavia, il processo non è così semplice e facile come sembra. C'è un grande pericolo.”


"Se fallirete, perirete... Inoltre, anche se avrete successo, e la vostra coltivazione aumentasse in modo incredibile, il prezzo che pagherete... è che in futuro, troverete molto difficile qualsiasi ulteriore progresso!”


"Essenzialmente, porreste fine a qualsiasi possibilità futura. Tuttavia, in cambio... la vostra coltivazione non sarà inferiore a quella di un Signore del Dao. Inoltre, se siete disposti a sacrificare parte della vostra longevità, a separarvi con parte della vostra Essenza vitale, allora... potrete acquisire un potere che supera quello di un Signore del Dao. Tuttavia... durerà solo per un singolo ciclo di sessant'anni, dopo il quale morirete per sempre".


Sentendo questo, i trentatré Prescelti rimasero a bocca aperta per lo stupore. Questa spiegazione era in qualche modo diversa da ciò che avevano compreso precedentemente. Tuttavia, vedendo lo sguardo serio di Meng Hao, potevano percepire... che stava dicendo la verità.


I trentatré Scelti rimasero in silenzio, ma nessuno di loro si ritirò.


Meng Hao guardò il gruppo, poi disse: "Una volta entrati, scorterò tutti voi. Andremo insieme ad acquisire la fortuna che esiste dentro i 33 Inferni. Un'altra cosa da considerare è che dentro i 33 Inferni ci sono trentatré bestie Estranee, che saranno rilasciate quando i 33 Inferni si dissolveranno". Molte delle spiegazioni che Meng Hao stava dando erano informazioni che gli erano state fornite dall’Eccelsa Sogno del Mare.


"C'è ancora tempo per ritirarsi ora. Tuttavia, se nessuno di voi desidera farlo... allora procediamo verso i 33 Inferni!"


Meng Hao poteva vedere la determinazione e la decisione in quei trentatré paia di occhi. Non avevano bisogno di dire una sola parola perché lui capisse cosa passasse per le loro menti.


Se il Regno di Montagna e Mare avesse cessato di esistere, allora non c'era bisogno di parlare di alcun tipo di futuro. Prendere questa fortuna era una scommessa, così come un enorme sacrificio, e tuttavia dava al loro mondo una possibilità di sopravvivere.


Senza aggiungere altro, Meng Hao scosse una manica, trasformandosi in un raggio di luce che trasportò l'intero gruppo verso i 33 Inferni dell'Ottava Montagna e Mare. Mentre si avvicinavano a quella regione di completa oscurità, Meng Hao fece affidamento sul potere della sua coltivazione per aprire forzatamente l'ingresso.


Entrando, i trentatré Prescelti si ritrovarono dentro una nebbia sconfinata, sotto la quale si intravedevano terre spezzate e frantumate, un luogo dov’erano state combattute intense battaglie magiche.


Gradualmente, una figura enorme divenne visibile tra le nebbie, che ribollivano mentre riecheggiava un potente ruggito. All'improvviso, una lunga catena di ferro volò fuori in direzione di Meng Hao e degli altri.


Allo stesso tempo, una voce risuonò che scosse le menti di tutti i presenti: "Fame... fame... che fame...".


Per tutti quelli dietro Meng Hao, questa era la loro prima volta in quel posto, e la figura incredibilmente scioccante li lasciò sul punto di svenire.


Meng Hao sbuffò freddamente, agitando un dito in direzione della catena di ferro.


"Vai al diavolo." Disse.


Lo sbuffo riecheggiò come un tuono, scuotendo la folla dietro di lui. Le sue parole sembravano portare il peso della legge naturale, e mentre la catena si avvicinava, cominciò a tremare, e poi semplicemente esplose.


La voce di Meng Hao fu come una freccia che trafisse la nebbia, trasformandosi in innumerevoli simboli magici invisibili che si scagliarono verso la figura enorme. Poi agitò il dito avanti e indietro, facendo rimbombare il mondo intero intorno a loro e agitando la foschia. Gradualmente, tutta la nebbia cominciò a spostarsi per lasciarli passare.


Presto fu rivelato... esattamente cosa si era nascosto lì in attesa!


Era un gigante, coperto di catene di ferro, che ruggiva. A giudicare dal suo sguardo, era senziente, e tremava sotto la forza degli occhi di Meng Hao.


"Questa è la prima bestia Estranea dentro i 33 Inferni.” Disse Meng Hao con freddezza. Poi, procedette avanti, seguito da tutti i Prescelti.


Passarono accanto al gigante, che ruggì per tutto il tempo, e tuttavia i cui occhi erano pieni di terrore. Chiaramente, ciò che temeva non erano i trentatré Prescelti, ma piuttosto, Meng Hao.


Temeva Meng Hao e la sua intensa aura omicida!!


Era un'aura che nessun altro poteva percepire senza una coltivazione sufficiente. Tuttavia, coloro che potevano percepirla sarebbero stati in grado di capire... che lui aveva abbattuto degli Eccelsi!


Meng Hao guidò il gruppo verso la stele di pietra centrale della prima area, e quando raggiunsero il bordo della fenditura che portava dentro, il gigante dietro di lui parlò improvvisamente con una voce in qualche modo incomprensibile: "Tu... hai ucciso... Eccelsi?"


"Sì. Ne ho ucciso uno, assoggettato un altro, e costretto un terzo all'autodetonazione. Tu sei ben lontano dall'essere un Eccelso, quindi non preoccuparti, non ti ucciderò". Detto questo, Meng Hao entrò nella fenditura. La folla dietro di lui si scambiò sguardi sconcertati e poi si affrettò a seguirlo.


Li Ling'er mostrava un'espressione strana e Chen Fan ridacchiò raucamente. Le labbra di Wang Youcai tremarono. Sebbene nessuno di loro dicesse nulla, le parole di Meng Hao sembravano davvero audaci alle loro orecchie…


Quanto al gigante coperto di catene, sussultò per la paura e mostrò un’espressione piena di shock. Il suo cervello semplice non era incline ai giochi mentali. Poteva percepire l'aura su Meng Hao, e poteva capire le sue parole, e fu lasciato tremante. Alla fine, chinò la testa.

