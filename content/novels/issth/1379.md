---
weight: 13790
title: Capitolo 1379 - Potenza Incredibile
pubDate: 2025-12-19T10:21:59.662Z
tags:
    - issth
---


Capitolo sponsorizzato, ringraziamo Matteo!
12 capitoli in coda (7 Matteo+5 Manuel),
0/1 sponsorizzazioni 1 euro a capitolo,
-Schadenfreude


"La Quarta Maledizione… La maledizione del sé" Meng Hao osservò il mondo svanire davanti a lui e tutti i suoi vari cloni dissolversi. Infine, si alzò in piedi.


La sua coltivazione non aveva subito trasformazioni, ma ora non possedeva più sei maledizioni, ma sette!


"Ora mi mancano solo due maledizioni. Una è la Prima Maledizione originale, e l’altra è la mia Nona Maledizione, quella finale!" Ripensando ai vari momenti in cui aveva ottenuto le magie nel corso della vita, Meng Hao sospirò.


Voltatosi, agitò una mano, facendo apparire le sue Lanterne dell’Anima. Ne possedeva in totale 33, di cui 10 spente e 23 ancora accese.


"Ci sono le Sette Desolazioni e io ho già superato le prime due. Ora, dopo aver consumato il potere dell’Eccelso Mythdragon, posso iniziare ad affrontare la terza!" Gli occhi di Meng Hao brillarono di una luce intensa mentre si concentrava sull’undicesima Lanterna dell’Anima.


"La Terza Desolazione, quella del cuore…" Dopo un momento di riflessione, Meng Hao tese la mano destra e puntò il dito verso la Lanterna dell’Anima. Si sollevò del vento e la fiamma si spense, trasformandosi in fumo verde che si riversò negli occhi, nelle orecchie, nel naso e nella bocca di Meng Hao.


Chiudendo gli occhi e sedendosi in silenzio, non vi furono cambiamenti nel suo corpo fisico o nella sua anima. Tuttavia… ebbe la sensazione che un’enorme mano avesse iniziato a stringere il suo cuore.


Thump-thump!


Meng Hao impallidì mentre un dolore acuto trafiggeva il suo cuore. Il suo dolore era anche emotivo, era come un’angoscia infinita che si era trasformata in vuoto completo.


Il sudore iniziò a scorrere copioso sulla sua fronte e iniziò a tremare. Non stava avendo allucinazioni, ma il dolore lo faceva sentire come se l’intero mondo fosse morto e fosse rimasto solo lui.


"No…" Mormorò. Improvvisamente, gettò indietro la testa ed emise un grido carico di intenso dolore. Era come se non potesse sopportare una simile solitudine, e desiderasse squarciare tutto quanto.


I 33 Inferni stavano ancora collassando, ma quando furono travolti dal potente grido, una raffica di energia eruttò sopra di lui, schiantandosi sulle terre sovrastanti e creando un enorme vortice.


Innumerevoli rovine e detriti vennero risucchiati in quel vortice, con Meng Hao al suo stesso centro. C’erano anche dozzine di bestie Estranee, tutte tremanti mentre lo osservavano. Apparentemente, venivano influenzate dalla sua pressione ed emozioni.


"Le Sette Desolazioni… sembrano impressionanti, ma in realtà sono solo sette tribolazioni, sette tormenti." Meng Hao aprì gli occhi e poi portò lentamente una mano al petto, al cuore.


"La Terza Desolazione, la Desolazione del cuore…" Sospirando, si alzò. La sua coltivazione era aumentata leggermente. Prima, aveva già superato il livello di un Signore Imperiale, eppure era ancora a un passo dallo stadio di Eccelso.Non riusciva ancora a compiere del tutto quel passo, ma ci era davvero vicino.


Guardandosi attorno, la sua energia divampò, avvolgendo tutti i 33 Inferni che stavano collassando, tutte le bestie Estranee, e facendo calare un’incredibile pressione.


“Sottomettetevi o morite!" Disse, non tramite la voce, ma per mezzo della volontà divina. Tutte le bestie Estranee circostanti percepirono immediatamente le sue parole.


Erano già state terrorizzate dall’aura omicida emessa da Meng Hao, che aveva ucciso un Eccelso. In risposta alle sue parole, mantennero il silenzio, e infine inchinarono la testa.


In quell’istante, Meng Hao si trasformò in un fascio di luce che sfrecciò verso l’uscita, seguito dal gruppo di bestie Estranee ruggenti che provenivano dai 33 Inferni.


"I dieci mesi sono passati," mormorò. "All’esterno, i combattimenti devono essere già ripresi…" Aumentò la velocità, e pochi istanti dopo, balzò fuori dall’uscita.


Nel momento in cui Meng Hao irruppe fuori dai 33 Inferni, scoprì che erano scoppiati feroci combattimenti nel Regno di Montagna e Mare. Decine di milioni di Estranei attaccavano con crudeltà. A causa dei numerosi esperti al Reame del Dao, e anche dei giganti, il Regno di Montagna e Mare era stato costretto a ritirarsi ripetute volte.


Fu in quell’esatto istante che Wang Youcai e gli altri fecero ritorno dai 33 Inferni. Senza la minima esitazione, si gettarono nella mischia, trovando i potenti esperti tra gli Estranei per iniziare a combattere.


L’aggiunta di questi oltre venti Prescelti, insieme ai Signori di Montagna e Mare, ridusse in parte la disparità tra le forze d’élite delle due fazioni. Ora, la ritirata del Regno di Montagna e Mare rallentò.


L’Eccelsa a 8-essenze distrusse la Quinta Montagna pesando un piede, eppure ora venne bloccato da Sogno del Mare, dalla marionetta dell’Eccelso, dai tre grandi Decani e dagli altri. Tuttavia, non erano alla sua altezza. L’Eccelsa sbuffò freddamente e poi eseguì un gesto d’incantesimo, sollevando un enorme vortice che si espanse intorno.


RUUUUUMMMMBLLLLE!


Sogno del Mare sputò una boccata di sangue e lo stesso accadde ai tre grandi Decani. Il torace della marionetta dell’Eccelso si infossò. Tutti furono costretti a ritirarsi, completamente incapaci di opporsi all’Eccelsa a 8-essenze.


"Che massa di insetti!" Disse. Un solo passo la portò oltre l’intero gruppo, fino al Sesto Mare, dove allungò una mano e la abbassò violentemente.


All’istante, una sfera di fiamme verdi apparve nel suo palmo e rimbombò verso l’acqua. Bastò un momento perché l’intero Sesto Mare iniziasse a bollire e a seccarsi!


Innumerevoli abitanti del Sesto Mare urlarono in agonia mentre soccombevano al calore e morivano.


Il Sesto Mare era stato distrutto!


L’intera battaglia ora sembrava piuttosto sbilanciata. Sebbene il Regno di Montagna e Mare fosse alla pari in termini di coltivatori d’élite, i 33 Cieli combattevano con tutto ciò che avevano a disposizione. La pelle dei giganti era incredibilmente resistente e i coltivatori del regno di Montagna e Mare non riuscivano a fermarli. Se ci provavano, venivano schiacciati e ridotti in poltiglia.


L’esercito di decine di milioni di Estranei respingeva con forza letale i coltivatori del Regno di Montagna e Mare. Grida strazianti risuonavano mentre i coltivatori di Montagna e Mare erano impotenti a fare qualsiasi cosa se non ritirarsi. Gradualmente, una distinta sensazione di disperazione iniziò a crescere nei loro cuori.


Di fronte ad una potenza simile, era come se tutti i loro preparativi precedenti fossero stati vani.


"Questa guerra è andata avanti abbastanza a lungo." Disse l’Eccelsa a 8-essenze, con voce fredda. "Finirà… oggi." Fece un altro passo avanti, verso la Sesta Montagna. Il suo obiettivo era chiaro; voleva distruggere ogni Montagna e Mare il più rapidamente possibile.


Allora sarebbero rimasti solo i coltivatori, e si poteva facilmente occupare di loro.


Sogno del Mare e gli altri osservavano con occhi iniettati di sangue, e sebbene cercassero di interferire, non potevano nemmeno avvicinarsi. Tuttavia, proprio quando l’Eccelsa a 8-essenze sembrava sul punto di mettere piede sulla Sesta Montagna, improvvisamente il diciassettesimo Cielo tremò, come se un’enorme forza lo stesse separando dagli altri Cieli, mandandolo verso il Regno di Montagna e Mare.


Tuttavia, se si guardava da vicino, si vedeva che non si stava dirigendo verso i coltivatori del Regno di Montagna e Mare, ma piuttosto… verso l’esercito degli Estranei.


Questa improvvisa svolta fece sì che i coltivatori del Regno di Montagna e Mare la fissassero stupiti. Anche gli Estranei erano ugualmente sorpresi. Persino l’Eccelsa si fermò di colpo, girandosi per osservare la massa terrestre.


"Avrei dovuto sapere che ci sarebbero state cellule dormienti nei 33 Cieli!" Disse mentre si incupiva. Fece un altro passo, questa volta dirigendosi verso il diciassettesimo Cielo. Poi, allungò una mano e la strinse, causando un enorme boato mentre l’intero diciassettesimo Cielo veniva frantumato. L’intera massa terrestre fu ridotta istantaneamente in cenere.


Comunque l’Eccelsa a 8-essenze non riuscì comunque a determinare chi fosse stato a lanciare l’attacco. Corrugando la fronte, scrutò il campo di battaglia, ma non riuscì a trovare indizi.


"Non era Vortice del Vento, è sotto stretta sorveglianza. Se non è stato lui, allora chi era?”


"Beh, non importa. Con un potere come il nostro, possiamo schiacciare qualsiasi ostacolo lungo il nostro cammino." Sbuffando freddamente, l’Eccelsa agitò la mano destra verso il sole che esisteva all’interno dell’esercito degli Estranei. All’istante, quell’enorme sole irradiò luce sconfinata, riducendosi mentre sfrecciava verso di lei. Poi le roteò attorno, trasformandosi rapidamente in un’armatura.


Con quella corazza, la sua potenza combattiva aumentò ulteriormente. Eseguì rapidamente un incantesimo a due mani, poi fece un cenno verso il suo esercito, stimolandolo con una forza invisibile.
Uno dopo l’altro, gettarono indietro la testa e ulularono. I loro occhi iniziarono a brillare di rosso mentre la loro potenza combattiva aumentava, e quindi ripresero a combattere con ferocia crescente.


Risuonarono rimbombi mentre i coltivatori del Regno di Montagna e Mare entrarono in svantaggio. Subìrono gravi perdite mentre venivano spietatamente respinti per il campo di battaglia.


L’Eccelsa poi si voltò e si diresse nuovamente verso il Regno di Montagna e Mare. Ancora una volta, apparve sopra la Sesta Montagna, che colpì con un palmo. La Sesta Montagna iniziò a vibrare, e poco dopo, la sua tartaruga Xuanwu si frantumò. Mentre risuonava il suo grido agonizzante, l’intera Sesta Montagna… fu distrutta!


I coltivatori del Regno di Montagna e Mare tremavano disperati e alcuni iniziarono a delirare. I primi a farlo furono potenti esperti delle Tre Grandi Società Daoiste, che scatenarono tutte le abilità divine che potevano; alcuni persino si auto-detonarono.


Tuttavia, nel momento in cui la Sesta Montagna collassò, tre fasci di luce abbagliante si sparsero dalle macerie della montagna. All’istante, puntarono verso l’Eccelsa, dove si trasformarono in un sigillo triangolare, intrappolandola completamente!


"Tutto qui?!" Lei rise freddamente, non sembrava affatto preoccupata. Nel suo tentativo originale di distruggere la Sesta Montagna, si era verificato l’improvviso sviluppo con il diciassettesimo Cielo, senza lasciarle altra scelta se non distruggerlo. Allora, aveva intuito che il Regno di Montagna e Mare ora stava cercando di trattenerla risvegliando le cellule dormienti nei 33 Cieli. In tal caso, avrebbero avuto quasi sicuramente altri trucchi in programma.


Pertanto, la comparsa improvvisa di questo sigillo dalle macerie della Sesta Montagna non era nulla di sorprendente. Tuttavia, proprio nel momento in cui si preparava a scrollarsi di dosso il sigillo, i tre Decani, che erano appena comparsi nella battaglia, improvvisamente si offuscarono e scomparvero dalle loro posizioni attuali. In modo scioccante, quando riapparvero, erano posizionati agli angoli di quel sigillo!


"Sono il Decano dello Spirito Sublime!"


"Sono il Decano della Divinità del Dao!"


"Sono il Decano della Recisione Celeste!"


"La nostra missione è stata di aspettare il tuo arrivo, e usare le nostre vite, usare i nostri Dao, per sigillarti!!"

