---
weight: 138
title: Capitolo 138 – Portafortuna
pubDate: 2025-03-17T11:17:34.784Z
tags:
    - issth
---


Mentre Meng Hao mormorava quelle parole, la sua mano sinistra si agitò in un gesto incantato. Premette un dito sul plesso solare e fuoriuscì un po' di sangue dalla base di Coltivazione. Questo sangue era davvero prezioso; i Coltivatori potevano produrre solo questa quantità. Ma Meng Hao non esitò. Con un dito si pulì il sangue della Coltivazione dalle labbra, poi premette il dito sulla maschera.


In accordo con le Sacre Scritture per il Divoramento dello Spirito marchiate nella sua mente, questo era un metodo semplice per prendere il controllo della maschera.


Il suo dito vi affondò dentro, sprofondando nei recessi della maschera. Si spinse davvero molto in profondità, in un angolo lontano. Lì, con un aspetto depresso e poco cooperativo, stava il Patriarca del Clan Li.


“La tua volontà è debole!” pianse stridulo il Patriarca. “Perciò, la maschera ha cercato di stregarti!”


Il dito di Meng Hao si fermò davanti al Patriarca del Clan Li. I suoi occhi erano freddi e non disse niente. Dopo un attimo, premette verso il basso, facendo si che il Patriarca si lasciasse scappare un gemito stridulo e depresso. Il corpo si offuscò mentre veniva schiacciato; sembrava quasi svanire.


“Nel mondo esterno, potrei distruggerti innumerevoli volte con un singolo dito!” ruggì furiosamente il Patriarca del Clan Li. Pieno di testardaggine, lo fissava con occhi vacui. Il dito di Meng Hao si fermò un attimo, poi lentamente si ritirò. Ma poi, proprio quando il Patriarca del Clan Li tirava un sospiro di sollievo, lo premette di nuovo su di lui.


Risuonò un altro pianto miserabile e angosciato. Dal corpo del Patriarca ora gocciolava Qi di Sangue. Appariva incredibilmente cupo. Tuttavia, continuò a tenere la testa alta e a fissare il dito di Meng Hao.


“Sono stato stregato dalla maschera, o tu la stavi segretamente guidando?” chiese Meng Hao freddamente. “Sappiamo bene entrambi cosa è successo. Questi due attacchi sono una punizione, e le conseguenze sono ancora visibili. Dovesse accadere di nuovo, io, Meng Hao, sarò costretto a rompere il nostro accordo e cancellarti dall'esistenza.” Tirò via il dito. Il Patriarca del Clan Li poteva sembrare determinato in superficie, ma in realtà era davvero sconvolto in profondità. Continuava ad avere paura per via delle tattiche spietate di Meng Hao.


Si era davvero avvantaggiato del periodo d'illuminazione di Meng Hao riguardo le Sacre Scritture per il Divoramento dello Spirito . Aveva segretamente usato alcuni metodi per influenzare la maschera per convincere Meng Hao ad indossarla. Proprio quando pensava di aver avuto successo, Meng Hao aveva ripreso i sensi.


“Quest'anima disincarnata è davvero strana.” disse Meng Hao guardando la maschera. “Non è per via della Divinità del Sangue, dev'esserci qualche altra ragione.” Tolto il dito, spremette un po' di sangue facendolo cadere sullo spirito del Patriarca del Clan Li.


Appena il sangue scese si trasformò in nebbia, che poi avviluppò il Patriarca del Clan Li che iniziò a gridare miserabilmente. L'espressione di Meng Hao era la solita. Ritirò il suo Senso Spirituale, consentendo al Patriarca di piangere continuamente all'interno della maschera.


Una parte dell'Eredità che Meng Hao aveva acquisito era un avvertimento dell'Immortale del Sangue. Ora sapeva che non avrebbe dovuto indossare la maschera così alla leggera. Avrebbe potuto perdere se stesso. L'Immortale del Sangue non aveva spiegato l'origine della maschera, che nel frattempo sembrava essere cambiata.


Tuttavia, indossarla aveva diversi vantaggi. Molte delle tecniche e delle magie dell'Eredità dell'Immortale di Sangue potevano essere usate solo con indosso la maschera. Per esempio, le quattro grandi magie.


Sfortunatamente, senza una base di Coltivazione della Formazione del Nucleo, la maschera non poteva essere indossata in nessuna circostanza.


Detto ciò, le tecniche create dall'Immortale del Sangue dopo le sue tre sconfitte (il Dito, il Palmo e il Mondo della Morte) non richiedevano l'uso della maschera. Quelle erano ben marchiate nella mente di Meng Hao.


“Anche se sono il vincitore dell'Eredità, per ora non sono capace di controllare il potere della maschera. Eppure quell'anima disincarnata c'è riuscita... Il mastino ha chiaramente preso il controllo della maschera ed è diventato l'Arma Spirituale, allora l'anima disincarnata come è riuscita a farlo?” l'espressione di Meng Hao non cambiò, ma questo problema pesava certamente sul suo cuore. Era una delle ragioni per cui non aveva semplicemente ammazzato il Patriarca del Clan Li.


Rimessa la maschera nella borsa del Cosmo, Meng Hao sedette silenziosamente a pensare. Si guardò attentamente attorno, poi tirò fuori lo specchio di rame. Tenendolo tra le mani lo esaminò attentamente.


Se non fosse stato per il rumore proveniente dallo specchio, Meng Hao avrebbe di sicuro messo la maschera. Non era sicuro di quale sarebbe stato il risultato, ma considerando gli avvertimenti dell'Immortale del Sangue, non poteva fare a meno di provare un po' di paura.


“Il suono era proprio come il richiamo di un uccello...” per un po' guardo lo specchio di rame, vi spedì dentro anche il suo Senso Spirituale. Ma non accadde niente, così, dopo che fu passato un po' di tempo, lo mise via. Poi, sollevò il portafortuna che aveva preso da Patriarca Affidabilità.


L'aveva studiato in passato senza risultati. Ma questa volta, mentre lo teneva in mano, fece ruotare la base di Coltivazione e vi mandò dentro un po’ di energia spirituale. Improvvisamente, gli occhi luccicarono.


“Allora, ha una funzione... Mi domando come stia la Sorella Anziana Xu. Sono anni che non ci vediamo, si ricorderà ancora di me?” Un'immagine del freddo atteggiamento di Xu Qing, mentre parlava dell'Elisir per il Miglioramento Cosmetico, si formò nella mente di Meng Hao. Lo sguardo divenne affettuoso.


“Sono passati così tanti anni...” Meng Hao sollevò lentamente la testa e guardò in lontananza. Passò molto tempo prima che si alzasse in piedi e volasse via dalla brulla montagna, dirigendosi lontano.


Mezzo mese dopo. Una città murata all'interno del territorio della Setta del Setaccio Nero. Una trafficata città di Coltivatori. Un giovane sedeva in una locanda, vestito con una lunga tunica nera da studioso e sorseggiava una tazza di alcool. Occasionalmente alzava la testa per guardare fuori dalla finestra verso il centro città e la torreggiante pagoda nera che sorgeva nel cielo.


La pelle di questo giovane era leggermente scura, il suo atteggiamento era colto e raffinato. Aveva fattezze delicate che, unite agli abiti, gli davano veramente l’aspetto di un intellettuale mortale.


Aveva un passo semplice ed elegante, occhi luminosi colmi di intelligenza e labbra corrucciate. Sembrava una persona non facile da approcciare.


Questo non era altri che Meng Hao. Era arrivato in questo luogo alcuni giorni prima per verificare le ampiamente diffuse voci riguardanti la Setta del Setaccio Nero.


Voleva andare a trovare Xu Qing, ma ovviamente non poteva andare a cercarla. Invece, pensò di trarre vantaggio dal raduno dei Coltivatori della Stabilità della Consistenza solitari chiamati dalla Setta del Setaccio Nero. Non era certo di quando il raduno dovesse avere luogo, ma aveva deciso di giungere prima per raccogliere informazioni, e decidere poi sul da farsi.


“Non avrei mai immaginato che qui ci fosse una Torre del Tang...” mormorò a se stesso, gli occhi concentrati sulla pagoda nera in lontananza [1].


Prima, aveva supposto che le Torri del Tang esistessero solo nelle città dei mortali. Ma qui c'è ne era una, giusto in mezzo a una città di Coltivatori.


Guardò tranquillamente la Torre del Tang per un po', poi posò la sua tazza di alcool. Nella mano apparve l’antico pezzo di giada coperto di crepe. Non era la Giada del Sigillo del Demone, ma piuttosto il portafortuna che Meng Hao aveva preso da Patriarca Affidabilità.


L'aveva studiato diverse volte in passato ma non era stato in grado di determinarne l'uso. Dopo aver formato la Consistenza Perfetta, tuttavia, era stato capace di raggiungere qualche conclusione basate su vari indizi.


“Questo portafortuna in realtà può cambiare una persona di posto... è come un teletrasporto casuale. Sfortunatamente, è coperto di crepe e può essere usato solo poche volte.” Si rigirò il portafortuna più e più volte tra le dita. Inviandovi dentro il suo Senso Spirituale, poteva percepire l’abilità del teletrasporto.


“Non c'è una destinazione di teletrasporto fissa. In altre parole, una volta usato, il portafortuna può mandarmi ovunque. Non posso certo testarlo a caso.” Guardò ancora il portafortuna, poi lo mise via. Considerando la sua esperienza col roc, non voleva essere portato da nessuna parte senza il suo controllo. Chi poteva dire in quale terribile situazione sarebbe potuto finire?


Mentre sedeva pensieroso, sempre più Coltivatori cominciarono a riempire la locanda, in cui veniva venduto un solo tipo di bevanda, fermentata dal bambù. Non bruciava in bocca, ma scivolando giù per la gola rilasciava un calore intenso. Una volta nella stomaco, bruciava ancora di più, facendo si che l'intero corpo si scaldasse. Una tale sensazione era difficile da descrivere. Si finiva per amarla oppure non desiderarne oltre.


Non lontano da Meng Hao, un gruppo di Coltivatori stava conversando a bassa voce.


“Sono tutti un po' più cauti del solito. Ci sono in giro un sacco di insoliti Coltivatori della Stabilità della Consistenza ultimamente...”


“È vero. Sono tutti Coltivatori solitari, pesci e draghi mischiati assieme. Infatti, ho visto un tipo alcuni giorni fa che emanava un intenso intento omicida. Penso dovesse essere un selvaggio Coltivatore proveniente dalle Terre Nere.”


“Sono tutti qui per la ricompensa annunciata dalla Setta del Setaccio Nero. La Setta del Setaccio Nero non si è davvero trattenuta. Offrono l’Elisir del Setaccio di Terra: uno dei cinque elisir più efficaci per la fase della Stabilità della Consistenza. Si dice anche che il Demone Gran Maestro degli Elisir della Setta del Fato Viola ne canti le lodi. Nessuno al di fuori della Setta del Setaccio Nero può produrlo.”


“Perché nessuno ne è capace: ogni Elisir del Setaccio di Terra e inscritto con un sigillo talismatico. Indipendentemente dalla persona o dalla Setta, se qualcuno tentasse di produrlo, pagherebbero duramente le conseguenze con la Setta del Setaccio Nero.”


Dal loro tono, era chiaro che desiderassero l'Elisir del Setaccio di Terra. A metà della loro conversazione, qualcuno entrò nel luogo: un giovane con una veste nera. La sua espressione era fredda come il ghiaccio e ispezionò il luogo affollato prima di prendere posto in un angolo. Prese una scheggia di ferro più o meno della dimensione di un unghia, con cui giocherellò mentre sedeva a bere, osservando occasionalmente la stanza.


L'espressione di Meng Hao era la stessa di sempre. Si portò la tazza alla bocca e prese un sorso.


Era rimasto seduto lì tutto il giorno. Fuori, il sole riempì il cielo del suo fulgore. Aveva sentito molto parlare circa il raduno di Coltivatori della Stabilità della Consistenza da parte della Setta del Setaccio Nero.


Qualunque Coltivatore dello stadio della Stabilità della Consistenza avrebbe potuto partecipare e ricevere un Elisir del Setaccio di Terra, indipendentemente da origine o retaggio.


“Ad ogni modo, torniamo al punto. Che cosa sta cercando di ottenere esattamente la Setta del Setaccio Nero? Sono una delle solenni cinque grandi Sette del Dominio Meridionale. Perché stanno radunando così tanti Coltivatori della Stabilità della Consistenza? C'è ovviamente qualcosa di strano sotto. Offrire l'Elisir del Setaccio di Terra dimostra quanto questo possa essere pericoloso.”


“Fratello Sun, la tua informazione è un po’ datata: secondo le voci che ho sentito io, la Setta del Setaccio Nero ha scoperto il sito di un antico campo di battaglia. Hanno già provato a ispezionarlo alcune volte, ma sono stati respinti da un ancestrale incantesimo. Se riescono a riunire abbastanza Coltivatori della Stabilità della Consistenza per ricoprire l'occhio dell'incantesimo, potranno poi farvi breccia. Ovviamente, è davvero pericoloso.”


“Tutte queste voci sono solo per sentito dire. Gli antichi campi di battaglia sono sempre stati d'incredibile malaugurio. Non mi sorprende che la Setta del Setaccio Nero offra gli Elisir del Setaccio di Terra!”


Sebbene le loro voci fossero basse e non molto chiare all'interno della locanda, ma considerando che Meng Hao aveva tre Pilastri del Dao Perfetti e poteva tenere testa contro la tarda fase della Stabilità della Consistenza, ascoltare la conversazione di questi individui non fu difficile.


Una Consistenza Perfetta era una leggenda che non era apparsa per diecimila anni. Una volta che avesse raggiunto la fase intermedia della Stabilità della Consistenza, avrebbe potuto sfidare i Figli del Dao delle varie Sette e Clan.


Detto questo, avere una Consistenza Perfetta era davvero pericoloso specie a ridosso della Formazione del Nucleo. A quel punto, la Tribolazione Celeste sarebbe stata incredibilmente potente, molto più potente di quella dello stadio della Stabilità della Consistenza. Meng Hao non era sicuro se fosse in grado di sopportala. Dopo tutto, se non fosse stato assistito dall'Immortale del Sangue e dall'Antico Tempio del Destino, sarebbe sicuramente perito sotto il Fulmine della Tribolazione.


“Bene, la Tribolazione della Formazione del Nucleo è molto distante. Posso pensarci adesso, ma non dovrei preoccuparmi troppo.” Meng Hao prese un altro sorso dal bicchiere. Una sensazione calda e bruciante riempì il suo corpo. Meditò sulle informazioni del guscio di tartaruga di Shangguan Xiu, che descrivevano la Consistenza Perfetta e il Nucleo Dorato Perfetto.


“Mi domando, quando raggiungerò la Formazione del Nucleo, sarò capace di raffinare un Nucleo Dorato Perfetto? Come sarà?” Esitò per un momento, poi mise da parte la questione. Tuttavia, aveva deciso di iniziare a raccogliere gli ingredienti necessari a raffinare un Nucleo Dorato Perfetto.


La sera si avvicinava e nella locanda erano rimasti pochi Coltivatori. Meng Hao stava per alzarsi e andarsene, quando improvvisamente la sua espressione cambiò. Voltò la testa, guardando più indietro in un angolo, dove si trovava il giovane vestito di nero che fissava freddamente Meng Hao. Emanava un'aura assassina che lentamente lo circondò, trasformandosi in quella che sembrava una montagna di cadaveri e un mare di sangue.


“Tu hai qualcosa che mi serve” disse freddamente, i suoi occhi fissi su Meng Hao.


NOTE:


I riferimenti alla Torre del Tang si trovano nel capitolo 1 e 59.


                                



