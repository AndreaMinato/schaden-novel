---
weight: 13800
title: Capitolo 1380 - Tre Scritture Sigillano l'Onnipotente!
pubDate: 2025-12-21T18:41:44.753Z
tags:
    - issth
---


Capitolo regolare,
12 capitoli in coda (7 Matteo+5 Manuel),
0/1 sponsorizzazioni 1 euro a capitolo,
-Schadenfreude


“Prima non siamo intervenuti, e perfino alla tua prima apparizione ci siamo limitati a difenderci!”


“Oggi, noi tre ripagheremo il nostro debito con il Regno di Montagna e Mare!”


“Tre Scritture Sigillano l'Onnipotente!” Questi tre Decani erano figure estremamente misteriose. Per innumerevoli anni non si erano mai mostrati. Le scritture che coltivavano erano state diffuse nel mondo, ma in realtà non erano state create da loro. Erano solo loro guardiani.


I tre vecchi si sedettero a gambe incrociate e chiusero gli occhi, dopodiché i simboli magici delle scritture cominciarono a turbinare intorno a loro formando un sigillo!


Avevano intenzione di usare il potere delle loro scritture per sigillare questa Eccelsa!


“Sacrificheremo la nostra longevità per alimentare le tre scritture classiche e sigillarti. Non sarà un sigillo eterno, ma durerà abbastanza a lungo da alterare le sorti di questa battaglia!”


L’Eccelsa a 8-Essenze aggrottò le sopracciglia e mosse l’indice destro. Tuttavia, non fu in grado di rompere il sigillo. Nel frattempo, l’Eccelsa Sogno del Mare e la marionetta dell’Eccelso irruppero nuovamente sul campo di battaglia, usando il loro potere per cambiare completamente la situazione dello scontro.


“Credete davvero di poter ribaltare le sorti della battaglia in questo modo?” Disse ridendo l’Eccelsa a 8-Essenze. Mentre la sua risata risuonava, un Estraneo apparentemente ordinario all'interno dell'esercito cominciò a tremare, poi alzò lo sguardo ed emise un urlo. Quindi, il suo corpo iniziò a gonfiarsi e, inaspettatamente, cominciò ad assorbire numerosi Estranei circostanti. Nell'arco di pochi respiri di tempo, si era trasformato in un'enorme sfera di carne larga 3000 metri, che levitava nel cielo stellato.


Quella sfera di carne aveva in realtà dei tratti facciali e, osservando da vicino, somigliava a una testa. Quando i suoi occhi si aprirono, brillarono di freddezza. Nello stesso momento, rise.


“Interessante. Sembra che debba rivelarmi dopotutto.” La sfera di carne si restrinse rapidamente assumendo forma umana.


Era un uomo di mezz’età vestito con una lunga tunica rossa. Aveva un aspetto molto strano, con una testa estremamente grande che sembrava sproporzionata rispetto al corpo. Un sorriso distorto gli si disegnò sul volto ed emanò un'aura omicida mentre faceva un passo verso Sogno del Mare e la marionetta dell’Eccelso.


Appena comparve di fronte a loro, l’Eccelsa Sogno del Mare si incupì e così anche tutti gli altri potenti esperti. Persino i tre grandi Decani spalancarono gli occhi.


“Questa aura… Voi non siete coltivatori dei 33 Cieli. Siete di… quelle altre due potenze!!”


A questo punto, più di altri dieci Estranei all'interno dell'enorme esercito cominciarono a ruggire, ad aumentare di dimensioni e ad assorbire gli Estranei vicini. Presto, più di dieci potenti esperti erano comparsi sul campo di battaglia.


Sebbene le loro fluttuazioni nel livello di coltivazione non li ponessero al livello di un Eccelso, erano pari a Signori Imperiali. Appena comparvero, cominciarono a ridere mentre caricavano verso i coltivatori del Regno di Montagna e Mare.


Le loro aure erano molto strane. Chiaramente, non erano coltivatori di Montagna e Mare, né lo erano dei 33 Cieli. Una forza repulsiva gravava su di loro, anche se non riusciva a scacciarli realmente!


Questo perché non erano venuti personalmente, ma avevano invece usato le loro anime per eseguire una sorta di possessione, forzando così l'ingresso.


Incredibilmente, uno di questi nuovi arrivati si impossessò del corpo di uno dei giganti, che improvvisamente diventò ancora più grosso. Gettando indietro la testa e ululando, caricò avanti; mentre lo faceva, le stelle sulla sua fronte cominciarono a ruotare, scatenando un'intensa aura omicida.


In un attimo, il Regno di Montagna e Mare ricominciò a subire pesanti perdite.


Il Settimo Mare non esisteva più, e la Settima Montagna… era assediata da milioni su milioni di Estranei. Non ci volle molto prima che quella stessa montagna cominciasse a crollare in pezzi. Ancora una volta, la battaglia era completamente sbilanciata.


A questo punto, rimanevano solo due Mari e due Montagne in tutto il regno!


Era un momento di grave crisi e di imminente distruzione. Milioni su milioni di Estranei erano ora sotto il comando di numerosi potenti esperti, che li guidavano nell'Ottavo Mare. Tuttavia, fu a quel punto che una freccia di luce scoccò improvvisamente dall'Ottava Montagna, che quasi istantaneamente apparve di fronte al gigante con le stelle sulla fronte.


Ruggendo, il gigante serrò la mano destra a pugno e sferrò un pugno contro la freccia.


Riecheggiò un’enorme esplosione mentre il dardo di luce si frantumava. Tuttavia, il gigante emise un gemito soffocato barcollando all'indietro. Simultaneamente, il suo braccio destro esplose e gran parte del suo corpo fu gravemente danneggiato. Il sangue gli schizzò dalla bocca mentre una seconda freccia di luce si avvicinava. Tuttavia, quella freccia non colpì il gigante, bensì l'Ottavo Mare stesso!


L'Ottavo Mare era ormai da tempo intriso di incantesimi restrittivi, che adesso erano stati attivati da quella freccia brillante, facendolo ruggire. Innumeri anelli di luce apparvero sulla superficie dell'acqua, che si sollevarono per poi esplodere in modo scioccante.


Istantaneamente, cominciarono a risuonare grida strazianti mentre innumerevoli Estranei venivano fatti a pezzi dagli incantesimi restrittivi esplosivi.


Certo, quelle morti non contavano molto rispetto alla dimensione totale dell'esercito Estraneo, e non potevano nemmeno essere considerate un colpo serio. L'effetto sul loro morale fu però significativo.


“Chi sei?!?!” Ruggì il gigante gravemente ferito e senza braccia, gettando indietro la testa e ululando. Tutti gli altri potenti esperti apparsi di recente si girarono anche loro a fissare l'Ottava Montagna.


Lì, apparve una luce brillante, che dall'Ottava Montagna partì a tutta velocità verso il campo di battaglia.


Non era altri che Meng Hao!


Incredibilmente, era seguito da decine di bestie Estranee. Era impossibile determinare come, ma in qualche modo le aveva istigate a seguire i suoi ordini. Ruggendo, si avventarono verso il campo di battaglia con espressioni feroci sui volti.


Le sorti della battaglia cambiavano costantemente in modi numerosi e inaspettati. Dei due Eccelsi a 8-Essenze, uno aveva iniziato a combattere contro Shui Dongliu, dopodiché i due erano scomparsi. Per quanto riguardava l'altra, era temporaneamente sigillata sul posto dai tre Maestri.


L’Eccelsa Sogno del Mare e la marionetta dell’Eccelso combattevano disperatamente contro il coltivatore dalla testa grossa.


La comparsa di Meng Hao cambiò di nuovo la situazione. Fermò l'avanzata dell'esercito Estraneo, eppure simultaneamente, si trovava ora a fronteggiare la carica dei più di dieci potenti esperti arrivati di recente, alcuni dei quali erano giganti.


Mentre Meng Hao iniziava a combatterli, l'esercito stesso ricominciò a marciare nell'Ottavo Mare. Ben presto, il mare stesso fu sopraffatto e l'esercito procedette verso l'Ottava Montagna.


Fu a questo punto che un lieve sospiro risuonò improvvisamente, e qualcuno volò fuori dalla Nona Montagna e Mare per apparire di fronte all'esercito Estraneo. In modo scioccante, dietro questa persona si poteva vedere un mondo illusorio, quasi come se fosse venuto proprio da lì.


“Sono venuto ad aiutarti, fratellino.” Disse un'antica voce, piena di calore e gentilezza. Questa persona dall’espressione piena di solitudine era un giovane. Sembrava non sarebbe mai dovuto apparire in questa epoca, eppure, eccolo qui.


Non era altri che… Ke Jiusi!!


Era venuto dalla setta dell'Antico Rito Daoista Immortale, da tempo svanita nella storia, per apparire su questo campo di battaglia. Appena apparve, un altro sospiro si poté sentire dal mondo illusorio dietro di lui. Quel sospiro proveniva da… il vero spirito della Notte!


Mentre il sospiro riecheggiava, Notte apparentemente aprì gli occhi dentro quel mondo illusorio. In quell'istante preciso, ben un milione di Estranei svanirono improvvisamente. Quando riapparvero, erano in un'era del tempo che nessuno poteva vedere. Erano tornati nell'Antico Rito Daoista Immortale, durante la sua era più prospera. Istantaneamente, scoppiò una lotta!!


Ke Jiusi non fu l'unico a comparire in questo momento critico della battaglia. Una coppia daoista improvvisamente volò fuori dalla Nona Montagna e Mare. Dietro la donna c'erano innumerevoli coltivatori che avevano espressioni spente sui volti, eppure sembravano pieni di follia e pazzia. Per quanto riguarda l'uomo, ogni suo passo faceva estendere ghiaccio gelido per il cielo stellato. Era come se stesse camminando sul ghiaccio!


Questi due non erano altri che… l'Imperatore dei Demoni della Terra Gelida Han Shan e sua moglie!!


“Meng Hao, giovane amico, sono venuto ad aiutarti.” La comparsa di Han Shan sulla scena fece diffondere il ghiaccio per tutto il cielo e la terra.


Sebbene il suo livello di coltivazione non fosse molto alto, il suo arrivo riempì i coltivatori del Regno di Montagna e Mare di un nuovo desiderio di combattere, di un nuovo coraggio. Dopo Han Shan, apparve Lord Ji, così come nonno Meng.


Poi arrivarono gli esperti del clan Fang.


Tutte le varie sette della Nona Montagna e Mare si unirono. Meng Hao vide persino Ciccio. Sebbene fosse ovviamente spaventato, volò istantaneamente in battaglia contro gli Estranei. E poi c'era il maestro di Meng Hao… il Demone degli Elisir, che iniziò anche lui a combattere in questa battaglia finale.


C'erano molti volti familiari a combattere….


L'Ottava Montagna era il campo di battaglia, ed era piena di Estranei e coltivatori di Montagna e Mare. Amara e letale lotta causava esplosioni costanti. Di fronte a un così infinito mare di invasori, misero tutto in gioco per combattere.


Meng Hao era scosso, ma non c'era tempo per riflettere sulle sue apprensioni. Non poteva andare personalmente ad aiutare le persone che conosceva, e fu invece costretto a combattere questi potenti esperti che chiaramente non provenivano dai 33 Cieli. Le loro abilità divine e tecniche erano qualcosa che non aveva mai visto prima.


Questo valeva in particolare per i giganti, il cui formidabile potere fisico era assolutamente terrificante.


Risuonarono scoppi e le persone morivano a destra e a sinistra. Gli occhi di Meng Hao erano iniettati di sangue mentre invocava tutta la sua coltivazione per per sferrare un attacco mortale dopo l'altro. Usò l'Incantesimo per l’Assorbimento delle Montagne per evocare numerose vette, e si trasformò in un roc azzurro dagli artigli infinitamente affilati.


Il Demone di Sangue apparve, ruggendo e il Ponte dell’Eccelso discese per schiacciare tutto. Meng Hao era quasi come un fantasma mentre si muoveva in modo illusorio avanti e indietro per combattere più di dieci nemici alla volta.


Un boato risuonò mentre uno dei giganti tossì sangue. Rivelò un'espressione di incredulità mentre il suo petto si infossava a causa di uno dei pugni di Meng Hao. Il suo cuore era in frantumi e il sangue schizzò ovunque, inzuppando completamente Meng Hao.


“Sangue divino? Non molto puro, ma comunque buono.” Percependo la natura straordinaria del Sangue Divino, Meng Hao si mosse a scatti, balzando di nuovo nella mischia. Sputando un po' di sangue dalla bocca, si confrontò con la dozzina o giù di lì di nemici e poi cominciò a ridere di cuore. Agitando la mano, evocò lo specchio di rame, che si trasformò nell'Arma da Battaglia. Poi la gelatina di carne volò fuori e divenne una corazza.


“Va bene, forza!” Meng Hao rugg’, ridendo da pazzo, un'espressione feroce sul volto. I suoi amici e la sua famiglia stavano tutti combattendo amaramente, come poteva lui non stare al loro fianco!?


In lontananza, le Tre Grandi Società Daoiste combattevano con tutta la potenza di cui potevano disporre. Occasionalmente qualcuno si autodetonava, mentre il Regno di Montagna e Mare combatteva con assoluta follia. A questo punto, il combattimento aveva raggiunto un equilibrio e non erano più in svantaggio.


Gli Estranei stavano finalmente affrontando la vera follia del Regno di Montagna e Mare!


Improvvisamente, una voce risuonò dalle rovine crollate della Sesta Montagna. “È tutto inutile. Questa volta, sarete completamente spazzati via!”


Non era altri che l'Eccelsa. A questo punto, i tre Maestri che la circondavano si stavano avvizzendo fino a ridursi a pelle e ossa. Tuttavia, resistevano ancora. Fu a questo punto che i loro discepoli volarono verso di loro, sedendosi dietro di loro a gambe incrociate per sostenerli con la loro stessa longevità!


“Per quanto tempo potete tenermi bloccata?” Chiese l’Eccelsa. “Le vostre tre scritture sono straordinarie. Scritture daoiste supreme dal Regno Immortale degli Eccelsi. Sfortunatamente, i vostri livelli di coltivazione non sono al livello di un Eccelso. Perciò come potreste mai tenermi sigillata a lungo? In effetti, siete ancora capaci di resistere? Nel momento in cui sarò libera, sarà il momento in cui il Regno di Montagna e Mare… affronterà la completa e totale distruzione!”


