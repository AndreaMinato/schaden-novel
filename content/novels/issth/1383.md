---
weight: 13830
title: Capitolo 1383 - Il Bastone di Dao Fang!
pubDate: 2025-12-21T18:41:44.768Z
tags:
    - issth
---


Capitolo sponsorizzato, ringraziamo Matteo!
9 capitoli in coda (4 Matteo+5 Manuel),
0/1 sponsorizzazioni 1 euro a capitolo,
-Schadenfreude


Il vero obiettivo dei tre Decani era stato sempre un’Eccelsa a 8-Essenze proveniente dai 33 Cieli. Lanciandosi all'attacco, l’avevano sigillata, ma questo era solo una parte del loro piano. Il vero colpo mortale si materializzò sotto forma dei tre spuntoni!


Sfruttando il potere scritturale racchiuso in loro stessi, oltre all'aiuto dei custodi delle scritture, i loro discepoli, si erano trasformati in tre spuntoni che potevano sigillare la coltivazione di chi trafiggevano. Persino un esperto a 8-Essenze avrebbe visto il suo livello drasticamente ridotto, se non per tutta l'eternità, almeno per un lungo periodo di tempo!


Quella persona sarebbe scesa da 8 a 7-Essenze, e forse avrebbe addirittura cessato di essere un Eccelso.


Momenti prima...


Il pericolo percepito dall’Eccelsa a 8-Essenze la fece tremare. Aveva considerato ogni possibile scenario, ma non aveva mai immaginato che il Regno di Montagna e Mare fosse equipaggiato in questo modo. E nemmeno avrebbe potuto immaginare che quei Decani, paragonabili a Signori Imperiali, se ne fossero stati seduti a guardare innumerevoli coltivatori di Montagna e Mare morire, senza fare nulla mentre dalla Prima alla Settima Montagna venivano distrutte.


Una tale pazienza era terrificante, e lasciò l’Eccelsa a 8-Essenze completamente scossa.


E questo perché lei non aveva idea di quanti altri stratagemmi il Regno di Montagna e Mare stesse pazientemente aspettando di rivelare!


Si poteva persino dire che più a lungo il Regno di Montagna e Mare avesse continuato a combattere, peggio sarebbe andata per i 33 Cieli, e maggiore sarebbe stata la possibilità che alla fine potessero perdere.


Mentre l’Eccelsa a 8-Essenze indietreggiava, guardò il Decano della Recisione Celeste, e ciò che attirò maggiormente la sua attenzione fu la sua aura. In precedenza, lo aveva creduto morto, e non si sarebbe mai potuta immaginare che fosse stato tutto un trucco!


"Questa è una trappola! Una trappola preparata per innumerevoli anni per prendere di mira un Eccelso a 8-Essenze!!


"Quest'uomo è il Decano della Recisione Celeste, e allo stesso tempo, non lo è. Chi è morto prima era veramente la persona che aveva coltivato la Scrittura della Recisione Celeste al punto di raggiungere quasi il livello di Decano.”


"Ma quest'uomo qui... è un'anima disincarnata che è stata inserita nel corpo del Decano della Recisione Celeste per mezzo di una qualche grande magia. È come una seconda vita; se il Decano della Recisione Celeste fosse veramente morto, allora l'anima disincarnata si sarebbe impossessata del corpo, e quindi sarebbe stata ancora in grado di brandire... la Scrittura della Recisione Celeste!!"


Il volto dell’Eccelsa a 8-Essenze si incupì mentre realizzava tutteo questo. Ma fu a questo punto che la voce del Decano Fang Hehai risuonò nel cielo.


"Spuntone della Recisione Celeste!"


La sua fronte si squarciò in una massa di sangue cremisi mentre faceva emergere uno spuntone, pieno di potere devastante delle scritture. Volò via a una velocità incredibile, e allo stesso tempo, il corpo di Fang Hehai si avvizzì rapidamente, finché la sua aura non scomparve completamente.


Nel momento prima che i suoi occhi si chiudessero... guardò suo nipote, il suo discendente più caro, e la persona che lo rendeva più orgoglioso di chiunque altro.


Non desiderava separarsi e il suo sguardo era pieno sia di tristezza che di benevolenza...


Alla fine, chiuse gli occhi.


Riecheggiò un rimbombo mentre lo spuntone si dirigeva verso l’Eccelsa a 8-Essenze con una velocità incredibile. Quanto a Meng Hao, stava tremando. Quello era il suo stesso nonno, scomparso per anni proprio a causa sua.


"Nonno..." Mormorò, le lacrime gli salirono agli occhi e gli scorsero sulle guance. Fino a questo punto della guerra, innumerevoli coltivatori di Montagna e Mare avevano provato il dolore di vedere amici e familiari morire. Ora, toccava a Meng Hao.


"No..."


Lamenti si levarono dal clan Fang. Gli occhi divennero rossi mentre le lacrime scendevano copiose sui loro volti. Secondo l'antico detto, "guida il popolo come se fosse la tua famiglia". I membri del Clan Fang non potevano fare a meno di pensare a quel detto guardando quello che stava accadendo.


Risuonò un fragore mentre lo Spuntone della Recisione Celeste si abbatté sull’Eccelsa a 8-Essenze. Lei era stata già bloccata da due spuntoni, che avevano gettato la sua coltivazione nel caos. Perciò non poté schivare lo spuntone finale mentre le si conficcava nel dantian, facendola gridare in modo straziante. Tuttavia, allo stesso tempo, mostrò uno sguardo pieno di determinazione.


Non aveva tempo di riflettere pienamente sulla questione. Non era una coltivatrice dei 33 Cieli; lei e l'altro Eccelso a 8-Essenze erano entrambi giunti per mezzo di possessione. Tuttavia, lei non era un'anima disincarnata, era completa e intera.


Era rimasta indietro dopo la sconfitta del Reame Immortale degli Eccelsi, di guardia nei 33 Cieli. La sua missione era prepararsi a sferrare un attacco precoce se l'oggetto cercato dalle due potenze fosse improvvisamente apparso. Se fosse accaduto, avrebbe dovuto spazzare via il Reame di Montagna e Mare e poi aspettare di ricevere gli altri due eserciti.


Ma ora, quelle due fazioni erano ancora in viaggio e la sua coltivazione era stata improvvisamente soppressa. La battaglia stava continuando, e le risorse a disposizione del Reame di Montagna e Mare la terrorizzavano.


Non avendo altra scelta, gridò due parole a squarciagola.


"Dao Fang!!"


Anche mentre lo Spuntone della Recisione Celeste si conficcava in lei, lei pronunciò quelle parole, quasi come se stesse lanciando una maledizione. Sembrava che uscissero numerosi suoni dalla sua bocca, ma ciò che riecheggiava nelle orecchie di tutti erano solo due parole!


Dao Fang!


Nel momento in cui gridò, supportato dal suo tono tenebroso all’apice del cielo stellato da cui erano discesi gli Estranei, una voce sinistra improvvisamente risuonò riempiendo l'intero Regno di Montagna e Mare, facendolo tremare insieme a tutti i Cieli.


"Richiedo un sacrificio da te."


Lo Spuntone della Recisione Celeste si conficcò completamente nel dantian dell’Eccelsa a 8-Essenze nello stesso momento in cui la voce riecheggiò. Un tremito la percorse e il suo livello di coltivazione cominciò a calare. All'istante, una delle sue Essenze fu sigillata, portandola a 7. Persino allora, continuò a indebolirsi, finché fu a un soffio dal decadere completamente di stadio!


Il suo volto era pallido mentre sputava una boccata di sangue, facendo volare via parte della longevità della sua anima, riducendola del sessanta percento.


La porzione sacrificata della durata della sua vita si trasformò in numerosi fili che si diressero verso l’alto. Poi, l’Eccelsa a 8-Essenze cominciò a ridere.


"Regno di Montagna e Mare, siete destinati alla distruzione!"


Improvvisamente, nel punto più alto della volta celeste, si rivelò una luce dorata. Guardandola da vicino, si poteva vedere che era un bastone!


Un bastone gigantesco, scioccante, che fischiava giù verso l'Ottava Montagna e Mare!


Era come se un gigante di dimensioni inimmaginabili brandisse quel bastone, scuotendo l'intero cielo stellato. Enormi fragori riempirono l'intera Ottava Montagna e Mare mentre tremavano violentemente e cominciavano a sgretolarsi. Alla fine, esplosero.


Un singolo colpo di un bastone distrusse un'intera Montagna e Mare!


"Eh?" Disse una voce sinistra, che sembrava un po' sorpresa. "Come mai le Montagne e i Mari sembrano così molto più deboli?" Quando i coltivatori del Regno di Montagna e Mare udirono la voce, furono completamente scossi, e guardarono in alto nel cielo stellato per vedere un'enorme figura avvicinarsi a loro.


Teneva un bastone sulla spalla, e mentre i suoi tratti diventavano chiari, fu rivelato essere... una scimmia umanoide!!


La sua aura furiosa e omicida fece cadere la volta celeste nel caos. Un vortice di stelle sembrò formarsi intorno a lui, irradiando un'energia scioccante.


Un singolo colpo del suo bastone frantumò l'intera Ottava Montagna e Mare, e lasciò i coltivatori di Montagna e Mare completamente scossi. Alcuni cominciarono perfino a gridare nella disperazione.


Meng Hao fissò sconvolto la scimmia, che non era altri che... Dao Fang!


Stava di guardia fuori dai 33 Cieli, mantenendo l'ultima barriera che imprigionava il Regno di Montagna e Mare. Dopo l'invocazione e il sacrificio dell’Eccelsa a 8-Essenze, era stato in grado di discendere di persona.


Cielo e Terra tremarono, e la volta celeste sussultò. Ora sembrava che le Montagne e i Mari potessero essere completamente spazzati via da un momento all'altro. Tuttavia, fu a questo punto che una voce improvvisamente risuonò dall'interno della Nona Montagna e Mare.


Proveniva da un punto nel vuoto nel cielo stellato dove, all'improvviso, apparvero due persone. Uno era Shui Dongliu, e l'altro era il secondo Eccelso a 8-Essenze dai 33 Cieli.


Era l'uomo di mezz’età che non sembrava affatto essere un Estraneo. Appena apparve, sangue trasudò dagli angoli della sua bocca, e il suo volto era mortalmente pallido mentre si ritirava, fissando Shui Dongliu per tutto il tempo. La sua espressione era di agitazione, paura, e persino incredulità.


"Nove Sigilli! Sei tu! Non posso credere che tu sia ancora vivo!!"


Anche mentre l'uomo arretrava, una voce tonante si diffuse in ogni direzione, che apparteneva proprio a Shui Dongliu. "Coltivatori del Regno di Montagna e Mare, tornate alla Nona Montagna e Mare. Preparatevi per la battaglia finale!"


La sua voce sembrava portare uno strano potere, e non appena i coltivatori del Reame di Montagna e Mare la sentirono, immediatamente si fidarono della sua dichiarazione. Senza esitazione, cominciarono a ritirarsi, persino l’Eccelsa Sogno del Mare e gli altri potenti esperti.


Mentre l’esercito del Regno di Montagna e Mare cominciavano a ritirarsi, l’Eccelsa a 8-Essenze sembrava volerli fermare, ma non ci riuscì. Quanto all’altro Eccelso, i suoi occhi brillarono, ma colto dalla paura, non fece nulla per interferire.


Tuttavia... le labbra del Dao Fang appena arrivato si contorsero in un sorriso freddo. Il bastone che portava in spalla improvvisamente lampeggiò verso i coltivatori che si stavano ritirando nella Nona Montagna e Mare.


Il bastone era color oro profondo e si muoveva con incredibile rapidità. Mentre si abbatteva sulla Nona Montagna, divenne sempre più lungo, finché non fu sul punto di schiantarsi sul suo bersaglio.


Fu allora che riecheggiò un freddo sbuffo, e Shui Dongliu fece un passo avanti per apparire in cima alla Nona Montagna. Stese la mano e agitò la manica, facendo risuonare rimbombi. La Nona Montagna tremò mentre un potere sconfinato fluì dalla manica di Shui Dongliu, schiantandosi contro il bastone.


BOOOOMMMMMM!


Fu come se il bastone fosse stato bloccato da una forza formidabile. Era incapace di muoversi ulteriormente verso il basso, e anzi, rimbalzò all’indietro. Le pupille di Dao Fang si contrassero mentre il bastone vibrava nella sua mano destra.
Shui Dongliu aveva usato solo la sua forza per bloccare quel bastone, e sebbene il suo volto fosse un po' arrossato, sembrava non aver subito danni. In realtà il suo qi e il suo sangue ribollivano, e la sua anima era instabile, eppure, il suo sguardo era calmo mentre sospirava interiormente.


‘Sto... invecchiando alla fine…’ Pensò.


Dopo che il suo attacco fu respinto, Dao Fang non fece un'altra mossa. Gettò un'occhiata fredda ai coltivatori di Montagna e Mare nella loro ritirata, poi guardò di nuovo la Nona Montagna, che ora era l'ultima roccaforte per i loro eserciti.


Da questo momento, tutto ciò che rimaneva... era il Nono Mare e la Nona Montagna.

