---
weight: 1385
title: Capitolo 1385 - Vita o Morte per il Popolo di Montagna e Mare!
pubDate: 2025-12-23T15:04:23.927Z
tags:
    - issth
---


Quasi buon natale… manca poco… tattaratataaaaaa!
Capitolo sponsorizzato, ringraziamo Matteo!
7 capitoli in coda (2 Matteo+5 Manuel),
0/1 sponsorizzazioni 1 euro a capitolo,
-Schadenfreude


Tuttavia, nessuno rispose a Li Ling'er. Invece, nel cielo stellato iniziarono a risuonare altre dichiarazioni di resa.


"Parlo per la setta del Dao Celeste..."


"Parlo per il clan Sen..."


Nei momenti prima che il bastoncino d'incenso finisse di bruciare, una voce dopo l'altra si levò all'interno della Nona Montagna e del Mare. Ad eccezione delle fazioni della Nona Montagna stessa e di alcune delle sette più tenaci delle altre Montagne e Mari, sembrava che tutti stessero scegliendo di arrendersi...


Ogni voce che parlava faceva sprofondare ulteriormente Meng Hao nel silenzio, finché... all'improvviso risuonò una voce calma, antica e femminile. Non appena Meng Hao sentì quella voce, alzò lo sguardo.


"Io sono la volontà del Nono Mare, e io... scelgo di lasciare il regno di Montagna e Mare. Scelgo... di arrendermi."


In totale, sette fazioni e undici clan scelsero di arrendersi, insieme a decine di migliaia di singoli coltivatori. Il numero finale di coltivatori superò il milione.


Nel momento in cui scelsero di arrendersi, la loro unica opzione fu seguire l'ordine di Shui Dongliu e lasciare il Regno di Montagna e Mare. Non potevano rimanere indietro.


Erano dei traditori e il Regno di Montagna e Mare non avrebbe tollerato la loro presenza nella battaglia finale.


A poco a poco, iniziarono a uscire dalla Nona Montagna, portando con sé le loro risorse e i loro esperti.


Non indugiarono, né si mossero lentamente; partirono il più rapidamente possibile.


L'enorme numero di persone coinvolte ridusse la potenza del Regno di Montagna e Mare di quasi il trenta percento. L’esodo di così tanti coltivatori in fuga scosse chi rimase; pensavano che solo un piccolo numero di persone si sarebbe effettivamente arreso.


Chi si sarebbe mai immaginato che così tanti avrebbero ceduto...? Dopotutto, anche una sola persona che si arrendeva sarebbe stato un grave colpo al morale dell'intero regno, specialmente considerando la battaglia finale imminente.


Nemmeno gli Estranei si aspettavano che così tante persone si sarebbero arrese. Quando videro cosa stava accadendo, sui loro volti apparvero espressioni di disprezzo e alcuni persino iniziarono a ridere. L’Eccelso a 8-Essenza mostrò un ampio sorriso. La ragione principale per cui aveva tentato di seminare discordia negli eserciti del Regno di Montagna e Mare era la sua paura di Shui Dongliu.


Sebbene l'esercito degli Estranei sembrasse avere il sopravvento, nel profondo del suo cuore sapeva di dover ridurre in qualche modo la loro potenza.


E poi la volontà del Nono Mare parlò, facendo vacillare le menti dei coltivatori del Regno di Montagna e Mare. Il Nono Mare era parte del regno, quindi la sua resa...


Il significato dietro un atto simile era profondo, e molte persone non osavano nemmeno contemplarlo. Questo perché... la dichiarazione di resa del Nono Mare indicava che la volontà dell'intero regno era stata così indebolita dalla distruzione delle altre Montagne e Mari da non essere più in grado di mantenere il controllo sul Nono Mare.


Se si paragonava la volontà del Regno di Montagna e Mare al comandante supremo, allora le Nove Montagne e i Nove Mari erano come generali. Ora, sedici di quei generali erano morti, e il comandante si era indebolito al punto che uno dei suoi ultimi generali aveva scelto di tradirli.


A quanto pare, nemmeno Shui Dongliu aveva considerato questa eventualità. Una luce intensa iniziò a brillare nei suoi occhi mentre il suo sguardo si posava sul Nono Mare, e poi sospirò.


Meng Hao tremò fissando il Nono Mare, le onde che ne lambivano la superficie e le teste delle varie creature marine che emergevano dall'acqua. Mentre il Nono Mare iniziava lentamente ad allontanarsi, Meng Hao improvvisamente gridò con voce tonante: "È a causa mia?!"


Era una domanda che forse non avrebbe dovuto porre, eppure non riuscì a trattenersi.


Dopo un lungo momento di silenzio, la volontà del Nono Mare rispose.


"Sei cresciuto al punto che rimpiango di essere stato così ostinato allora. Ma... anche se tu non esistessi, farei comunque questa scelta. Io sono l'unico Mare rimasto. Se il Regno di Montagna e Mare stesso fosse forte, allora potrei inchinarmi alla sua autorità. Ma ora... sta per scomparire, e io non voglio essere sepolto con esso." Detto ciò, il Nono Mare si allontanò dalla Nona Montagna come una marea che si ritira, finché... i due furono completamente separati.


Mentre i traditori se ne andavano, i coltivatori del Regno di Montagna e Mare che avevano scelto di non arrendersi sentirono una pugnalata al cuore.. A quel punto, il loro morale aveva toccato il fondo.


E poi, il bastoncino d'incenso smise di bruciare...


Tuttavia, la battaglia finale non iniziò immediatamente. Le sette e i clan che si erano arresi, insieme ai coltivatori isolati, volarono via in varie direzioni, mantenendo le distanze l'uno dall'altro.


Mentre si disperdevano, l’Eccelso a 8-essenze esitò un momento prima di dare il via alla battaglia finale.


Aveva preso molto sul serio la resa del Nono Mare. Con occhi gelidi esaminò i rimanenti coltivatori della Montagna e del Mare e notò quanto sembrassero avviliti.


Fu in quello stesso esatto momento che qualcuno nel Regno di Montagna e Mare gridò furiosamente che i traditori dovessero essere inseguiti e uccisi. Alcuni iniziarono persino a chiedere a Sogno del Mare, Shui Dongliu e Meng Hao il permesso di farlo.


Sogno del Mare e Meng Hao mantennero un amaro silenzio, ma Shui Dongliu fece un cenno.


"Se vogliono andare, lasciali andare. Da ora in poi, non hanno nulla a che fare con il Regno di Montagna e Mare!" Sebbene il suo tono sembrasse calmo, l’Eccelso a 8-essenze poteva percepire il suo dolore e delusione.


Poi, iniziò a ridere.


Il tempo passò mentre tutti i coltivatori che avevano scelto di arrendersi lasciavano il Regno di Montagna e Mare e si avvicinavano all'esercito degli Estranei. Finalmente, l’Eccelso a 8-essenze agitò una mano.


"Che la battaglia finale abbia inizio!"


RUUUUUUMMMMBLLLLE!!


All'istante, l'esercito degli Estranei che circondava la Nona Montagna ruggì, e poi caricò, esplodendo di intento omicida e ferocia.


Presto, le linee frontali dell'esercito degli Estranei incrociarono i coltivatori delle Montagne e dei Mari che si erano arresi, tremanti. Si potevano vedere emozioni contrastanti sui loro volti; dopotutto, il Regno di Montagna e Mare era stata una volta la loro casa...


Tuttavia, proprio mentre l'esercito degli Esterni passava accanto ai coltivatori di Montagna e Mare che si arrendevano, un coltivatore solitario gettò indietro la testa e rise.


"Il mio nome è Zhao Tianliang! Vivere per le Montagne e i Mari, morire per le Montagne e i Mari!!"


Senza la minima esitazione, si auto-detonò. Tuttavia, il suono dell'esplosione non attirò alcuna attenzione dall'esercito in generale. Né lo fece il suo ultimo grido prima di perire.


Ma... Dopodiché, si verificarono altre auto-detonazioni. Nell'esercito degli Estranei che circondava la Nona Montagna, ci furono mille esplosioni. Poi 10.000. Poi 100.000!!


Ad ogni auto-detonazione, una voce gridava, sfidante, addolorata e infuriata.


"Il mio nome è Sun Youhai! Vivere per le Montagne e i Mari, morire per le Montagne e i Mari!!"


"Il mio nome è Chang Yi! Vivere per le Montagne e i Mari, morire per le Montagne e i Mari!!!"


Riecheggiavano rimbombi assordanti. Si verificarono auto-detonazioni che potevano incutere timore nei cuori degli esseri celesti. Decine di migliaia di esplosioni si trasformarono in un potere distruttivo possente. A un certo punto, un'intera setta scelse di scatenare tutta la loro follia attraverso l'auto-detonazione!!


"Il mio nome è Zhou Sheng! Daoisti delle Montagne e dei Mari, se riuscirete a sopravvivere, commemorate il sacrificio che farò oggi!!"


"Il mio nome è Liu Wenyu. Se qualcuno sopravviverà a questa guerra, per favore... vendicate la mia morte!!"


Enormi esplosioni riecheggiarono mentre l'intera setta si auto-detonava. La follia dei coltivatori delle Montagne e dei Mari lasciò gli Estranei completamente scossi. Quanto ai coltivatori che stavano sulla Nona Montagna, i loro cuori tremavano.


Non furono solo le sette a fare una tale scelta. Poi, un intero clan improvvisamente si disperse in tutte le direzioni e poi si auto-detonò, indipendentemente dal livello delle loro coltivazioni. Mentre esplodevano, dichiaravano i loro nomi, e sebbene fossero riluttanti a separarsi dal mondo, la loro rabbia verso gli Estranei fece sì che il potere del loro sacrificio scuotesse la volta celeste stellato!


"Quest'oggi, la nostra setta del Dao Celeste distrugge il nostro Dao. Coltivatori delle Montagne e dei Mari, ricordate ciò che abbiamo fatto oggi!!"


"Il nostro clan Sen iniziò questa guerra con un milione di membri, e ora ne rimangono solo novemila. Il nostro clan è stato quasi completamente spazzato via. Ora, tutti e novemila noi ci auto-detoniamo. La nostra stirpe sarà cancellata, eppure non esitiamo. Coltivatori delle Montagne e dei Mari... vendicate la nostra morte!!"


"Il clan Li... sono i discendenti del Signore Li. Forse non siamo coltivatori del Regno di Montagna e Mare e forse non dovremmo nemmeno essere qui. Ma... questa è la nostra casa! Oggi... distruggiamo volentieri il nostro Dao! Giovane Ling'er, non avevi bisogno di maledirmi, tuo Patriarca!!!"


Enormi boati risuonarono. Questo sviluppo scioccante gettò l'intero esercito degli Estranei nel caos più totale. Persino l’Eccelso a 8-essenze si incupì; non si sarebbe mai potuto immaginare cosa sarebbe accaduto. Nello stesso momento, i coltivatori del Regno di Montagna e Mare tremavano, e il loro morale si risollevò dalle profondità della disperazione.


Le voci disperate e piene di amarezza che riecheggiavano fecero ribollire il sangue di tutti i coltivatori delle Montagne e dei Mari. I loro occhi erano cremisi mentre iniziavano a ruggire di follia.


Le parole del suo patriarca riecheggiavano nelle orecchie di Li Ling'er, che tremò mentre guardava il suo stesso clan morire.


A partire da quel momento, si verificarono ancora più auto-detonazioni!


"La nostra setta della Porta dell’Inverno distruggerà il nostro Dao. Che il mondo ci sia da testimone, che la volta celeste lo veda come la nostra linea di sangue maledirà i 33 Cieli, che muoiano in modo orribile!!!”


"Come potrebbe la società Cielo Limpido tradire le Montagne e i Mari!? MORITEEEEE!!"


"Io, Dao Yunali, sono un coltivatore delle Montagne e dei Mari. Ricordate il mio nome, voi Estranei malvagi!!"


Risuonarono esplosioni mentre le auto-detonazioni continuavano senza fine. A distanza, il bagliore delle esplosioni illuminava il cielo stellato della Nona Montagna, come innumerevoli fiori che sbocciavano. L'unica differenza era che... erano fiori di sangue!


Meng Hao tremava. A partire da quel momento, poteva percepire che tutto questo faceva parte del piano di Shui Dongliu. L’aveva capito da quando Shui Dongliu aveva permesso loro di andarsene. Ciononostante, non poteva fare a meno di essere commosso.


All'improvviso, si ricordò di qualcosa che aveva sentito molto tempo fa, e ora, il vero significato gli si presentò.


Dopo che i Cieli cambiarono, l'Albero del Mondo rifiutò di arrendersi, e invece si autodistrusse nel cielo stellato!


Era un Dao. Era il culmine di ogni tipo di leggi naturali e magiche. Forse... era il vero Dao, l'evoluzione finale, che si trasformava... in un'illusione, eppure esisteva veramente... il Dao!


Improvvisamente, Shui Dongliu gridò: "Coltivatori del Regno di Montagna e Mare, se non combattiamo ora, allora quando lo faremo!?!?"

