---
weight: 1387
title: Capitolo 1387 - [ ]
pubDate: 2025-12-26T18:25:03.308Z
tags:
    - issth
---


Forse i rinforzi non arrivano…? Buhu :(


Buon natale comunque!
Capitolo sponsorizzato, ringraziamo Matteo!
5 capitoli in coda (0 Matteo+5 Manuel),
0/1 sponsorizzazioni 1 euro a capitolo,
-Schadenfreude


I coltivatori di Montagna e Mare combattevano ancora, insieme a Sogno del Mare e alla marionetta dell'Eccelso. Sogno del Mare non aveva ottenuto molti risultati nelle battaglie precedenti. La sua coltivazione era da tempo in uno stato di atrofizzazione ed era solo grazie al supporto della marionetta dell'Eccelso che riusciva a continuare a combattere senza subire sconfitte.


Quanto a Shui Dongliu, i suoi attacchi facevano tremare il cielo stellato mentre luci fantastiche lampeggiavano intorno, accompagnate da boati fragorosi.


Gli occhi di Meng Hao ribollivano di intento omicida mentre combatteva contro l'Eccelsa a 8-Essenze. A causa dei tre spuntoni delle scritture, la sua coltivazione si era ridotta allo stadio di un Signore Imperiale, e sembrava persino scivolare verso quella di una Sovrana del Dao.


Meng Hao attaccava senza pietà. Il suo Ponte dell'Eccelso discese e il suo potere schiacciante lasciò l'Eccelsa a tossire sangue. Lei cercò di fuggire, ma poi lui scatenò la sua sesta magia della maledizione sigilla demoni!


L'Essenza dello spazio iniziò a formarsi mentre cercava di bloccarla, ma fu in quell'esatto momento che il coltivatore dalla testa grande apparve improvvisamente e scatenò una tecnica magica bizzarra. Risuonarono esplosioni e Meng Hao sbiancò mentre la sua Essenza dello spazio veniva improvvisamente interrotta.


L'Eccelsa scioccata tossì sangue; pochi attimi prima aveva sentito l'ombra della morte incombere su di lei.


Questo non fece esitare Meng Hao, però. Anche mentre indietreggiava, scatenò la quarta maledizione, la maledizione del Sé, facendo apparire una moltitudine di cloni, tutti i quali si scagliarono verso l'Eccelsa in modo scioccante.


All’Eccelsa si rizzarono i capelli mentre si ritirava di fronte a innumerevoli cloni di Meng Hao che scatenavano tutti il Pugno dello Sterminio degli De!


La convergenza di così tanti Pugni dello Sterminio degli Dei fece tremare il cielo stellato e riempì l'intera area di un'aura omicida torreggiante.


"NO!!" Gridò. Non disposta ad essere sconfitta, si morse la punta della lingua e sputò del sangue, attivando una magia segreta che istantaneamente la fece diventare sfocata. Allo stesso tempo, produsse una vasta quantità di diversi oggetti magici, senza trattenersi minimamente, per poi usare ancora più magie segrete per evitare i colpi letali.


Fu proprio in quel momento che il coltivatore dalla testa grande intervenne ancora una volta. Simultaneamente, Meng Hao eseguì un gesto d'incantesimo con la mano sinistra e lo puntò verso l'uomo.


"Stavo aspettando che ti mostrassi!" Disse.


La magia fu scatenata, eppure brillò uno strano bagliore negli occhi del coltivatore dalla testa grande. Proprio mentre il potere della maledizione di Meng Hao si chiudeva su di lui, improvvisamente si divise in due.


Una versione finì intrappolata dalla maledizione, mentre l'altra fece un passo per apparire a fianco dell'Eccelsa. Poi, il suo corpo iniziò a contorcersi e a restringersi, tranne per la mano destra, che divenne più grande mentre apparentemente convergeva tutto il potere della sua carne e del suo sangue.
Anche mentre il suo corpo diventava completamente sproporzionato, si poteva vedere un'espressione feroce sul suo volto mentre lanciava il suo stesso pugno per affrontare l’attacco.


BOOOOOOOOOOOOOM!


Il sangue schizzò fuori dalla bocca di Meng Hao, ma la stessa cosa accadde al coltivatore dalla testa grande, che simultaneamente trascinò via l'Eccelsa. Nonostante fosse stata salvata, anche lei tossiva sangue, e la gravità delle ferite la fece fissare Meng Hao con odio.


"Mi ricordi davvero il mio vecchio Maestro." Disse il coltivatore dalla testa grande, fissando Meng Hao con un'espressione seria mentre si asciugava il sangue dalla bocca.


L'Eccelsa al momento non poteva competere con Meng Hao, ma a causa dell'interferenza del coltivatore dalla testa grande, Meng Hao non poteva ucciderla.


Intento omicida lampeggiò negli occhi di Meng Hao mentre si lanciava di nuovo nella lotta con i due di loro.


Durante il combattimento, il bagliore abbagliante delle tecniche magiche si diffuse in tutte le direzioni.


La lotta in corso altrove era altrettanto dura. Questo valeva specialmente per Sogno del Mare, il cui volto era completamente livido mentre si rifiutava tenacemente di cedere. L'attuale battaglia coinvolgeva i migliori guerrieri sia tra i 33 Cieli che nel regno di Montagna e Mare. Il cielo stellato si deformò e si distorse. Poche parole furono scambiate; tutti sapevano che in questa battaglia, una delle due parti sarebbe stata spazzata via!


Originariamente, una guerra simile sarebbe dovuta essere gloriosa e abbagliante nel cielo stellato. Tuttavia, i coltivatori del Regno di Montagna e Mare combattevano con la loro ultima fiammata di gloria al punto da fare oscurare e svanire la volta celeste!


In quel momento, la vera gloria apparteneva a Song Luodan e agli altri coltivatori come lui!


Poi c'erano i guerrieri che scelsero di auto-detonarsi. Gridavano i loro nomi per poi diventare stelle scintillanti, proiettando luce ancora una volta nel cielo stellato.


Tuttavia, quel bagliore non durò a lungo. Sempre più coltivatori del Regno di Montagna e Mare cadevano in battaglia, e presto gli Estranei furono in grado di aggirarli e iniziare ad avanzare verso la Nona Montagna stessa. A loro volta, i coltivatori di Montagna e Mare si ritirarono per cercare di fermarli.


Il campo di battaglia si spostava gradualmente dall'esterno all’interno dei confini della Nona Montagna.


Gli Estranei erano finalmente arrivati all'ultima delle Montagne. La volta celeste era in frantumi e la Nona Montagna tremava. La sua tartaruga Xuanwu ululava miseramente, un grido pieno di dolore e follia indomita!


Il cuore di Meng Hao tremava e Sogno del Mare e gli altri potenti esperti si addolorarono. Ksitigarbha rideva con amarezza. Tutti sapevano che la sconfitta totale era inevitabile.


Tuttavia, nel profondo dei loro cuori, c'era ancora un barlume di speranza. Anche se quella speranza era vaga, non era scomparsa completamente e si aggrappava alla vita come una candela che vacillava nel vento.


Proprio mentre l'esercito stesso combatteva più vicino alla Nona Montagna, Meng Hao e gli altri esperti bloccavano gli Eccelsi dei 33 Cieli. Certamente, questo significava anche che loro stessi non potevano intervenire ulteriormente.


Entrambe le parti si stavano solo intralciando a vicenda.


Tutti loro potevano fare poco più che guardare mentre l'esercito Estraneo lentamente e inesorabilmente si faceva verso la Nona Montagna.


Presto, i quattro grandi pianeti furono sotto attacco!


Il primo a essere distrutto fu il Pianeta Felicità Occidentale. L'intero mondo fu bombardato da innumerevoli abilità divine e tecniche magiche degli Estranei, fino a quando non collassò completamente. Cielo e terra tremarono violentemente mentre innumerevoli vite furono spente.


Poi venne il turno del Pianeta Giunco Settentrionale. Dopo che gli Estranei si riversarono su quel mondo, fu ridotto a rovine crollate nel cielo stellato.


Questa scena fu come un coltello affilato che si conficcava nei cuori di tutti i coltivatori di Montagna e Mare sopravvissuti. Alcuni iniziarono a ridere con amarezza. Avevano già rinunciato all'idea di sopravvivere. Ignorando tutta la loro disperazione, si voltarono e tornarono a massacrare gli Estranei.


Tuttavia, l'esercito Estraneo era vasto e i coltivatori del Regno di Montagna e Mare morivano a frotte. Anche se la loro follia incuteva paura e shock nei cuori dei nemici, alla fine, erano troppo pochi.


Alla fine, un terzo boato risuonò all'interno dello spazio intorno alla Nona Montagna. Meng Hao guardò con i suoi stessi occhi mentre... il Pianeta Vittoria Orientale veniva trasformato in cenere...


"Impossibile!!" Il cuore di Meng Hao tremava e i suoi occhi divennero rossi. Era ancora impegnato a lottare con il coltivatore dalla testa grossa e l’Eccelsa a 8-Essenze, e poteva a malapena credere ai suoi occhi.


Lì davanti ai suoi stessi occhi, il Pianeta Vittoria Orientale esplose.


"La Settima Montagna e Mare è stata distrutta, il che significa che il Pianeta Gabbia della Tigre è sparito. È impossibile! E il Pianeta Vittoria Orientale era fuso con il patriarca della prima generazione! Come può essere stato distrutto?"


"È impossibile..." Il cuore di Meng Hao tremava mentre vedeva l'esercito Estraneo farsi strada verso il Pianeta Paradiso Meridionale. A quel punto, iniziò a diventare più ansioso che mai.


Anche se il suo cuore era connesso al Pianeta Vittoria Orientale, la sua vera casa era il Pianeta Paradiso Meridionale!


"C'è ancora speranza!" Guardandosi intorno alla Nona Montagna in frantumi, vide i coltivatori del Regno di Montagna e Mare in netta inferiorità numerica combattere contro ogni probabilità. Guardò i pianeti cadere e il suo cuore fu trafitto dal dolore.


"Deve esserci qualche speranza..."


"Il Signore Imperiale del Vortice del Vento non è ancora apparso, né il successore dell'Antico Immortale. Dov'è il Reame del Vortice del Vento..."


"Se non si sono ancora mostrati, allora c'è ancora speranza..."


Le fiamme della guerra bruciavano sempre più vicine a Pianeta Paradiso Meridionale!


Il Pianeta Paradiso Meridionale era la casa di Meng Hao ed era occupato dal clan Fang. Ora che il Pianeta Vittoria Orientale era sparito, tutti dal clan Fang stavano correndo follemente indietro in direzione di Pianeta Paradiso Meridionale.


Quando l’orda di Estranei scaricò innumerevoli abilità divine, la formazione magica del Pianeta Paradiso Meridionale apparve per difendere il pianeta.


All’attivazione della formazione magica, numerose figure apparvero all'esterno di Pianeta Paradiso Meridionale. Una di loro era l'Imperatore Tang stesso, sostenuto da un esercito di marionette con armature nere.


C'erano anche Fang Xiufeng, Meng Li, Fang Yu, così come tutti gli altri membri del clan Fang che facevano la guardia a Pianeta Paradiso Meridionale. I loro occhi brillavano di determinazione; avevano giurato di proteggere con la vita il Pianeta Paradiso Meridionale e sarebbero morti con esso!


"Ho giurato di fare la guardia al Pianeta Paradiso Meridionale... per 100.000 anni!" Anche mentre la voce di Fang Xiufeng echeggiava, cupa e determinata, l'esercito degli Estranei caricò avanti.


Allo stesso tempo, tutti i membri del Clan Fang, così come numerosi altri coltivatori del Regno di Montagna e Mare che erano connessi al Pianeta Paradiso Meridionale in una moltitudine di modi, corsero a combattere sia su quella stessa terra, sia nei cieli oltre ad essa.


Gli occhi di Meng Hao erano completamente iniettati di sangue. Ruggendo, si voltò per districarsi dal combattimento con l'Eccelsa e il coltivatore dalla testa grande, dirigendosi verso il Pianeta Paradiso Meridionale il più velocemente possibile, per unirsi ai suoi amici e familiari.


I suoi genitori e sorella erano lì, e tutti i suoi compagni di clan. Ciccio, Chen Fan, Wang Youcai e Sun Hai stavano tutti correndo nella stessa direzione, così come Xu Qing.


Inoltre, c'erano il Demone degli Elisir e Ke Jiusi!


Il Pianeta Paradiso Meridionale era il punto debole di Meng Hao. Per lui, era il posto più importante e significativo dell'intero Regno di Montagna e Mare!


Anche il patriarca Affidabilità ruggì furioso mentre si faceva strada combattendo verso il Pianeta Paradiso Meridionale, un luogo che era indissolubilmente legato ai suoi ricordi.


Risuonarono enormi rimbombi. Il Pianeta Paradiso Meridionale non collassò come aveva fatto il Pianeta Vittoria Orientale, grazie alla formazione della stirpe Onniceleste del clan Li. La formazione magica combatteva contro le infinite orde di Estranei, ma iniziò a svanire.


L'Imperatore Tang rise amaramente mentre agitava le mani, mandando le innumerevoli marionetta dall’armatura nera ad attaccare. A loro si unirono numerosi fantasmi vendicativi che volarono fuori dalla formazione.


Tra quei fantasmi c'erano uomini e donne, vecchi e giovani. Erano i coltivatori del clan Li che avevano sacrificato le proprie vite tanti anni fa. In vita, avevano il compito di difendere il Regno di Montagna e Mare, e avrebbero fatto la stessa cosa nella morte.


Pianeta Paradiso Meridionale tremava mentre l'intero posto si trasformava in uno scioccante campo di battaglia.


Meng Hao voleva tornare nel Pianeta Paradiso Meridionale, ma c'era qualcuno che si opponeva.


"Pensi di poter fare come vuoi?" Disse l'Eccelsa, gli occhi che lampeggiavano di intento omicida. Meng Hao l'aveva combattuta senza sosta fino a questo punto, mettendola in numerose crisi mortali. Anche se ora sapeva che era un avversario estremamente potente, voleva ancora vederlo morto.


Ricordando ciò che il l’Eccelso Xuan Fang aveva detto prima di morire, il desiderio dell'Eccelsa di uccidere Meng Hao divenne ancora più intenso. Non appena si rese conto che lui voleva andarsene, il suo desiderio di fermarlo esplose.


"Non andrai da nessuna parte! Ti costringerò a guardare mentre tutto ciò a cui tieni... viene completamente distrutto!" Anche mentre l'Eccelsa iniziò a inseguire Meng Hao, il coltivatore dalla testa grande esitò. Anche se aveva seguito il piano di venire a combattere in questa battaglia, non aveva parlato molto finora, il che indicava come la pensava veramente.


Sospirò, ma dopo che passò un momento, scelse di cooperare. Usando la sua incredibile velocità, si lanciò dietro a Meng Hao per bloccare il suo percorso.


Fu in quel momento che fragori echeggiarono fuori dal Pianeta Paradiso Meridionale. Meng Hao scorse suo padre e sua madre che tossivano sangue, circondati da Estranei. Vide Ciccio e Wang Youcai, e tutti i suoi altri amici, arrivare sulla scena. Vide Xu Qing ridere con amarezza. Vide il patriarca Affidabilità ruggire furioso e vide la fiamma alchemica all'interno del suo Maestro Demone degli Elisir vacillare mentre si caricava per auto-detonarsi.


Meng Hao era impaurito, terrorizzato e il suo cuore veniva strappato a pezzi. Un'espressione feroce apparve sul suo volto mentre lanciava un ruggito che fece oscurare cielo e terra: "VAI VIA!"





