---
weight: 13880
title: Capitolo 1388 - Noi coltivatori di Montagna e Mare!
pubDate: 2025-12-26T18:25:03.310Z
tags:
    - issth
---


Capitolo regolare,
5 capitoli in coda (5 Manuel),
0/1 sponsorizzazioni 1 euro a capitolo,
-Schadenfreude


Il coltivatore dalla testa grossa e l'Eccelsa ora stavano affrontando l’ira di Meng Hao; simultaneamente, scatenarono il potere dell'Essenza che si trasformò in un mare di luce sbarrandogli la strada.


Risuonarono rimbombi mentre Meng Hao si lanciava in avanti e caricava come un tono contro il mare scintillante, lasciando che lo avvolgesse mentre si faceva strada combattendo.


L’Eccelsa era scioccata e il coltivatore dalla testa grossa era visibilmente scosso. Avevano appena unito le forze per sferrare un attacco scioccante, ma invece di evitarlo, Meng Hao stava tentando di aprirsi un varco a forza.


Risuonarono esplosioni un asteroide si formò attorno a Meng Hao e poi andò in frantumi dopo solo pochi secondi. Poi divenne un roc azzurro, che si spaccò altrettanto velocemente. Infine apparve la gelatina di carne, che strinse i denti mentre si trasformava in un'armatura. Solo a quel punto Meng Hao eruppe fuori dal mare di luce!


"Vuoi passare? Non ce la farai mai!" Un bagliore velenoso apparve negli occhi dell'Eccelsa, lo odiava per come le aveva minacciato la vita durante i recenti combattimenti. Sapeva che era potente in termini di capacità combattiva, e che se fosse passato avrebbe avuto una grande influenza sullo scontro nel Pianeta Paradiso Meridionale. Perciò, si fece forza per tentare di bloccare il percorso di Meng Hao.


Né l’Eccelsa Sogno del Mare, né la marionetta dell’Eccelso, né Shui Dongliu erano in grado di formare cloni, e quindi erano completamente impegnati a combattere Dao Fang e l'altro Eccelso a 8-Essenze.
Kṣitigarbha e gli altri Signori di Montagna e Mare e potenti esperti, così come Wang Youcai e gli altri Prescelti che erano recentemente diventati Sovrani del Dao e Signori Imperiali, erano anch'essi coinvolti a combattere le loro controparti tra gli Estranei.


Il Pianeta Paradiso Meridionale era in una situazione critica!


La volta celeste tremava mentre la Nona Montagna vacillava sull'orlo del collasso. Questo era assolutamente il momento di pericolo più grave!


Sul Pianeta Paradiso Meridionale stesso, tutto tremava e rimbombava. I mari e i fiumi scorrevano rossi di sangue. Le marionette corazzate dell'Imperatore Tang combattevano ferocemente, così come i fantasmi del clan Li. Grazie a loro, il potere scatenato dalla formazione era ancora più scioccante di prima. Al momento, tutti gli Estranei che tentavano di sfondare il fronte per entrare sul Pianeta Paradiso Meridionale venivano abbattuti.


Sfortunatamente, anche se gli Estranei venivano respinti, e nonostante l'immenso potere della formazione stessa, era impossibile affrontare tutti questi nemici.


L'esercito Estraneo era troppo vasto, e sotto la loro carica suicida, la formazione iniziò ad affievolirsi.


I genitori di Meng Hao erano completamente fradici di sangue. Sua sorella combatteva con ogni briciolo di forza che poteva raccogliere, e Sun Hai era di fianco a proteggerla. Ci furono persino alcune volte in cui subì gravi ferite per tenerla al sicuro.


Meng Hao vide tutto questo accadere. Vide persino il suo maestro, il Demone degli Elisir, combattere ferocemente, la sua fiamma alchemica bruciava intensamente. Sebbene la sua coltivazione non fosse incredibilmente alta, le pillole medicinali che evocava gli permettevano di sostenere gli altri coltivatori di Montagna e Mare con il suo fuoco alchemico!


Ciccio piangeva amaramente mentre combatteva. Del suo un tempo fiorente gruppo di amate compagne, più della metà era morta. Ciccio era furioso fino alla pazzia, aveva gli occhi iniettati di sangue mentre mordeva ferocemente le forze nemiche.


Chen Fan era taciturno e tremava. Sebbene stesse combattendo e uccidendo gli Estranei, la sua mente sembrava essere altrove. Era come se una questione importante e pesante lo avesse riempito di pensieri contrastanti, come se non riuscisse a capire chiaramente la situazione e fosse stato colto da un dilemma.


Poi c'era Ke Jiusi, che era in grado di bloccare significativi tratti dell'esercito Estraneo. Infatti, a causa dell'abilità divina della Notte, alcuni dei più potenti esperti degli Estranei furono risucchiati nei tempi antichi a combattere!


Vedere tutti quelli che conosceva in situazioni così difficili fece tremare Meng Hao. Il suo sguardo ardeva mentre schizzava fuori dal mare di luce, pronto a combattere. Il coltivatore dalla testa grossa apparve istantaneamente di fronte a lui e colpì con tutta la forza del suo fisico.


Un’esplosione scosse completamente Meng Hao. Tuttavia, il contrattacco di Meng Hao fu altrettanto devastante. Entrambe le parti arretrarono, schizzando sangue dalle loro bocche.


Allo stesso tempo, l'Eccelsa pronunciò una maledizione, facendo torcere e ribollire il mare di luce, per poi farlo esplodere di un potere che inondò Meng Hao.


"Vuoi passare da qui... non credo proprio!" L’Eccelsa ridacchiò freddamente, arretrando mentre eseguiva un gesto d'incantesimo a due mani, facendo espandere il mare scintillante. Momenti dopo, i ruggiti di Meng Hao si potevano sentire dall'interno.


"Tu... proprio non sai quando ritirarti." Disse lentamente il coltivatore dalla testa grossa.


Tuttavia, proprio mentre le parole lasciavano la sua bocca, un nuovo suono riecheggiò insieme ai ruggiti nel mare di luce. Improvvisamente, si sentirono rimbombi simili a quelli di un enorme tamburo!


Boom!


BOOM!


BOOM!!


Era quasi come se un gigante stesse camminando all'interno di quel mare di luce. Dopo che il suono riecheggiò sette volte, il volume dei ruggiti raggiunse un livello difficile da esprimere a parole. Poi, un raggio di luce multicolore scattò fuori dall'interno del mare di luce.


Era proprio Meng Hao!


Era coperto di sangue, ma mentre sfrecciava fuori, la volta celeste tremò, e un'aura omicida indescrivibile esplose fuori, congelare l’atmosfera. Il coltivatore dalla testa grossa strinse i denti, attivando più che poteva la sua coltivazione mentre caricava contro Meng Hao.


Proprio mentre il rimbombo della loro collisione risuonava, l'Eccelsa improvvisamente si morse la punta della sua lingua e sputò del sangue. Fece un gesto d’incantesimo a due mani e improvvisamente sembrò invecchiare mentre scatenava una strana magia Daoista che trasformò la goccia di sangue in un mare, una seconda barriera dopo il bagliore di prima!


Dopo essersi schiantato contro il coltivatore dalla grossa testa, Meng Hao ignorò ogni successiva ferita per aggirare quell'uomo, solo per trovare un mare di sangue sulla sua strada.


Riecheggiò un’esplosione e il mare si agitò. L’Eccelsa emise un grido miserabile e i suoi capelli furono scompigliati. Tremava e la sua pelle era coperta di squarci e lacerazioni. Tuttavia, il mare di sangue resisteva, e non avrebbe permesso a Meng Hao di passare!


"Non passerai!!" Strillò la donna. Meng Hao era bloccato all'interno del mare di sangue, tremante e con il volto pallido. Fu a quel punto che, senza la minima esitazione, evocò l'Arco del Sole e attinse alla sua forza vitale per lanciare due frecce!


Il primo dardo trapassò il mare di sangue, distruggendone più della metà. Il secondo scattò verso l'Eccelsa stessa, facendole strabuzzare gli occhi mentre arretrava. Questo a sua volta fece sì che il coltivatore dalla testa grossa, che inizialmente era concentrato a bloccare Meng Hao, cambiasse i suoi piani e si avvicinasse all’Eccelsa per salvarla.


Tutto questo accadde nell’istante in cui una scintilla impiegava per volare via da un pezzo di pietra focaia. Dopo aver scoccato le due frecce, il corpo di Meng Hao era significativamente avvizzito, ma il suo sguardo scintillava di determinazione. Ignorando tutto il resto, scatenò la massima velocità che poteva raccogliere per scattare verso il Pianeta Paradiso Meridionale!


Sfortunatamente, era un po' troppo tardi!


Fuori dal Pianeta Paradiso Meridionale, Fang Wei rideva. I suoi occhi scintillavano di ferocia, pazzia e intento omicida. Aveva perso il braccio destro, il braccio sinistro ed entrambe le gambe. Tuttavia, aveva ancora il torso!


"Io sono Fang Wei. Il Wei nel mio nome significa difendere. Difendere il clan Fang!!"


Mentre combatteva da pazzo, altri membri del clan Fang scelsero di autodetonarsi, mandando fuori potere esplosivo a seppellire gli Estranei!


Il Grande Anziano cadde in battaglia!


Fang Yanxu era lì, capelli scompigliati, fradicio di sangue. Emettendo un grido acuto, si autodetonò!


Un Prescelto dopo l'altro cadeva in battaglia. C'erano molti volti familiari a Meng Hao, e alcuni che non conosceva. Tuttavia, mentre le loro voci risuonavano nei momenti prima della loro morte, diventarono come spade che pugnalavano Meng Hao nel cuore!


I suoi genitori erano feriti, Fang Yu era ferita, Xu Qing era ferita. Ferite percorrevano Chen Fan e Sun Hai. Esplosioni riempivano il Pianeta Paradiso Meridionale mentre l'ultima delle marionette corazzate veniva distrutta!


L'Imperatore Tang rise con amarezza mentre innumerevoli Estranei bombardavano la formazione del clan Li. Chiaramente, era sull'orlo del completo collasso.


"Il clan Li è uno dei clan Onnicelesti.” Disse: "Allora... sacrificammo le nostre vite per creare questa formazione. Oggi... faremo un altro sacrificio. Perché non moriremmo per il regno di Montagna e Mare!?


"Noi coltivatori di Montagna e Mare viviamo e moriamo per le Montagne e i Mari!" Le risate dell'Imperatore Tang diventarono sempre più forti mentre si lanciava nel combattimento, unito dagli innumerevoli fantasmi del clan Li dalla formazione di incantesimi.


Un coltivatore vivente guidava i fantasmi del suo clan in un'offensiva mortale, massacrando gli Estranei e uccidendoli uno dopo l’altro!!


Alla fine, le risate dell'Imperatore Tang risuonarono mentre gridava con decisione!


"Noi coltivatori di Montagna e Mare viviamo e moriamo per le Montagne e i Mari!"


BOOOOMMMMMM!


Quando scelse di autodetonarsi, l'ultimo membro vivente del clan Li esplose, e così tutti i fantasmi... iniziarono anch'essi a esplodere. In verità, gli spettri stessi non potevano scoppiare. Ciò che esplodeva... era la formazione del Pianeta Paradiso Meridionale!


I fantasmi del clan Li, la struttura dell'intera formazione della Morte del Paradiso Meridionale, tutto stava esplodendo!


La formazione scosse tutte le terre, provocando un'onda d'urto che spazzò via tutto il vento e le nuvole!


La formazione di incantesimi stessa divenne luce sfolgorante e un turbine urlante che infuriava in tutte le direzioni. Gli Estranei nell'esercito rimasero sbalorditi e quelle espressioni scioccate furono le ultime ad apparire sui loro volti per tutta l'eternità!


L'esplosione rimbombò, riducendo un Estraneo dopo l'altro in niente più che cenere. L’enorme esplosione fece sì che tutti i combattenti nella guerra voltassero la testa a guardare.


Estranei e coltivatori di Montagna e Mare allo stesso modo non poterono fare a meno di guardare.


Ciò che videro fu l'onda d'urto della formazione di incantesimi che si diffondeva in un anello, spazzando via più del quaranta per cento dell'esercito Estraneo attorno al Pianeta Paradiso Meridionale!


Il clan Li era un clan Onniceleste, un residuo delle vere forze che avevano combattuto nella guerra originale del reame Immortale degli Eccelsi. Avevano giurato di difendere il regno di Montagna e Mare, e oggi stavano rispettando il giuramento fatto centinaia di migliaia di anni fa!


Ogni singolo membro del clan morì. Non rimase un solo successore della loro linea di sangue!


Un'ondata di dolore si levò nei cuori e nelle menti di tutti i coltivatori del regno di Montagna e Mare.


"Noi coltivatori di Montagna e Mare viviamo e moriamo per le Montagne e i Mari!" Quelle parole riecheggiarono nelle loro menti, sarebbero rimaste impresse per sempre nelle loro anime.

