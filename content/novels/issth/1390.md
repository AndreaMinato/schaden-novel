---
weight: 1390
title: Capitolo 1390 - [ ]
pubDate: 2025-12-29T08:38:49.310Z
tags:
    - issth
---


Capitolo sponsorizzato, ringraziamo Manuel!
3 capitoli in coda (3 Manuel),
0/1 sponsorizzazioni 1 euro a capitolo,
-Schadenfreude


Meng Hao faticava ormai a reggersi in piedi. Gli Estranei erano sul punto di sterminare la sua famiglia, i suoi amici e tutti gli altri coltivatori del Paradiso Meridionale. Stringendo i denti, attinse a tutta l'energia del suo corpo per scatenare un attacco mortale, tutto per difendere le persone a cui teneva.


Tutti iniziarono a gridare.


"Hao'er!!"


"Meng Hao!!"


"Principe ereditario!!"


Xu Qing pianse e si avvicinò a Meng Hao per aiutarlo a sorreggersi. Tuttavia, lui la spinse da parte e allungò una mano per afferrare un Estraneo che si era avvicinato di soppiatto per attaccarla alle spalle. Lo afferrò per la gola e riecheggiarono crepitii mentre stritolava il suo collo.


"Mettiti dietro di me!" Disse, ansimando. Poi le sue mani scattarono in un gesto d'incantesimo a doppia mano mentre scatenava nuovamente distruzione sull'esercito nemico.


Eppure, gli Estranei sembravano solo aumentare sempre di più, mentre Meng Hao si indeboliva sempre di più.


In lontananza, gli occhi della marionetta dellEccelso s'illuminarono e un'energia eruppe da lui mentre cercava di dirigersi verso Meng Hao, solo per essere bloccato dall'altro Eccelso a 8-Essenze. Anche l’Eccelsa Sogno del Mare era stata trattenuta e non poteva avvicinarsi al Pianeta Paradiso Meridionale.


Shui Dongliu sospirò e per un momento mostrò un'espressione combattuta.


"Tutto è per il Regno di Montagna e Mare." Mormorò con una voce che solo lui poteva sentire. Sospirò interiormente. "Il sigillo sul Pianeta Paradiso Meridionale non può essere sciolto da un coltivatore di Montagna e Mare, solo dagli Estranei. Inoltre, sono ancora necessarie le giuste anime propellenti… È quasi il momento. Quasi il momento..." Anche mentre agitava una mano per scatenare un altro attacco contro Dao Fang, alzò lo sguardo verso l'estremità più remota del cielo stellato lassù.


Un grido straziante risuonò dal Pianeta Paradiso Meridionale. Meng Hao tremava e la sua coltivazione stava calando rapidamente. L’Eccelsa a 8-Essenze aveva pagato un prezzo incredibile per scatenare un'abilità divina contro cui lui poteva a malapena difendersi. Il potere di quell'abilità divina cercava incessantemente di corrompere il suo sangue e contaminare il suo corpo.


Tutto iniziò a diventare sfocato e innumerevoli voci gridavano nelle sue orecchie. C'erano ruggiti di rabbia, provocazioni arroganti, strida strazianti e pianti amari.


"Morite..." Disse sommessamente. Caricò di nuovo verso gli Estranei circostanti, lasciandosi dietro una scia di sangue e morte. Cadaveri di Estranei si accumulavano ovunque.


Il suo braccio sinistro era rotto, ma aveva ancora il destro!


Serrò i denti mentre la sua coltivazione continuava a calare. Agitando la mano destra, evocò numerose montagne. Ad ogni passo che faceva, venti da burrasca si scatenavano intorno e gli Estranei venivano distrutti.


Stava proteggendo le persone a cui teneva e che amava. Non voleva vedere i suoi amici e la sua famiglia feriti. La sua mente era vuota, priva di qualsiasi pensiero tranne... quella determinazione.


Innumerevoli Estranei ruggirono mentre attaccavano e, anche se scivolava sempre più vicino all'incoscienza, il suo desiderio di uccidere non era diminuito. Il suo braccio destro era rotto, ma lui si limitò a stringere i denti in risposta. Le sue gambe furono distrutte, ma ignorò il dolore. Scioccanti ruggiti di sfida riecheggiarono in tutte le direzioni.


I coltivatori del clan Fang, Ciccio, i genitori di Meng Hao e tutti gli altri coltivatori di Montagna e Mare scatenarono attacchi in tutte le direzioni. Grazie alla protezione offerta da Meng Hao, alcuni di loro erano feriti, ma nessuno era in pericolo di vita.


Tuttavia, il prezzo pagato da Meng Hao era che la sua coltivazione continuava a calare pericolosamente.


Il coltivatore dalla testa grande rimase lì, immobile. Accanto a lui c'era l’Eccelsa, accigliata mentre controllava la sua abilità divina. Meng Hao stava bruciando la sua forza vitale. La stanchezza lo inghiottì come un'alluvione. La sua visuale non stava solo diventando sfocata, ma si stava anche oscurando.


Non era sicuro di quanti Estranei avesse ucciso, ma sembrava che, non importa quanti ne abbattesse, altri apparissero al loro posto. Si era indebolito oltre ogni immaginazione. Tentò di evocare le sue Lampade dell'Anima, per spegnerle come modo per riprendersi. Tuttavia, a causa della corruzione del suo sangue, le sue Lampade dell'Anima erano contaminate e non poteva evocarle!


Iniziò a dare testate agli Estranei, facendo schizzare sangue nero dalla sua bocca. La sua coltivazione continuava a calare.


Dietro di lui, tutti coloro che stava proteggendo erano feriti, infuriati e addolorati. Le lacrime scorrevano sui loro volti mentre guardavano Meng Hao lì davanti a loro, solido come una montagna.


Un campo infinito di cadaveri di Estranei si stendeva davanti a lui, oltre il quale c'era l'esercito apparentemente infinito. Guardavano Meng Hao con paura e shock. Non era più equivalente a un Eccelso; la sua coltivazione era calata e stava vacillando sull'orlo del collasso. Tuttavia, l'intensa aura omicida che irradiava da lui poteva scuotere il mondo.


Mentre era lì in piedi, circondato dalla morte, con l'energia che ribolliva, gli Estranei erano così spaventati che non osavano avanzare oltre. Guardavano Meng Hao con espressioni combattute. Coltivatori come lui erano rari nei 33 Cieli, ma dopo aver invaso il Regno di Montagna e Mare, ne avevano visti uno dopo l'altro.


E ora, stavano affrontando Meng Hao.


Per un momento, il campo di battaglia cadde in silenzio e, sebbene gli occhi di Meng Hao fossero in parte vuoti, riuscì a dire sommessamente: "Qing'er, bendami le ferite."


Xu Qing si avvicinò, lacrime che scorrevano sul suo volto pallido. Strappò una striscia di stoffa dalla sua veste e, mentre tutti gli Estranei e i coltivatori del Clan Fang nelle vicinanze guardavano, la avvolse strettamente intorno al suo braccio destro rotto.


Vedendo le sue lacrime, mormorò: "Non piangere. Più stretto ora, altrimenti potrebbe scivolare."
Xu Qing si morse il labbro e bendò silenziosamente l'altro braccio, assicurandosi che le bende fossero strette.


Proprio mentre gli Estranei erano lì, terrorizzati e riluttanti ad avanzare, gli occhi dell’Eccelsa si aprirono e lei gridò stridula: "Uccideteli tutti!!"


La sua voce e la sua posizione fecero sì che gli Estranei esitassero solo per un momento per poi ruggire. Poi, l'esercito si riversò come un'alluvione verso Meng Hao.


Il Pianeta Paradiso Meridionale tremò e crepe si aprirono su tutta la sua superficie. Apparentemente, era sull'orlo del collasso.


Mentre Meng Hao era lì, lottando per chiarire la sua visuale, il mastino volò fuori dalla sua borsa da trasporto, ruggendo mentre caricava tra gli Estranei.


Il Demone di Sangue aprì una fenditura ed emerse, e lo Spirito di Sangue di Meng Hao apparve, entrambi i quali attaccarono ferocemente gli Estranei. Le gambe di Meng Hao erano frantumate, rendendo impossibile camminare, ma rimase lì come una montagna, permettendo al mare virtuale di Estranei di sbattere contro di lui. Eppure, non cadde!


La sua mano destra scattò per chiudersi intorno al collo di un Estraneo, mentre il suo pugno sinistro colpiva il petto di un altro. Gli Estranei lanciavano abilità divine contro di lui da tutte le direzioni, ma anche mentre lo colpivano, lui diede una testata a un altro Estraneo.


Questa scena inquietante lasciò gli Estranei completamente scioccati. Il mastino combatteva come un pazzo, una striscia di luce rossa che volava in giro. Presto, gli Estranei erano semplicemente troppi, quindi il mastino afferrò Meng Hao con i denti, subendo gravi ferite mentre lo trascinava indietro verso i coltivatori del clan Fang.


Il sangue colava dagli angoli della bocca di Meng Hao. La sua coltivazione era già scesa al di sotto del Reame Immortale. I suoi compagni di clan, la sua famiglia e i suoi amici stavano tutti piangendo per la tragedia di ciò che stava accadendo.


"Io..." Meng Hao lottò per alzarsi in piedi, quando all'improvviso una mano si posò dolcemente sulla sua spalla.


Era Fang Xiufeng. Aveva subito ferite gravi, eppure la sua mano irradiava ancora un'intensa pressione mentre guardava giù verso Meng Hao.


"Hao'er, permetti a tuo padre di intervenire. Se sopravvivrai a questo, assicurati di prenderti cura di te in futuro..."


Con queste parole, Fang Xiufeng inspirò profondamente e, senza dare a Meng Hao la possibilità di dire o fare nulla, avanzò a grandi passi verso gli Estranei. Era il padre di Meng Hao, e non sarebbe rimasto fermo a guardare mentre suo figlio combatteva per lui. Lui era Fang Xiufeng!


Era stato il Prescelto più grande del can Fang! Era il capoclan! Ma ciò di cui andava più fiero era che lui... era il padre di Meng Hao!


"Oggi è il giorno in cui il Regno di Montagna e Mare e il clan Fang moiono. Volete sterminarci per porre fine a una faida di sangue. Beh, se anche una sola goccia del clan Fang soppravvivrà, allora non importa quanti anni passeranno, ci vendicheremo!" Mentre Fang Xiufeng avanzava, un gran numero di coltivatori del clan Fang si unì a lui per attaccare i nemici!


Prima, Meng Hao li aveva protetti. Ma ora, loro avrebbero protetto Meng Hao!


Riecheggiarono rimbombi mentre iniziava il massacro. A questo punto, i coltivatori del clan Fang avevano raggiunto uno stato di follia che superava quello di qualsiasi altro coltivatore di Montagna e Mare nel combattimento finora. Il boato delle autodetonazioni iniziò a risuonare.


Il sangue colava dagli angoli della bocca di Meng Hao e la sua visuale si offuscò ancora di più. Sentiva le innumerevoli strida strazianti che risuonavano nelle sue orecchie. Tutto sembrava muoversi al rallentatore. Vide compagni di clan autodetonarsi. Vide... suo padre là in mezzo all'esercito degli Estranei, a massacrare il nemico. Tuttavia, era già ferito e, all'improvviso, un Estraneo sferrò un colpo pesante sul suo petto.


Cadde all'indietro, uccidendo l'Estraneo, ma incapace di evitare una spada volante che gli trafisse il cuore!


La spada lo trapassò, causando uno zampillo di sangue che schizzò da lui come una fontana...


Meng Hao tremava e i suoi occhi erano spalancati. Mentre osservava accadere tutto, voleva fermare ogni cosa, ma era incapace di cambiare la situazione.


Mentre la spada trapassava Fang Xiufeng, lui emise un ruggito indomito, e poi... guardò indietro verso sua moglie.


Guardò sua figlia, e guardò suo figlio. In passato, aveva intenzionalmente guardato suo figlio con soggezione e riverenza, qualcosa che un padre normalmente non farebbe. Ma lui era disposto a farlo. Era disposto a dare l'esempio agli altri. Sapeva che Meng Hao era in realtà di cuore tenero, e che aveva bisogno di apprendere l'amarezza della guerra. Aveva bisogno di crescere in un modo che poteva essere fatto solo nelle battaglie più amare.


Aveva realizzato molto tempo prima che lui... non sarebbe stato in grado di stare per sempre al fianco di Meng Hao. Alla fine, sarebbe arrivato il giorno in cui non ci sarebbe più stato, e quando quel giorno fosse arrivato... sperava che suo figlio potesse essere forte.


Il suo amore per Meng Hao era proprio come l'amore di Ke Yunhai per Ke Jiusi. Era profondo e pieno di speranza.


Oggi, era uscito a combattere sapendo che sarebbe morto. Sapeva che, considerando il livello della base di coltivazione di Meng Hao, non sarebbe dovuto essere in tale pericolo in quel momento. Fang Xiufeng sapeva che era solo a causa sua e degli altri membri del clan. Non voleva essere un ostacolo per Meng Hao, e per questo, a causa dell'incredibile pericolo che Meng Hao stava affrontando, Fang Xiufeng scelse di di togliere questo ostacolo.


"Il tuo percorso si estende ancora lontano nel futuro..."


Mentre padre e figlio si guardavano negli occhi, il cuore di Meng Hao sembrò squarciarsi. Sentiva la confusione rodergli dentro e la paura.


"Papà..." mormorò con le labbra, incapace di dare voce alla parola.


Fang Xiufeng sorrise, poi chiuse gli occhi.


Addio, mio Hao'er...


Quando riaprì gli occhi, brillarono di una luce vivida mentre sceglieva di... autodetonarsi!


Le sue ferite erano gravi, quindi sapeva che anche se non si fosse autodetonato, sarebbe morto nel combattimento. Invece, avrebbe detto a tutti: Io sono Fang Xiufeng! Vivo e muoio per le Montagne e i Mari!


Il boato che echeggiò non era un suono insolito sul campo di battaglia. Ma per Meng Hao, fu come se tutto il mondo stessero tremando!!
Era un suono che squarciava i cieli e fendeva la terra. L'intero mondo di Meng Hao fu completamente frantumato.



