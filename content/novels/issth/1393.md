---
weight: 13930
title: Capitolo 1393 - Colpevole agli occhi del Clan Fang!
pubDate: 2026-01-01T09:24:51.514Z
tags:
    - issth
---


BUON ANNO!
Capitolo sponsorizzato, ringraziamo Manuel!
0 capitoli in coda (0 Manuel),
0/1 sponsorizzazioni 1 euro a capitolo,
-Schadenfreude


"Chi vi ha detto di provocarmi? Siete contenti ora? Ora siete in pace?" La strana voce di Meng Hao risuonò sul campo di battaglia, facendo tremare tutti gli Estranei. Persino i più potenti esperti rimasero sconvolti.


"Trucchi da quattro soldi!" L'Eccelso a 8-essenze sbuffò, avanzando improvvisamente verso Meng Hao. L’Eccelsa Sogno del Mare stava per cercare di intercettarlo quando, con suo stupore, la marionetta dell’Eccelso tese la mano per bloccarla.


Sogno del Mare rimase a bocca aperta mentre guardava la marionetta dell’Eccelso per confermare che i suoi occhi erano davvero quelli di Meng Hao.


Allo stesso tempo, il coltivatore dalla testa grande tremava mentre fuggiva, lasciando una scia di nebbia nera. Tuttavia, era abbastanza lontano dal campo di battaglia e le persone erano così concentrate su Meng Hao che nessuno gli prestava più attenzione.


Mentre l'Eccelso a 8-Essenze si avvicinava a Meng Hao, il potere di tutte le sue Essenze eruppe. Tuttavia, quasi nello stesso istante, Meng Hao strinse il pugno e improvvisamente la sua aura cambiò. Non rideva e piangeva più. Invece, sembrava completamente e assolutamente tirannico.


Quell'aria dominante lo faceva sembrare l'entità più importante del creato. Mentre lanciava il suo pugno, era come se la Vastità stessa si inchinasse alla sua energia!


Mentre si avvicinavano, l'energia di Meng Hao eruppe mentre scatenava un Pugno dello Sterminio degli Dei dopo l'altro, dopo l'altro! Gettò indietro la testa e ruggì, facendo sette passi e scatenando un pugno ad ogni passo.


Non era altro che i Sette Passi Divini, che fecero schizzare alle stelle la sua aura, finché non fece il suo settimo passo e scatenò il suo settimo pugno, dopodiché la sua aria dominante aumentò vertiginosamente. 
Era come se avesse soppiantato il cielo stellato, diventando il centro dell'attenzione, e fosse talmente impazzito da voler uccidere i suoi nemici anche a costo di morire.


Questo era in un così netto contrasto con le risate e il pianto precedenti che l'Eccelso a 8-Essenze non avrebbe mai potuto prevederlo. In un batter d'occhio, i due si incontrarono e iniziarono a combattere.


Il sangue schizzò dalla bocca di Meng Hao mentre la sua aura cambiò ancora una volta. Non era più tirannica, ma omicida! Stava ignorando completamente le sue ferite, come un animale selvatico che aveva perso il controllo. Si avventò sull'Eccelso a 8-Essenze con una velocità scioccante, con la bocca spalancata nel tentativo di mordergli la testa!


L’Eccelso rimase sbalordito e indietreggiò immediatamente, ma Meng Hao riuscì comunque ad azzannargli il braccio, strappando un enorme pezzo di carne. Meng Hao poi si girò a guardarlo, gli occhi rossi, i capelli che svolazzavano, e non sembrava altro che una bestia rabbiosa!


"Tu..." Disse l'Eccelso, il cuore che batteva forte. Meng Hao iniziò a ridacchiare mentre si lanciava di nuovo all'attacco, ignorando qualsiasi ferita. Pareva completamente e assolutamente impazzito, i suoi occhi che brillavano di ferocia brutale, totalmente ignaro della vita e della morte, disposto ad ucciderlo anche a costo di perire. L’Eccelso era profondamente allarmato.


"Pazzo!" Gridò, arretrando. "Sei completamente pazzo!" Tuttavia, l'aura di Meng Hao cambiò di nuovo. Un'aura immortale pura, giusta e nobile eruppe dentro di lui. Tuttavia, sembrava ancora altrettanto feroce di prima, come una bestia feroce, e... quando un Immortale è adirato, la colta celeste collassava e la terra si frantumava!


Meng Hao era maestoso, l'aura immortale che fluiva intorno a lui, il potere dell'Essenza che vorticava mentre eseguiva un gesto di incantesimo e scatenava numerose tecniche magiche. Montagne scendevano, il Ponte dell’Eccelso schiacciava verso il basso e una tempesta di vento urlava, trasformandosi in fulmini. Le tecniche magiche volavano via ad alta velocità, rendendolo quasi come un mare di magia mentre caricava verso l'Eccelso.


Apparve persino il Calderone del Fulmine, e dopo aver eseguito un teletrasporto, un roc azzurra colpì l'Eccelso da dietro in un attacco feroce.


La faccia dell'uomo si incupì e proprio quando stava per contrattaccare, Meng Hao allentò improvvisamente il pugno, permettendo all'uomo di colpirlo. Il suo braccio destro esplose in una nuvola di sangue e metà del suo corpo fu distrutta, eppure, raggiunse il suo obiettivo di avvicinarsi all’Eccelso.


Ridacchiando e piagnucolando, ferocemente... gli morse la gola e gli strappò via la carne!


L'uomo gridò miseramente, scagliando Meng Hao lontano da sé e scattando all'indietro, portandosi la mano alla gola ferita. Voleva parlare, dire qualcosa, ma non usciva alcun suono. In quel momento, la sua espressione era di completo stupore e terrore.


Era raro per lui trovare un nemico sul campo di battaglia di cui fosse veramente spaventato, ma in quel momento, era terrorizzato da Meng Hao.


Questo sopratutto quando Meng Hao si leccò le labbra e tornò ad avvicinarsi a lui. Il cuoio capelluto dell'uomo formicolava così forte che sembrava potesse esplodere, e improvvisamente ricordò ciò che Meng Hao aveva detto solo pochi istanti prima.


Non posso battervi adesso, ma quello che posso fare... è divorarvi!


‘Cos’è, maledizione?!’ Pensò. ‘Il Regno del Dio Immortale e il Regno del Diavolo hanno indotto un cambiamento nell'Immortale, ma cosa è apparso al suo posto?! È ancora più terrificante dell'Immortale!!’


Fissò Meng Hao, infuriandosi, e stava per cadere all'indietro quando improvvisamente la sua espressione cambiò drasticamente. Guardò alcune delle sue ferite e notò che si erano annerite e che la contaminazione si stava diffondendo.


"Una maledizione!!" Esclamò, fremendo.


"No, non una maledizione. Questo è solo il mio odio." Meng Hao ridacchiò, piagnucolò e poi caricò in avanti. La faccia dell’Eccelso si fece cupa ed emise un grido di rabbia mentre il suo corpo iniziava ad avvizzire. Allo stesso tempo, la sua Divinità Nascente emerse, lasciando il suo corpo dietro e fuggendo, non volendo avere ulteriori contatti con Meng Hao.


"Pazzo!" Gridò. "Sei completamente pazzo!!"


Ridendo alla vista dell’Eccelso in fuga, Meng Hao si girò a guardare Dao Fang e disse: "Non avvicinarti a me."


Dao Fang rabbrividì e iniziò ad arretrare, il cuoio capelluto intorpidito. Se il livello di coltivazione di Meng Hao fosse stato significativamente più debole del loro, non sarebbe stato così spaventoso, ma era chiaramente solo di poco inferiore a loro!


Tutta la bizzarra molteplicità e la pressione che gravava dalla sua aura rendeva difficile per loro dispiegare tutto il loro potenziale. Aspetto più importante, semplicemente non erano feroci come Meng Hao!


Era così pazzo che non gli importava nemmeno di morire, purché potesse morderli. Dao Fang non riusciva a scuotere la scena del terribile sguardo dell’anima dell’Eccelsa mentre veniva divorata.


Improvvisamente ebbe la sensazione che il Regno del Dio Immortale e il Regno del Diavolo... avessero commesso un errore!!


Forse il vero Immortale possedeva un potere che lo poneva al di sopra di un Dio, un potere che poteva sopprimere il Diavolo, ma era ancora possibile sconfiggere quell'Immortale in battaglia. Al contrario, questo Demone, nonostante fosse appena nato, nonostante non fosse ancora abbastanza forte da gettare la Vastità nel caos, aveva già mostrato... quanto fosse terrificante!


Questo era ancora più vero quando... il braccio di Meng Hao iniziò a rigenerarsi davanti a tutti gli occhi e ritornò rapidamente come nuovo.


Questo lasciò Dao Fang completamente scosso.


In quel momento, gli Eccelsi ormai stavano fuggendo dal campo di battaglia, il coltivatore dalla testa grande stava  facendo lo stesso e così anche l’esercito. Tutto questo... era a causa della trasformazione improvvisa, della nascita improvvisa del... Demone!


Tecnicamente Meng Hao non era molto potente al momento, ma a tutti gli effetti, sarebbe potuto esserlo!


Le sue risate risuonarono attorno, diventando pianto, e lui tremò. Nella follia di quelle risate, sembrava ridere di sé stesso e piangere per i suoi parenti.


Tutti coloro che lo ascoltarono sprofondarono nel silenzio, Estranei, coltivatori di Montagna e Mare e anche Shui Dongliu.


"Meng... Meng Hao..." Disse Fang Yu, tremando tra le braccia di Sun Hai. Guardò suo fratello minore, Meng Hao, e il suo cuore si contorse di dolore. I loro genitori erano scomparsi e Meng Hao era ora il suo unico consanguineo.


Ciccio pianse mentre guardava Meng Hao. Voleva dire qualcosa, ma non era sicuro di cosa. Tutto quello che sapeva era che vedere il suo amico in quello stato lo riempiva di dolore.


Poi c'era Chen Fan, e il Demone degli Elisir, maestro di Meng Hao, e più lontano in lontananza, Ke Jiusi, che aveva uno sguardo combattuto.


Tutti coloro che erano ancora vivi sul Pianeta Paradiso Meridionale stavano guardando Meng Hao. Videro la sua aura demoniaca, quanto fosse terrificante e quell'espressione di ilarità mista a pianto.


"Shui Dongliu, forse sei davvero Nove Sigilli, e forse non lo sei. Chiunque tu sia, hai coinvolto me, mio nonno Meng, mio nonno Fang e i miei genitori nelle tue macchinazioni. Il Regno di Montagna e Mare è in rovina e il Pianeta Paradiso Meridionale è praticamente distrutto. Sono diventato il Demone. Presumibilmente, è arrivato il momento di attuare il tuo piano finale." Meng Hao guardò in alto verso il cielo stellato, mentre la sua voce risuonava in modo strano.


La volta celeste tremò mentre Shui Dongliu apparve. In un'altra direzione, Dao Fang e l'Eccelso a 8-Essenze erano consumati dal terrore e iniziarono a fuggire, permettendo all’Eccelsa Sogno del Mare e alla marionetta di Meng Hao di avvicinarsi a Shui Dongliu.


Gli occhi della marionetta dell’Eccelso erano color rosso brillante; la trasformazione di Meng Hao aveva influenzato anche la sua aura. Stava lì, gli occhi pieni di uno strano bagliore demoniaco mentre guardava Shui Dongliu.


Shui Dongliu rimase in silenzio per un lungo momento, con un'espressione combattuta sul volto. Alla fine, giunse le mani e si inchinò profondamente a Meng Hao.


"Ho fatto molti piani e molte preparazioni, e molti sono morti e scomparsi per questo. Ti imploro... di lasciar perdere tutto questo. Per quanto riguarda me... la mia coscienza è pulita quando si tratta del Regno di Montagna e Mare. Mi sento solo in colpa nei confronti del... clan Fang.


"Il tuo clan Fang è un clan Onniceleste, dalla linea di sangue straordinaria. Dopo essere arrivato nel Regno di Montagna e Mare, il tuo patriarca di prima generazione ottenne una fortuna innaturale che cambiò la stirpe Onniceleste. A causa delle vite multiple offerte dal Frutto del Nirvana, il lignaggio del clan Fang è diventato il più adatto per i miei progetti!


"Inoltre, tu sei l'epitomo e il culmine della stirpe del clan Fang. Pertanto…"


"Pertanto," interruppe Meng Hao, "la mia cosiddetta Tribolazione del Settimo Anno è stata effettivamente orchestrata da te!" Scuoté la manica, e il modo strano in cui la sua voce sembrava contenere sia risate che pianto era abbastanza da far sentire a disagio chiunque lo ascoltasse.


Dopo un momento, Shui Dongliu annuì. "La tua Tribolazione del Settimo Anno è stata causata da me. Sono stato io a disporre che tuo nonno Meng diventasse un Signore di Montagna e Mare. Ed è stato io a estrarre l'anima di tuo nonno Fang e a collocarla nelle Scritture della Recisione Celeste.”


"Ho anche organizzato tutto ciò che è successo con i tuoi genitori. Sono stato io a mandarli a fare la guardia al Pianeta Paradiso Meridionale. Questo perché le loro anime erano le più probabili per diventare gli spiriti propellenti!


"Ho causato anche l'inimicizia tra il clan Ji e il tuo clan Fang... La tua coltivazione delle maledizioni della Lega dei Sigillatori di Demoni è stata opera mia. Il mio scopo in tutto questo era che tu diventassi... la nuova volontà delle Montagne e dei Mari, o forse, l'Immortale! Tuttavia, lungo la strada, hai cambiato il tuo stesso destino.”


"Per tutta la mia vita, non ho mai deluso le Montagne e i Mari. Ho deluso il Clan Fang... Tuttavia, tuo nonno Fang non è davvero morto, e in un certo senso, nemmeno i tuoi genitori lo sono!”


"Presto, se il mio piano avrà successo, mi distruggerò davanti a te. Mi strapperò il cuore e offrirò la mia vita in sacrificio al sangue del clan Fang.”


"Se il mio piano fallisce... allora spegnerò comunque il fuoco della mia anima per aiutarti a ottenere ciò che desideri!"

