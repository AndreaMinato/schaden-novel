---
weight: 13950
title: Capitolo 1395 - [ ]
pubDate: 2026-01-09T15:07:02.323Z
tags:
    - issth
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


Il sigillo era il fattore più cruciale nel piano di Shui Dongliu. Oltre ai 33 Cieli e a Dao Fang, qualcos'altro sopprimeva il Regno di Montagna e Mare... un sigillo lasciato dalle due potenti forze che avevano combattuto il Reame Immortale degli Eccelsi!


Quella era la chiave e il nome di quel sigillo era... l'Arco dell'Eone! In realtà non esisteva all'interno del Regno di Montagna e Mare stesso, ma al di fuori dei 33 Cieli. Inoltre... solo l'arrivo del Continente del Dio Immortale e la pressione che ne derivava, poteva far apparire l'invisibile Arco dell'Eone nella volta celeste del Regno di Montagna e Mare.


Questo era il momento esatto che Shui Dongliu stava aspettando!


Squarciare quel sigillo richiedeva un colpo da una massa terrestre potente, come era appena successo. Inoltre, le aure sia dei 33 Cieli che del Reame dell'Immortale Dio dovevano essere fuse con... energia demoniaca!


Quei tre tipi di energia, quando fusi insieme, potevano indebolire l'Arco dell'Eone. Non poteva mancare nemmeno una delle componenti. Ma usandole tutte insieme, con l’impatto dovuto alla collisione dei continenti... si poteva aprire un varco.


Quello era lo scopo del tradimento di Vortice del Vento e di Massacro nel recidere un angolo della massa terrestre.


Era tutto necessario per spezzare il sigillo. Richiedeva una pianificazione meticolosa, e la quantità perfetta di elementi coinvolti. Bisognava calcolare esattamente quante masse terrestri Celesti fossero necessarie, così come l'esatta dimensione dell'angolo del Continente del Dio Immortale che doveva essere tagliato.


Shui Dongliu si era preparato per innumerevoli anni proprio per questo momento. Aveva inviato molte persone ad attaccare i 33 Cieli, a morire combattendo Dao Fang, tutto per misurare l'esatta estensione dell'Arco dell'Eone!


Alla fine, tutte le informazioni sparse erano state radunate per formare una risposta precisa alla domanda. E quella era solo la prima fase del piano di Shui Dongliu!


Improvvisamente, le sue parole risuonarono tra i coltivatori del Regno di Montagna e Mare.


"Ciò che mi interessava di questa guerra non era né come procedeva ogni battaglia nella guerra né se saremmo stati alla fine vittoriosi… ma come preservare Regno di Montagna e Mare.” Mormorò.


"Fin dall'inizio, avevo bisogno di completare tre missioni. La prima... era prolungare la guerra fino all'arrivo del Continente del Dio Immortale. Sì, ero sicuro che sarebbero stati i primi ad arrivare!”


"La seconda era di preservare le vere risorse delle Montagne e dei Mari fino al loro arrivo. Anche a costo di innumerevoli vite, era importante riservare la salva finale per il momento critico!”


"Per questo motivo, sono stati sacrificati molti, molti coltivatori del Regno di Montagna e Mare. Tutto per il futuro. Nessuno escluso, tutti voi e perfino io. Tutto quel sacrificio era necessario per sostenere la terza fase del mio piano.”


"Non potete biasimarmi per aver tenuto così tanti assi nella manica nascosti. Ho nascosto tutto, e ho ingannato tutti.”


"La terza missione che dovevo portare a termine in questa guerra... era la parte del piano che coinvolgeva il pianeta Paradiso Meridionale e il clan Fang.”


"C'è un sigillo sul pianeta Paradiso Meridionale che i coltivatori delle Montagne e dei Mari non possono influenzare.
Era necessario per me usare gli Estranei per distruggerlo. Non dimenticate, il pianeta Paradiso Meridionale è anche conosciuto come la Porta del Paradiso Meridionale.... Il potere per muovere le ali non poteva venire solo da Fang Xiufeng e sua moglie. Ogni battito d'ali consuma un'enorme quantità di potere spirituale.
Quelle anime... sono le anime del novantanove percento dei coltivatori delle Montagne e dei Mari che sono morti combattendo. Alla fine, dovevano morire, e dovevano morire prima dell'arrivo del Continente del Dio Immortale.
Se fossero morti troppo tardi, non ci sarebbe stato abbastanza tempo per assorbirle e muovere le ali." Il tono di Shui Dongliu sembrava essere pieno di dolore, un dolore che si rifletteva nel bagliore dei suoi occhi.


"Mi dispiace… di avervi tenuto nascosto così tanto. Il prezzo da pagare erano le vite del novantanove percento del Regno di Montagna e Mare. Se avremo successo, allora il Regno di Montagna e Mare potrà sfuggire a questa guerra, e volare verso la libertà!


"Se falliamo... allora il mio Dao sarà distrutto e combatterò fino alla morte!!" Shui Dongliu agitò la manica. Mentre il varco si apriva nel cielo stellato, l'esercito Estraneo circostante era scioccato, e i potenti esperti del Continente del Dio Immortale si misero immediatamente in guardia. Poi, Shui Dongliu alzò le mani sopra la sua testa.


"Regno di Montagna e Mare, risvegliati!!" Nell'istante in cui le parole uscirono dalla sua bocca, un potere devastante eruttò da lui. L'energia si riversò mentre la seconda fase del suo piano... si dispiegava!


Mentre la sua energia eruttava e la sua voce echeggiava nel cielo stellato, la pressione che gravava dal Continente del Dio Immortale in realtà… fece riapparire tutta la Nona Montagna, che era crollata emettendo enormi fragori!


La Nona Montagna si ergeva proprio come prima! All'interno dello stagno celeste, la tartaruga Xuanwu ululò, ma questa volta, non si limitò a ruggire. Questa volta, volò fuori dallo stagno scatenando la sua energia.


Allo stesso tempo, l'Ottava Montagna, la Settima Montagna, la Sesta Montagna, la Quinta Montagna... tutte le montagne che erano state distrutte nella guerra, riapparvero nel cielo stellato, irradiando intensa energia.


Tutte e nove le montagne erano visibili, sembrava che non avessero subìto nemmeno un graffio e che fossero state delle semplici proiezioni ad essere state distrutte. Questo era il piano di Shui Dongliu; ingannare completamente gli Estranei, così come i coltivatori del Regno di Montagna e Mare!


Il Regno di Montagna e Mare non era stato distrutto!


Poi, apparve il Primo Mare, poi il secondo, il terzo e così via, finché non furono rivelati otto Mari, pulsando con potere illimitato che faceva tremare la volta celeste. Gli Estranei erano sbalorditi, e non potevano credere ai loro occhi.


Mancava un mare, il nono. Li aveva davvero traditi e ora se ne stava lì a disagio tra l'esercito nemico!


All'interno dello stesso esercito, l'Eccelso a 8-Essenze sbiancò.


Di lato, gli occhi della scimmia Dao Fang brillavano intensamente per lo shock e la paura. "Ora ha senso! Quando ho distrutto quella montagna con il mio bastone, non potevo fare a meno di chiedermi perché fosse così debole. Ecco perché! E io pensavo che il Regno di Montagna e Mare fosse debole. Come avrei mai potuto immaginare... che fossi così lontano dalla verità?!"


Dao Fang strinse la mano destra a pugno. La sensazione di essere stato completamente e totalmente preso in giro riempì i suoi occhi di furia omicida.


La risata di Meng Hao improvvisamente cessò e non si sentirono più suoni di pianto. Improvvisamente era molto silenzioso, come se la sua aura fosse tornata al suo stato normale. Tuttavia, i suoi occhi erano ancora rossi come prima, indicando che d'ora in poi, non sarebbe stato un Immortale, ma... un Demone!


Guardò il Regno di Montagna e Mare appena riformato, che sembrava ancora più intensamente reale del mondo che conosceva. Emanava una grandiosità sconfinata, qualcosa che sembrava conformarsi perfettamente con la natura sconfinata e dominante dell'Eccelso Nove Sigilli, che lo aveva creato.


Sebbene questo sviluppo fosse sorprendente, dopo averci pensato un momento, Meng Hao si rese conto che poteva essere possibile.


Tuttavia, non era finita lì!


Le risorse del Regno di Montagna e Mare non erano limitate a questo. Il sole e la luna distrutti improvvisamente riapparvero, e all'improvviso, Meng Hao si rese conto che l'arco che aveva... non era il vero tesoro prezioso. Era solo una proiezione!


Quando il sole riapparve, la proiezione dell'arco si trasformò in un raggio di luce che tornò al sole stesso. Inoltre, il tesoro prezioso che Ksitigarbha aveva acquisito dalla luna fece la stessa cosa mentre tornava alla luna!


Il sole e la luna cominciarono a brillare, riempiendo il cielo stellato di una sconfinata radiosità!


I coltivatori sopravvissuti del Regno di Montagna e Mare fissarono la scena con evidente stupore. Era come se la pressione che gravava sul loro mondo fosse diventata insostenibile, facendolo eruttare completamente.
Risuonarono rimbombi mentre l'Antico Rito Daoista Immortale apparve. Era come se il Tempo stesse cambiando; un'enorme bara si sollevò, scintillando di luce Immortale. Lentamente cominciò ad aprirsi, e una mano avvizzita si alzò da dentro e afferrò il lato della bara. Poi, un vecchio si alzò in piedi.


All'istante, l'aura di un Eccelso a 8-Essenze eruttò, facendo sussultare l'esercito Estraneo. L’Eccelso a 8-Essenze nemico lo fissò con occhi spalancati e le pupille di Dao Fang si contrassero.


"L’Antico Daoista Immortale!" Disse la voce di un anziano dal Continente del Dio Immortale. Il vecchio che si alzava dalla bara era nientemeno che l’Antico Daoista Immortale, che era secondo solo a Nove Sigilli nel Reame Immortale degli Eccelsi! Era al livello delle 8-Essenze, ma in realtà si trovava proprio sull'orlo delle 9-Essenze!


Nel frattempo, una delle altre tre Grandi Società Daoiste, il Mondo Divino dei Nove Mari, evocò numerose Porte Divine. Mentre si aprivano, apparvero innumerevoli figure dalle armature marroni che irradiavano aure antiche e omicide. Apparentemente, erano rimasti addormentati per molto tempo, ma ora si erano risvegliati e stavano comparendo lentamente.


Si erano rivelati decine di loro e ognuno scatenava la pressione di un Signore Imperiale. Era un’aura antica e primordiale che nemmeno Wang Youcai e gli altri Signori Imperiali appena ascesi potevano eguagliare.


Poi c'era la Grotta della Spada del Flusso Sublime. Riecheggiarono enormi rimbombi mentre un miliardo di spade si materializzavano, per poi turbinare attorno al Regno di Montagna e Mare. Ognuna di quel miliardo di lame conteneva un'anima antica, che provenivano dagli spiriti dei coltivatori che erano morti quando si era abbattuta la catastrofe sul Reame Immortale degli Eccelsi.


Fino a questo momento, erano rimasti addormentati, ma ora si erano ridestati!


Non era ancora finita lì. Il Regno di Montagna e Mare continuò a rimbombare mentre apparivano tre templi dal bagliore sconfinato e dotati del potere delle scritture. Questi erano i templi dei tre grandi Decani, e anche... l'origine delle tre scritture classiche!


Fu anche in quel momento che una volontà completamente sconvolgente attraversò la volta celeste. Non era altro che... la volontà delle Montagne e dei Mari. Era stata lentamente indebolita dall'inizio della guerra, fino a disperdersi. Ma adesso si era riformata con un effetto sconvolgente. Sembrava molto più potente di prima; questa era la volontà vera e autentica delle Montagne e dei Mari!


La pressione che gravava su di loro fece vacillare gli Estranei nel Regno di Montagna e Mare, con il sangue che schizzava dalle loro bocche. Indipendentemente dal livello della loro coltivazione, indietreggiarono scioccati.


Questo valeva sopratutto per l'Eccelso a 8-Essenze e Dao Fang, che sembravano entrambi completamente avviliti.


"Questo... questo…" Mormorò l’Eccelso a 8-essenze. Eppure, le risorse del Regno di Montagna e Mare erano ancora abbondanti, e continuavano a manifestarsi!


Un ruggito riecheggiò dal Primo Mare mentre l'acqua del mare si agitava. Sorprendentemente, un enorme gigante si sollevò dalle profondità del fondale marino. Era enorme e il suo corpo era coperto da innumerevoli disegni bianchi luminosi. Il cielo e la terra si piegavano sotto di esso, e soprattutto, il suo volto aveva tre occhi!


Stese la mano, fece cenno di afferrare qualcosa e, in risposta, un raggio di luce partì dalla Prima Montagna, all'interno del quale c'era un'enorme ascia da battaglia. Il gigante afferrò l'arma e poi emise un potente ruggito.


Grida di allarme scioccate risuonarono dal Continente del Dio Immortale. "Un Dio dai Tre Occhi!!"


La tribù dei Dei con Tre Occhi proveniva da uno dei pochi Reami Inferiori che avevano scelto di non ribellarsi. La loro potenza combattiva era formidabile, e in effetti, avevano combattuto ferocemente con le tribù divine del Continente del Dio Immortale.


Le risorse delle Montagne e dei Mari esplosero... Rimbombi riecheggiarono mentre il cielo e la terra si oscuravano, la volta celeste e tutto quanto tremava violentemente!



