---
weight: 1396
title: Capitolo 1396 - [ ]
pubDate: 2026-01-16T15:42:03.901Z
tags:
    - issth
---


Non so se è davvero uno spoiler, nell’originale lo era. Se è stato già menzionato prima, non ricordo.
Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


Subito dopo, fasci di luce partirono dalla Seconda Montagna, e mentre il Secondo Mare si agitava, apparve un carro da guerra, dall'aspetto totalmente spietato e che emanava un bagliore e un gelo sconfinati. A quanto pareva, questo carro da guerra poteva trafiggere le anime degli Eccelsi.


In un batter d'occhio, la Terza, Quarta, Quinta e Sesta Montagna, e i loro rispettivi Mari, rilasciarono tutti potenti risorse. Alcune provenivano dalle Montagne, altre dai pianeti stessi.


Con grande stupore, dal Quarto Mare iniziò a scorrere un fiume della reincarnazione tirannico!


Energie impetuose e innumerevoli ruggiti riecheggiarono dall'interno del Regno di Montagna e Mare, sconcertando sempre di più gli Estranei. Dalle Nove Montagne, le nove tartarughe Xuanwu ruggirono in avanti, con l'energia che ribolliva, gli occhi colmi di intento omicida che fece tremare la volta celeste.


Fu anche in quel momento che, al di fuori della Nona Montagna, il pianeta Paradiso Meridionale iniziò a rimbombare.


Gli occhi di Shui Dongliu brillarono intensamente. "E ora, inizierà la terza fase del piano. La farfalla sotto il pianeta Paradiso Meridionale... sarà rilasciata!"


Formò rapidamente un sigillo a doppia mano, poi gettò la testa all'indietro e ululò.


Il suono riecheggiò, facendo tremare il pianeta Paradiso Meridionale. Era già sull'orlo del collasso, ma ora si disintegrò completamente. Risuonarono enormi boati mentre crollava in nuvole di detriti che si sparsero in ogni direzione, rivelando centomila scintille di luce nera all'interno. All'istante, schizzarono fuori, ululando con ferocia e sete di sangue.


Era come se fosse stata aperta una gabbia, liberando una bestia colossale. Quelle scintille di luce erano in realtà 100.000 Diavoli mostruosi! Durante la catastrofe che aveva colpito il Reame Immortale degli Eccelsi, erano stati catturati in battaglia. Poi, le loro menti furono sostituite e riempite con la comprensione di una sola cosa... uccidere!


100.000 terrificanti ululati riecheggiarono, e 100.000 paia di occhi cremisi bruciarono. Originariamente erano sparsi disordinatamente, ma poi la volontà delle Montagne e dei Mari prese il controllo, inviando un gruppo verso l'esercito degli Estranei, e l'altro verso l'apice del cielo stellato, e il Continente del Dio Immortale.


L’assalto però non era finito. Dopo la liberazione dei 100.000 Diavoli dalle macerie del pianeta Paradiso Meridionale, qualcos'altro apparve nell'oscurità. Era... una farfalla!!


Quando la farfalla volò fuori, non sembrava molto grande. Tuttavia, in un batter d'occhio, iniziò ad aumentare di dimensioni forsennatamente, fino a diventare enorme. Presto, era grande come un pianeta, e persino allora, non sembrava aver raggiunto il suo limite.


Nell'istante in cui la farfalla apparve, scoppiò il pandemonio nell'esercito degli Estranei. L’Eccelso a 8-Essenza mostrò un'espressione incredula e Dao Fang ansimò come fosse rimasto folgorato. Anche il Continente del Dio Immortale ne fu scosso, e quando i potenti esperti lì presenti videro la farfalla, le loro pupille si contrassero!


"Una Farfalla Diabolica!!"


"Una Farfalla Mondo del Regno dei Diavoli!!"


"Si diceva che una delle Farfalle Mondo del regno dei diavoli fosse stata distrutta. Chi si sarebbe mai potuto immaginare che in realtà non fosse morta, ma che invece, fosse stata imprigionata qui? La sua mente è stata cancellata ed è diventata parte del Mondo Immortale!!"


"Loro... vogliono davvero usare questa Farfalla Mondo per... fuggire dal campo di battaglia!!"


"Ma è impossibile! Nel grande schema delle cose, le Farfalle Mondo del regno dei diavoli sono di vitale importanza. Ce n'erano solo nove, e anche se il Mondo Immortale ne avesse soggiogata una, sarebbe estremamente difficile controllarla!"


"Aspettate, guardate attentamente, quella farfalla...  in realtà è morta!!"


Scoppiarono innumerevoli discussioni. A quel punto, la gente poteva dedurre il vero piano di Shui Dongliu. Aveva intenzione di usare questa Farfalla Mondo come nuova versione del Regno di Montagna e Mare, per attraversare quel tunnel e lasciare il campo di battaglia!


Se ci fosse riuscito, allora il Regno di Montagna e Mare non avrebbe né vinto né perso la guerra. Tuttavia, avrebbe guadagnato la possibilità di sopravvivere, di svilupparsi e di prosperare ancora una volta!


Non appena la farfalla era apparsa, divenne chiaro che, proprio come la gente diceva, era in realtà... morta. I suoi occhi erano vuoti, e non sembrava esserci il benché minimo segno di forza vitale nel suo corpo. Era davvero perita!


Ma poi, le ali della farfalla iniziarono lentamente a riempirsi di forza vitale, e poi furono spinte prima verso il basso, e poi verso l'alto.


Meng Hao aveva da tempo agitato la manica ed estratto tutti dalle macerie del pianeta Paradiso Meridionale in rovina. Ora fluttuava nel cielo stellato, guardando in basso verso le macerie, con un'espressione tra il riso e il pianto mentre osservava i 100.000 Diavoli che si precipitavano all’assalto, e l'enorme farfalla.


Quando il suo sguardo si posò sulla farfalla stessa, il suo cuore si strinse improvvisamente. Smise di ridere e di piangere, perfino il rossore dei suoi occhi tremolò. C'erano delle aure familiari sulla farfalla, qualcosa che non sarebbe mai stato in grado di dimenticare per tutta la vita.


"Quello è..." Un tremito lo attraversò. Di lato, Fang Yu spalancò gli occhi mentre fissava la farfalla, rabbrividendo.


"Papà... e mamma!!" Mentre fissava la farfalla, Meng Hao poteva chiaramente percepire l'aura di suo padre, Fang Xiufeng, sull'ala sinistra della farfalla. Inoltre, l'ala destra conteneva la forza vitale di sua madre, Meng Li!


Proprio come Shui Dongliu aveva detto, i suoi genitori non erano in realtà morti. In un certo senso, era stata data loro una nuova vita come ali di questa farfalla. Ogni battito d'ali di quella farfalla era come un abbraccio condiviso tra loro.


Gradualmente, Meng Hao scorse l'immagine di suo padre e sua madre che si abbracciavano. Poi si girarono a guardarlo, con espressioni calorose e gentili. Sorridevano persino, ed era un sorriso che fece inumidire gli occhi di Meng Hao.


A quel punto, era assolutamente certo, al di là di ogni ombra di dubbio, che stava davvero percependo le aure di suo padre e sua madre!


Fu anche in quel momento che la voce di Shui Dongliu riecheggiò di nuovo.


"Coltivatori delle Montagne e dei Mari, radunatevi immediatamente sulla Farfalla delle Montagne e dei Mari. D'ora in poi, i membri della stirpe del clan Fang saranno i guardiani delle Montagne e dei Mari!" Nel momento in cui la voce di Shui Dongliu risuonò, le ali della farfalla si separarono ed evocarono una forza gravitazionale sconfinata che afferrò tutti i coltivatori del Regno di Montagna e Mare.


Nell'istante in cui quella forza li avvolse, furono trascinati da tutte le direzioni dalla farfalla. In un batter d'occhio, svanirono nelle ali, e quando riapparvero, erano in un nuovo mondo.


Questo era il nuovo Mondo Immortale!


Tutte le persone che stavano vicino a Meng Hao, inclusi Xu Qing, il Demone delle Pillole, Ciccio, Fang Yu, Sun Hai, e persino il Patriarca Affidabilità, furono istantaneamente assorbiti nella farfalla, per apparire all'interno di quel nuovo mondo.


Per quanto riguardava Meng Hao, si avvicinò, ma non salì sulla farfalla stessa. Rimase di lato a fare la guardia, a difendere questo mondo che conteneva i suoi cari, i suoi amici e il clan Fang.


La farfalla iniziò a prendere velocità mentre sfrecciava... verso il buco nel cielo stellato!


Shui Dongliu, Sogno del Mare, Ksitigarbha, la marionetta dell’Eccelso, e tutte le altre riserve delle Montagne e dei Mari volarono in formazione attorno alla farfalla, proteggendola... mentre si dirigeva verso il tunnel.


Fu proprio in quel momento che un ruggito si levò dall'esercito degli Estranei mentre si preparavano a bloccare loro la strada. L'Eccelso a 8-Essenze fece un passo avanti e Dao Fang mostrò un'espressione feroce mentre sollevava il suo bastone e iniziava la sua carica.


Tuttavia, prima che potessero anche solo avvicinarsi, Meng Hao improvvisamente girò la testa per guardarli, e poi si leccò le labbra, facendo fermare sia l'Eccelso a 8-Essenze che Dao Fang.


All'apice del cielo stellato, ciò che restava del Continente del Dio Immortale ricominciò a discendere. I soli ulularono avanti, insieme alle figure al loro interno, dritti verso la farfalla.


C'erano altri potenti esperti del Continente del Dio Immortale che si unirono alla carica, così tanti che era impossibile contarli.


Non potevano permettere al Regno di Montagna e Mare di sopravvivere. Non potevano permettere loro di fuggire!


Ma poi, Shui Dongliu agitò la manica e un bagliore pieno di ossessione e determinazione brillò nei suoi occhi.


"Vita e morte saranno decise in questo momento!" Ruggì. Le volontà degli Otto Mari eruppero, rafforzate dalle tartarughe Xuanwu per creare una forza così sconvolgente che tutto tremò. Insieme al potere delle Nove Montagne e alla volontà del Regno di Montagna e Mare stesso, iniziò ad emergere un’enorme formazione magica!


Il Grande Scudo delle Montagne e dei Mari!


Non appena la luce abbagliante si levò, le forze di riserva del Regno di Montagna e Mare iniziarono praticamente a schiumare dalla bocca per la ferocia mentre si preparavano ad intercettare i nemici e a difendere la farfalla mentre sfrecciava verso il tunnel.


Quando le due parti si scontrarono, risuonarono enormi esplosioni e iniziò un intenso combattimento. I formidabili esperti del Continente del Dio Immortale avevano un potere devastante, che scatenarono con piena efficacia sull’esercito di riserva del Regno di Montagna e Mare.


Ma poi, dalle macerie del pianeta Paradiso Meridionale, risuonò una risata rauca e un mare sconfinato di fiamme improvvisamente illuminò l'oscurità mentre si lanciava nel cielo stellato.


All'interno di quel mare di fiamme c'era un volto, un volto che Meng Hao non riconosceva. Tuttavia, riconobbe i suoi occhi... Non era altri che... l'Essenza della Fiamma Divina che era stata soppressa sotto la superficie del pianeta Paradiso Meridionale!


"Dao Fang, tu morirai!!"Uululò il volto. Ora che era libera, la Fiamma Divina fece tremare tutto intorno mentre si dirigeva verso Dao Fang con intento omicida.


Il Grande Scudo delle Montagne e dei Mari formato da un'enorme convergenza di varie volontà, divenne un motivo runico complesso che tentò di massacrare qualsiasi coltivatore del Continente del Dio Immortale o altri Estranei che tentassero di sfondare la linea difensiva.


Le Montagne e i Mari seguirono la farfalla, ed entro i confini della formazione magica, Meng Hao e gli altri potenti esperti delle Montagne e dei Mari fornirono difesa. Nel mezzo di tutto ciò c'era la farfalla.


Il potere combinato del Regno di Montagna e Mare era concentrato nel difendere la farfalla e nell'arrivare al tunnel.


Tuttavia, il vero pericolo per loro mentre caricavano non venne dall'esercito degli Estranei. Dopotutto, il piano brutale di Shui Dongliu aveva fatto sembrare che l'esercito degli Estranei avesse il sopravvento. Tuttavia, la verità era che mentre i coltivatori delle Montagne e dei Mari perdevano la vita, il vero potere e le riserve delle Montagne e dei Mari non erano mai stati scatenati.


Era crudele, ma secondo il piano di Shui Dongliu, tutti erano sacrificabili. Per questo motivo, l'esercito degli Estranei non poté nemmeno avvicinarsi al Grande Scudo delle Montagne e dei Mari senza essere distrutto.


Il vero pericolo, la vera ragione per cui Shui Dongliu era stato disposto a sacrificare tutti per mantenere al sicuro le vere riserve... era il Continente del Dio Immortale.


Rimbombi riecheggiarono mentre quattro dei loro soli li schiacciarono con la loro pressione sconfinata. All'interno di quei soli c'erano quattro figure, ognuna delle quali rivelò l'impareggiabile potere di un Eccelso a 8-Essenze.


Dietro di loro c'erano innumerevoli coltivatori del Continente del Dio Immortale, che scatenavano abilità divine che nessuno nel Regno di Montagna e Mare aveva mai visto prima. Inoltre, possedevano una dignità impareggiabile e un intento omicida ribollente.


In un batter d'occhio, raggiunsero la formazione e iniziarono ad attaccarla. Immediatamente, riecheggiarono enormi rimbombi dal Gran Scudo mentre roteava a piena potenza. La volontà delle Montagne e dei Mari si levò, assicurando che la formazione magica si riparasse rapidamente anche dopo aver subìto danni. La farfalla continuò ad avvicinarsi sempre di più al tunnel.


Mondo Farfalla del Regno Diabolico!

