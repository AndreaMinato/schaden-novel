---
weight: 1401
title: Capitolo 1401 - Svegliati, Svegliati!
pubDate: 2026-02-02T12:55:01.416Z
tags:
    - issth
---


Capitolo regolare, con gli sponsorizzati riparto da domani uno al giorno,
7 capitoli in coda (M),
0/1 sponsorizzazioni 1 euro a capitolo,
-Schadenfreude


"Non reggereste un solo colpo!" I quattro Eccelsi nei soli furono i più rapidi. Uno di loro era un uomo di mezz’età con capelli cremisi e un sorriso freddo. Mentre avanzava a gran passi, agitò una mano, facendo sì che Ksitigarbha e gli altri tossissero boccate di sangue mentre venivano scagliati all'indietro senza controllo. Alcuni di loro esplosero addirittura all'istante.


In un solo istante divenne evidente che i coltivatori delle Montagne e dei Mari non potevano fare nulla per bloccare l'avanzata. Era semplicemente impossibile paragonare il Regno di Montagna e Mare e la farfalla con il Continente del Dio Immortale.


L'uomo dai capelli cremisi avanzò a gran passi e mise piede sulla farfalla stessa, facendola tremare. Si diresse istantaneamente verso Meng Hao privo di sensi, rivelando una sfumatura di disprezzo nei suoi occhi mentre allungava la mano per afferrargli la testa.


Allo stesso tempo, gli altri soli e coltivatori del Continente del Dio Immortale si avvicinavano. In un solo momento, avrebbero fatto irruzione nel mondo che conteneva i sopravvissuti del Regno di Montagna e Mare, e li avrebbero tutti condannati a morte.


Nel momento in cui l'uomo dai capelli cremisi stava per afferrare Meng Hao, le ali della farfalla tremarono, e i genitori di Meng Hao apparvero improvvisamente per bloccargli la strada.


"Smettetela di illudervi." Disse l'uomo, sorridendo. La sua energia ribollì, trasformandosi in un potente attacco che si diresse direttamente verso i genitori di Meng Hao, per annientarli completamente.


Il potere distruttivo nella sua mano era sufficiente a distruggere qualsiasi ostacolo e ora stava per abbattersi su Meng Hao.


Era assolutamente un momento di incredibile pericolo.


La crisi che Meng Hao affrontava era condivisa dai suoi genitori, da Ksitigarbha e dagli altri, e da tutti coloro che stavano all'interno del mondo della farfalla!


Intanto...


Nel mondo dentro la mente di Meng Hao, rimbombavano lampi e tuoni. Allo stesso tempo, innumerevoli copie di Meng Hao univano le loro voci per gridare in un potente ruggito.


"Svegliati! Svegliati! Svegliati!!"


Mentre le voci riecheggiavano all'infinito, apparirono sempre più versioni di Meng Hao, riempiendo l'intero mondo e ruggendogli contro nel tentativo di svegliarlo.


Alla fine penetrò nel mare di coltivazione rimanente, fino ad arrivare alle orecchie del vero Meng Hao, facendolo tremare. Poi i suoi occhi si aprirono!


Intanto, mentre Meng Hao giaceva sul dorso della farfalla… aprì gli occhi anche là fuori nel mondo reale!


Mentre le sue pupille di un rosso acceso si rivelavano, un'aura esplosiva si riversò fuori, facendo tremare la Vastità e il cielo stellato.


Sorprendentemente, apparirono dei fulmini, trasformando l'area in un lago di lampi. Sembrava quasi che la Vastità stessa si fosse infuriata.


Iniziò a manifestarsi un'intensa pressione, difficile da esprimere a parole. Riempi l'intera area, schiacciando i coltivatori del Continente del Dio Immortale che tentavano di irrompere nel mondo della farfalla. Tutti loro tossirono sangue, e poi, incontrollabilmente, caddero in ginocchio e iniziarono a prostrarsi.


Anche gli Eccelsi a 8-Essenze furono scioccati nel ritrovarsi a tremare.


L'intero mondo era completamente scosso!


Il cielo stellato vibrava e la Vastità ululava!


I coltivatori del Dio Immortale che cercavano di uccidere Ksitigarbha e gli altri sentirono le loro basi di coltivazione indebolirsi, e poi alcuni di loro iniziarono a esplodere!


E Meng Hao aveva semplicemente aperto gli occhi e scatenato la sua energia!


L'intensità del potere fece incupire l’Eccelso a 9-Essenze dallo sguardo freddo.


Quanto all'uomo dai capelli cremisi di fronte a Meng Hao, tremò e gli venne la pelle d’oca. La sua coltivazione era instabile e l'attacco che aveva appena scatenato contro i genitori di Meng Hao era stato completamente distrutto.


Meng Hao emanava un’aura indescrivibilmente maestosa, facendo vibrare tutto intorno a lui.


L'uomo dai capelli cremisi, che era un Eccelso a 8-Essenze della stella del Dio Immortale, non poté trattenersi dal guardare Meng Hao. Non appena i loro occhi si incontrarono, la sua espressione si incupì e la sua mente iniziò a girare. Ebbe la sensazione che pugnali rossi gli avessero trafitto gli occhi fino ad arrivare al cervello. Qualsiasi sua resistenza veniva schiacciata come un ramoscello mentre il dolore lo assaliva, mandando il suo mare spirituale in ebollizione, destabilizzando la sua coltivazione e riempiendolo di una sensazione di morte imminente.


"Cosa..." Sangue schizzò dalla sua bocca e il suo intero corpo tremò violentemente mentre istintivamente faceva un passo indietro per paura dell’anomalia.


Nel momento in cui indietreggiò, Meng Hao fece un passo avanti, e prima che l'uomo potesse schivare, gli diede una testata violenta sulla fronte.


Gli occhi di Meng Hao erano di un rosso acceso mentre lo attaccava, trasformando istantaneamente la sommità della sua testa in un poltiglia di sangue e cervello. Lui urlò e si divincolò, ma poi Meng Hao sorrise e di nuovo gli sbatté la testa in avanti.


"Non hai appena detto che non avremmo retto un solo colpo?" Afferrò la veste dell'uomo e gli diede un’altra testata.


"Non hai appena detto di smettere di illuderci?" Meng Hao sogghignò, e il sangue gli inzuppò la testa mentre continuava a colpirlo. Alla fine, la testa dell‘Eccelso a 8-Essenze esplose, e il suo corpo venne distrutto. La sua Divinità Nascente volò fuori, guardandolo sconvolto.


Meng Hao lasciò che la Divinità Nascente dell'uomo volasse via, e si girò a guardare gli altri coltivatori che erano già atterrati sulla farfalla, poi agitò la mano furiosamente.


"Fuori di qui!" Ringhiò.


Riecheggiarono rimbombi mentre i fulmini che lo circondavano mandarono in fermento la metà della Vastità. Un'incredibile pressione si irradiò da Meng Hao e la sua voce si riempì di un potere scioccante. All'istante, i coltivatori del Continente del Dio Immortale che erano sulla farfalla tossirono sangue, e poi iniziarono a esplodere uno dopo l'altro. Alla fine, nemmeno uno di loro poté rimanere sul dorso della farfalla.


Il Continente del Dio Immortale ronzava mentre innumerevoli coltivatori volavano fuori, occhi pieni di incredulità mentre fissavano Meng Hao. Oltre all’Eccelsa a 9-Essenze di prima, c'era anche il vecchio dalle sopracciglia e dalla veste bianche che aveva combattuto l’Antico Daoista Immortale, e che ora guardava Meng Hao con un'espressione molto seria.


"È a 9-Essenze..." Quelle furono parole che uscivano dalle bocche dei coltivatori malconci che erano sopravvissuti allo scontro con Meng Hao.


"Quello è... potere a 9-Essenze. Com'è possibile!?!?"


"Come potrebbe essere a 9-Essenze? Shui Dongliu ha usato il Trasferimento del Dao Immortale per farlo ascendere. Ma... anche se gli ha passato tutto, non è probabile che sia in grado di... di tollerare un potere a 9-Essenze!!"


"La cosa più importante è che si capisce che in realtà non ha finito il processo!! Se... se mai assorbisse completamente quell’eredità, pensate solo a quanto sarà forte!!"


I coltivatori del Continente del Dio Immortale ebbero la sensazione di aver ricevuto una botta in testa. Si sentivano girare la testa mentre guardavano Meng Hao con completa incredulità.


9-Essenze! Solo 9-Essenze potevano possedere un'energia del genere e distruggere il corpo fisico di un Eccelso a 8-Essenze con grande facilità!


Solo 9-Essenze potevano permettere a una fazione di rimanere salda e non minacciata all'interno della Vastità!!


Shui Dongliu si era immolato per dare a Meng Hao un'incomparabile fortuna. Non era solo per ripagare il debito che aveva con il clan Fang, era anche... per assicurarsi che rimanesse qualcuno a proteggere il Regno di Montagna e Mare dopo la sua morte!


E quello era esattamente il ruolo che aveva scelto per Meng Hao: il guardiano del Regno di Montagna e Mare!


I suoi occhi brillavano di rosso mentre si voltava lentamente e guardava le schiere di coltivatori del Continente del Dio Immortale. La sua improvvisa apparizione sulla scena lasciò Ksitigarbha e gli altri guerrieri sulla farfalla agitati ed entusiasti. Apparvero i genitori di Meng Hao, insieme a Xu Qing e altri dall'interno del mondo della farfalla. Tutti stavano prestando molta attenzione a Meng Hao.


Meng Hao stava di fronte al gruppo, alto, con i capelli che fluttuavano intorno a lui, potente come una montagna. Dietro, sulla farfalla, c'erano i suoi genitori, Fang Yu, Xu Qing, e altri amici e familiari, i pochi coltivatori sopravvissuti del Regno di Montagna e Mare.


Di fronte a Meng Hao c'era il vasto e sconfinato Continente del Dio Immortale, così come un esercito apparentemente infinito di coltivatori. C'erano molti Eccelsi a 8-Essenze, innumerevoli Signori Imperiali, così come le figure supreme che erano i pilastri del loro esercito... i due Eccelsi a 9-Essenze!


Meng Hao li guardò, il suo qi Demoniaco ribollente fece recedere la nebbia della Vastità intorno a lui e accese la luce delle stelle. Quantità apparentemente infinite di qi Demoniaco fluivano da lui, e allo stesso tempo, la sua coltivazione continuava ad aumentare.


Prima di accettare l’eredità di Shui Dongliu, era stato in grado di combattere con gli Eccelsi. Poi era diventato il Demone, e la sua forza combattiva era aumentata drasticamente, al punto da poter affrontare Eccelsi a 8-Essenze.
Ma ora, grazie all'eminente fortuna che gli era stata data, le sue maledizioni erano complete. Sebbene gli mancasse la nona, in qualche modo la sua collezione poteva essere considerata finita.


Poi c'era la coltivazione e il potere dell'Essenza di Shui Dongliu, che lo avevano aiutato a fare grandi progressi!


Infine, c'erano le sue Lampade dell'Anima estinte, che lo avevano spinto ancora più in alto. In quel momento, aveva... una forza combattiva non inferiore al livello delle 9-Essenze!


Nonostante tutto questo... Meng Hao non aveva ancora raggiunto il suo apice. Aveva ancora spazio per progredire; gli rimanevano ancora dieci Lampade dell'Anima da spegnere. Non aveva ancora creato la sua Nona Maledizione e, sebbene tutte le altre magie avessero un certo grado di Essenza, aveva ancora bisogno di più illuminazione.


Si poteva solo immaginare quanto sarebbe stato potente una volta che avesse raggiunto il suo vero apice. Sarebbe stato qualcosa di incomparabile anche con il suo potere attuale. Dopotutto, lui era... il Demone!


Si era trasformato dall'essere un Immortale, all'essere... il Demone!


Esisteva l’apice di tutti gli Dei, l’espressione ultima di ogni diavolo, e così anche l’Immortale, un Imperatore tra gli Immortali. E c’era anche... il Demone!


Il pinnacolo di tutti i Demoni!


In quel momento, la Vastità era completamente silenziosa. Il qi Demoniaco si espandeva da Meng Hao, mentre lui guardava freddamente le folle del Continente del Dio Immortale. Un sorriso gli torse l'angolo della bocca, un sorriso brutale che raggelava i cuori di chiunque lo guardasse.


Nessuno parlò. Anche l’Eccelsa a 9-Essenze lo osservò con occhi freddi e tremolanti. Poi fece un passo avanti e Meng Hao sorrise.


Allungò la mano e la premette sulla sua fronte, facendo volare fuori un gruppo di Montagne e Mari. Nove Montagne. Otto Mari!


Era... il Regno di Montagna e Mare!


In quel momento teneva in mano il Regno di Montagna e Mare!


