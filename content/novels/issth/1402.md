---
weight: 1402
title: Capitolo 1402 - Io Possederò le Montagne e i Mari!
pubDate: 2026-02-02T12:55:01.421Z
tags:
    - issth
---


(edit: lo sponsorizzato di oggi 01/02 lo rimando a domani, oggi non sono in forma)
Capitolo sponsorizzato, ringraziamo M (sponsorizzato del 31/01),
6 capitoli in coda (M),
0/1 sponsorizzazioni 1 euro a capitolo,
-Schadenfreude


Meng Hao teneva in mano il Regno di Montagna e Mare. Lo scagliò via, inviando simultaneamente la sua mente e la sua volontà all’interno. Riecheggiarono fragori mentre apparve il Grande Scudo del Regno di Montagna e Mare, circondando, non Meng Hao, ma la farfalla!


Avvolse la farfalla, proteggendola insieme a tutti i parenti e amici di Meng Hao. Poi Meng Hao fece un passo avanti e si trasformò in un raggio di luce che si diresse direttamente verso la gelida Eccelsa a 9-Essenze.


Mentre si avvicinavano l'uno all'altro, eseguendo gesti di incantesimo per tutto il tempo, l'aura dominante di Meng Hao divenne ancora più intensa, e sembrava più feroce che mai. Poco dopo, i rumori intensi della battaglia riempirono il vuoto della Vastità.


Riecheggiò un’esplosione e poi si separarono. Un istante dopo, erano di nuovo impegnati in un feroce combattimento. Meng Hao agitò una mano per evocare numerose montagne. Si trasformò in roc azzurro, che irradiava un'energia bizzarra che la faceva sembrare un vero Demone mentre ululava in un attacco.


Onde d'urto esplosero in tutte le direzioni. Sogghignando, Meng Hao eseguì un gesto di incantesimo e scatenò la magia delle maledizioni. L'Ottava Maledizione si scatenò, e il movimento del suo dito fece sì che la donna gelida si fermasse per un momento. In quell'istante, apparve la settima Maledizione di Meng Hao.


Poi fu il turno della sesta, della quinta e della quarta. Apparve un mondo in bianco e nero, che abbracciava innumerevoli ere di reincarnazione, e un grande Dao del Tempo che poteva trasformare la Vastità. La donna gelida sussultò, e il vecchio dall’abito e dalle sopracciglia bianchi fece un passo minaccioso in avanti.


Allo stesso tempo, la voce del vecchio risuonò in tutte le direzioni: "Distruggete la Farfalla!"


I coltivatori del Dio Immortale circostanti esitarono per un momento prima di riprendere la carica. Sotto la guida degli Eccelsi a 8-Essenze, iniziarono a martellare lo scudo.


Riecheggiarono esplosioni mentre Meng Hao combatteva da solo contro due Eccelsi a 9-Essenze. Sangue schizzò dalla sua bocca, e mentre arretrava, il Calderone del Fulmine apparve sopra la sua testa. L'elettricità danzò mentre scambiava posizione con uno dei coltivatori del Dio Immortale.
Quando riapparve, si ritrovò proprio accanto a un Signore Imperiale. Allungò una mano e il Signore Imperiale emise un urlo mentre veniva trafitto agli occhi. Meng Hao scatenò il potere della maledizione per imprigionare la sua anima, poi gli cavò gli occhi, afferrò il suo corpo e lo sollevò sopra la testa.


Poi, lo lanciò verso un Eccelso a 8-Essenze che stava caricando da un lato. Risuonò un’esplosione che scosse il nemico, ma solo un momento dopo, si stava già avvicinando a Meng Hao.


“Togliti dai piedi!" Ruggì, scatenando abilità divine e potere dell'Essenza. Tuttavia, nello stesso momento, Meng Hao scomparve di nuovo, apparendo inaspettatamente accanto a un altro Eccelso a 8-Essenze. La sua aura era diversa questa volta, brutalmente violenta, e mentre si avventava sul nemico, si sollevò una nebbia nera che coprì entrambi.


Riecheggiò un urlo straziante e, anche mentre l’Eccelsa gelida si affrettava a raggiungerli, la nebbia si dissolse. Di Meng Hao non c'era traccia, ma trovarono i resti dell’Eccelso a 8-Essenze, che sembrava essere stato sbranato da un animale selvaggio.


Meng Hao apparve in lontananza, tenendo in mano la Diivnità Nascente dell'uomo. Con gli occhi che tremolavano di luce cremisi, se la mise in bocca e iniziò a masticare lentamente. Poi allungò la mano destra e la Vastità tremò mentre l'Arma della Battaglia apparve improvvisamente.


Non era nera pece questa volta, ma piuttosto, di color rosso acceso. In effetti, guardandoli da vicino, si poteva notare che i capelli di Meng Hao non erano più neri, ma viola!


Inoltre... le radici dei suoi capelli erano in realtà rosse!


Nonostante il vasto esercito schierato contro di lui, Meng Hao aveva ucciso diverse persone in rapida successione, facendo incupire l’Eccelsa gelida. Per il maestoso Continente del Dio Immortale, uccidere un Eccelso a 9-Essenze non era nulla di incredibilmente difficile, eppure Meng Hao era così bizzarro e imprevedibile che era impossibile bloccarlo.


Fu a quel punto che un raggio di luce straripante di potere distruttivo folle partì dal Continente del Dio Immortale, trafiggendo la Vastità, fendendo il cielo stellato, per poi distruggere le leggi naturali e abbattersi su Meng Hao. Le fluttuazioni provenienti dal raggio brillante erano ultraterrene, facendo spalancare gli occhi a Meng Hao. Era impossibile capire da dove provenisse il bagliore, ma non pareva provenire da un coltivatore. La sensazione bizzarra che dava era palpabile.


Senza esitazione, Meng Hao eseguì una Trasposizione e Spostamento della Forma e scomparve. La posizione che aveva appena occupato nel cielo stellato improvvisamente si frantumò e si trasformò in un buco nero. Tutti i coltivatori che si trovavano nelle vicinanze furono istantaneamente ridotti in cenere.


Gli occhi di Meng Hao tremolarono verso una certa vetta montuosa sul Continente del Dio Immortale, sulla quale si trovava un carro da guerra dall'aspetto feroce. Aggrottò ancora di più le sopracciglia notando che, da qualche parte lì, poteva percepire... altre due aure a 9-Essenze!


Fu a quel punto che un altro raggio di luce partì a razzo, e questa volta si dirigeva, non verso Meng Hao, ma verso il Grande Scudo del Regno di Montagna e Mare!


Risuonarono rimbombi mentre il Grande Scudo crollava. Eppure, in quello stesso momento, Meng Hao eseguì un gesto di incantesimo a due mani.


"Sigillo delle Montagne e dei Mari!" Disse, facendo sì che i frammenti del Grande Scudo si radunassero e avvolgessero i coltivatori del Dio Immortale vicini, creando un sigillo scioccante!


Avvolse persino la donna fredda e il vecchio dai capelli bianchi.


Nel momento in cui il sigillo si formò, Meng Hao tornò sulla farfalla in un lampo.


"Andiamo!" Disse. Le ali della farfalla sbattevano, e mentre acceleravano, Meng Hao guardò indietro freddamente il Continente del Dio Immortale, e il gruppo bloccato nel sigillo. Agitando la manica, inviò le Montagne e i Mari di fronte a lui in formazione.


"Quando qualcuno ti colpisce," ringhiò, "colpisci a tua volta!"


Una luce misteriosa e incisiva apparve nelle sue pupille color sangue mentre diceva: "Il Dao è nel mio cuore..."


Una luce brillò come una lama gelida!


Alzò le mani in aria e le allargò. Si poteva sentire una strana risonanza nella sua voce, che fece sì che le Nove Montagne e gli Otto Mari aumentassero drasticamente di dimensioni all’improvviso!


Le montagne si allargarono e i mari si agitarono. In un batter d'occhio, le Nove Montagne di fronte a lui divennero completamente e assolutamente scioccanti, le rappresentazioni supreme della loro categoria!


Ognuna di quelle montagne era un mondo a sé stante, e irradiava una volontà acuta e incisiva.


Anni e anni fa, l’Eccelso Nove Sigilli usò questo stesso tesoro prezioso per distruggere il Ponte del Camminamento Celeste, per respingere il Continente del Dio Immortale e il Regnodei Diavoli, e prevenire che quelle due potenze danneggiassero i sopravvissuti del Reame Immortale degli Eccelsi.


Ora, nelle mani di Meng Hao, il Regno di Montagna e Mare eruppe... con il vero potere che conteneva al suo interno!


Nove Montagne maestose erano come nove spade che potevano scuotere cielo e terra! Mentre il loro potere si irradiava attorno, le folle del Continente del Dio Immortale si incupirono.


Le pupille della donna fredda intrappolata nel Sigillo di Montagna e Mare si contrassero e il vecchio dalla veste bianca era chiaramente scioccato. Immediatamente, iniziarono a discutere.


"Non posso credere che l’eredità di Shui Dongliu contenesse il segreto per controllare il Regno di Montagna e Mare! Impossibile!!"


"Quando Nove Sigilli è morto, è riuscito a inviare un'anima disincarnata. Ha usato la sua morte per scuoterci completamente, scuotendo le nostre fondamenta al punto da non poter distruggere il Regno di Montagna e Mare. Tuttavia, anche allora, abbiamo unito le forze per distruggere la magia che usava per controllare il Regno di Montagna e Mare!"


"Non c'è nessuno che possa veramente controllare il Regno di Montagna e Mare, quel terrificante conglomerato della furia degli Immortali! Perfino l'anima disincarnata di Nove Sigilli all'interno di Shui Dongliu ha potuto solo esercitare un controllo basilare!"


Proprio mentre questi due Eccelsi rimasero scioccati, Meng Hao agitò le mani, e i suoi occhi tremolarono di intensa concentrazione, con un profondo desiderio per il Regno di Montagna e Mare, e con un intenso odio per il nemico!


"La Volontà è nei miei occhi!" La sua coltivazione eruppe mentre la seconda frase usciva dalla sua bocca. Simultaneamente, gli Otto Mari iniziarono ad agitarsi e ribollire, e in un batter d'occhio, erano diventati mari di stelle che scuotevano la Vastità. Si fusero con le Nove Montagne per scatenare... una pressione indescrivibile!


Le schiere del Continente del Dio Immortale tossirono boccate di sangue, e persino la massa terrestre stessa iniziò a tremare. Montagne caddero in rovina e i corsi dei fiumi si alterarono!


Una città dopo l'altra sulla massa terrestre fu ridotta in macerie!


Sembrava fosse giunta l’apocalisse per loro!


Questo era il vero potere del tesoro prezioso che era il Regno di Montagna e Mare!


Meng Hao non aveva acquisito questo metodo di controllo magico dall’eredità di Shui Dongliu. Quel lascito gli aveva dato tecniche magiche ordinarie del Regno di Montagna e Mare, e nulla che potesse aiutarlo a superare Shui Dongliu.


Ma ciò che aveva era... l'Incantesimo Sigillo dei Cieli!


Quando aveva scatenato quell'incantesimo all'interno delle Montagne e dei Mari, portava a un potere incredibile. Tuttavia, allora, il regno era ancora sotto il controllo generale di Shui Dongliu, il che rendeva difficile per Meng Hao usarlo.
In effetti, non aveva avuto quasi nessun effetto. Solo in seguito arrivò a capire che il vero Incantesimo Sigillo dei Cieli poteva essere usato correttamente solo una volta che fosse diventato il signore dell’intero regno e avesse riportato le Montagne e i Mari alla forma di un oggetto magico!


Come in questo momento!


Questo era l'Incantesimo Sigillo dei Cieli!


Era stato creato dal suo Maestro nell'Ottava Montagna e Mare, un'abilità divina o Dao che era lo zimbello delle masse. Eppure, quella tecnica magica non era una semplice abilità divina, era in realtà... un metodo per controllare l'intero Regno di Montagna e Mare!


Il modo corretto di usarlo non era contro un coltivatore, ma sul Regno di Montagna e Mare stesso, per scatenare i suoi aspetti veramente letali come tesoro prezioso!


Nessuno sapeva quali esperienze il Nobile Ran avesse attraversato per creare questa particolare abilità divina. Dopo averla ideata, aveva passato il resto della sua vita a decantarne le virtù. Alla fine, l’aveva tramandata a Meng Hao, che alla fine aveva dimsotrato che... l'Incantesimo Sigillo dei Cieli non era un incantesimo senza valore!


Dopo che la vera guerra del Regno di Montagna e Mare era scoppiata, Meng Hao non aveva più incontrato il Nobile Ran. In effetti, ora che ci ripensava, sembrava come se... il Nobile Ran non fosse nemmeno stato presente durante i combattimenti.


Tuttavia, ora non era il momento di riflettere su quella questione. Meng Hao agitò le braccia, e le Montagne e i Mari scatenarono una pressione scioccante. Fece un respiro profondo mentre improvvisamente capiva cosa significava dire... il Dao è nel Mio Cuore!


Quel Dao si riferiva, non all'Essenza, non alle leggi naturali, né alle leggi magiche. Era senza forma, ed esisteva nel cuore, e non importava se si fosse stati Demoni o Immortali. Valeva lo stesso!


Il Dao era il proprio cuore, e per quanto profondo fosse il tuo cuore, così profondo sarebbe stato il tuo Dao!


Inoltre, ora capiva che 'la Volontà è nei miei occhi' si riferiva alla manifestazione esteriore del Dao. Qualunque cosa guardasse... aveva un Dao, o era un Dao!


"Prenderò possesso delle Montagne e dei Mari..." Agitò la manica, e le Nove Montagne rimbombarono mentre si inclinavano su un lato per puntare verso il Continente del Dio Immortale!

