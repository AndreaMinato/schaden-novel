---
weight: 14040
title: Capitolo 1404 - Immortale, Dio, Demone, Diavolo, Spettro!
pubDate: 2026-02-03T16:40:48.000Z
tags:
    - issth
---


Ci sono un sacco di citazioni al racconto precedente dell’autore, ma manco ho letto Beseech the Devil purtroppo…
Capitolo sponsorizzato, ringraziamo M,
4 capitoli in coda (M),
0/1 sponsorizzazioni 1 euro a capitolo,
-Schadenfreude


Mentre la farfalla volava avanti, Meng Hao rimase in piedi sul suo dorso, col sangue che colava dalla bocca. Anche se nella lotta di poco prima era sembrato imponente e maestoso, in realtà la sua coltivazione era instabile perché era stato interrotto durante il processo di assorbimento della fortuna da Shui Dongliu.


Non era ancora in grado di entrare nel mondo all'interno della farfalla. Non era sicuro del perché esattamente, ma ogni volta che tentava di entrare nelle ali, la farfalla cominciava a tremare sull'orlo del collasso.


Visto che formavano le ali della farfalla, i genitori di Meng Hao indagarono sulla questione, come fecero Ksitigarbha e altri. Giunsero alla conclusione che l'aura di Meng Hao era attualmente incompatibile con la farfalla perché non aveva completamente assorbito la fortuna di Shui Dongliu. Una volta completato il processo e le sue varie aure si fossero riequilibrate, ci sarebbe dovuto essere un modo per entrare.


Non era una questione molto preoccupante e non influenzava l'abilità di Meng Hao di difendere la farfalla. Perciò si sedette a gambe incrociate sul suo dorso, guardando fuori verso la Vastità, rivelando occasionalmente un'espressione di reminiscenza.


Ripensò al Regno di Montagna e Mare, a Shui Dongliu, e a tutti i volti che ricordava da lì. Il dolore nel suo cuore era difficile da sopprimere. Era vero che i suoi genitori non erano periti, e alcuni dei suoi parenti erano sopravvissuti. C'era persino speranza per la sopravvivenza a lungo termine del Regno di Montagna e Mare. Ma quando rievocava il passato, quasi desiderava che il presente non fosse altro che un semplice sogno.


Questo lo portò a sospirare profondamente.


Non capiva perché fosse finita così, ma non importava. La sua unica opzione era fare tutto il possibile per proteggere la farfalla mentre continuava a dirigersi verso la posizione che l’Eccelsa Sogno del Mare aveva scoperto a costo della sua vita.


"Lì è dove esiste la speranza di sopravvivenza..." Guardando in lontananza, riusciva appena a distinguere un enorme vortice nero e bianco, all'interno del quale turbinava un Dao del Tempo.


All'interno del mondo della farfalla, i sopravvissuti del Regno di Montagna e Mare procedevano silenziosamente a crearsi una nuova casa. Dell'intero regno, erano rimasti solo poche centinaia di migliaia di coltivatori.


Quei coltivatori avevano combattuto una dura guerra, avevano visto la loro società crollare e avevano sopportato innumerevoli sofferenze. Eppure, erano concentrati come non mai. Il loro spirito non era stato estinto, e se fossero sopravvissuti, sarebbe stato tramandato a innumerevoli generazioni future.


A volte, Xu Qing emergeva per accompagnare Meng Hao. Anhe Wang Youcai, Ciccio e altri sarebbero usciti. Chen Fan non apparve. Meng Hao ricordava chiaramente tra il gruppo trasportato nel mondo della farfalla, ma in seguito, non riuscì più a trovarlo da nessuna parte.


Dopo aver riflettuto sulla questione, ricordò di aver intravisto Chen Fan lasciare i 33 Inferni con un’evidente confusione nello sguardo. Apparentemente, Chen Fan aveva incontrato qualcosa all'interno dei 33 Inferni che era... una fortuna unica per lui.


In passato, Meng Hao forse avrebbe tentato di indagare sulla questione. Ma ora, gli abitanti del Regno di Montagna e Mare erano fisicamente e mentalmente esauste, e lui stesso non aveva l'energia per pensarci troppo.


Il patriarca Affidabilità era lì nel mondo della farfalla, così come il Demone delle Pillole e Ke Jiusi.


Il tempo passà. Mentre le persone procedevano a costruire la loro nuova casa, Meng Hao sedeva a gambe incrociate sul dorso della farfalla. Non si mise a meditare, né a coltivare. Invece manteneva il suo senso divino concentrato sui dintorni e restava costantemente in guardia.


Il pericolo era ancora ben lungi dall'essere finito.


Poteva percepire che due potenti energie erano fisse sulla farfalla. Una era più avanti, misteriosa e imperscrutabile; apparteneva senza dubbio al Regno dei Diavoli, che ancora doveva vedere con i propri occhi. Dietro di loro c'era il pulsante intento omicida del Continente del Dio Immortale.


Mentre le due masse terrestri si avvicinavano, sembrava tendessero un'enorme rete che ora si stava chiudendo sulla farfalla.


Tuttavia, le due masse di terra non potevano individuare con precisione la posizione della farfalla. Il qi Demoniaco di Meng Hao distorceva tutto, rendendolo impossibile. Se non fosse stato per quello, era certo che si sarebbero teletrasportate da loro in un istante.


Meng Hao sedeva lì in silenzio mentre la farfalla si avvicinava sempre più al vortice che racchiudeva la speranza per il Regno di Montagna e Mare. Mentre il viaggio continuava, Meng Hao fu in grado di scrutare nella Vastità per la prima volta in assoluto, e osservò molti fenomeni strani e bizzarri.


A un certo punto, vide quella che sembrava uno sciame di statue rotte, i cui volti erano impossibili da distinguere, volare via.


Era solo a prima vista che sembravano statue. A un esame più attento... divenne chiaro che erano una sorta di strana forma di vita.


Fortunatamente, non sembravano maligne, e non degnarono nemmeno di uno sguardo Meng Hao e la farfalla mentre volavano via in lontananza.


Un'altra volta, Meng Hao spalancò gli ochi quando percepì qualcosa di completamente scioccante. Alzando lo sguardo, vide che, non troppo lontano nella Vastità, era apparso un banco di nebbia che si contorceva. Emanava ondate di gelo intenso mentre iniziava ad inseguire la farfalla.


Momenti dopo, occhi grigi apparvero all'interno della foschia. Quando si resero conto di essere stati fissati dagli occhi cremisi di Meng Hao e percepirono l’ostilità nel suo sguardo, la nebbia indietreggiò e poi svanì.


Meng Hao aggrottò le sopracciglia. La foschia gli dava una sensazione molto strana, come se contenesse innumerevoli forme di vita al suo interno. Ebbe anche il presentimento che, se non fosse stato per la pressione a 9-Essenze dentro di lui, la foschia avrebbe continuato a seguire la farfalla... aspettando una possibilità per farle un agguato.


Quelle erano solo alcune delle entità bizzarre che Meng Hao vide nella Vastità durante quel viaggio. Vide anche un branco di lupi... Erano lupi veri, proprio come i lupi del mondo mortale, tranne per il fatto che si nascondevano nella Vastità. Per loro, la Vastità era una foresta che costituiva il loro ambiente naturale.


Vide il cadavere di un gigante, che da tempo aveva cominciato a marcire, e veniva lentamente mangiato da un'orda di innumerevoli teste senza corpo.


Tra quelle teste c'erano uomini e donne, giovani e vecchi, tutti intenti a rosicchiare lentamente il cadavere.


Questo gigante era diverso dal Dio dai Tre Occhi, o dalla Tribù Divina del Continente del Dio Immortale. Aveva due teste e una lunga coda.


Più della metà era stata consumata, ma guardando le sue ossa, era possibile capire che in vita, era stato... paragonabile a un esperto a 8-Essenze.


Quando Meng Hao si avvicinò, le teste smisero di masticare e lentamente guardarono verso la farfalla con occhi freddi e distaccati. Tuttavia, non appena scorsero Meng Hao, mostrarono espressioni strane e tornarono rapidamente a mangiare.


Alcuni fenomeni erano piuttosto spaventosi, ma altri erano semplicemente incomprensibili per Meng Hao. A un certo punto, vide un palazzo di pietra galleggiare nella Vastità. Passandoci accanto, dalle pietre nelle pareti si aprirono degli occhi. Guardarono con curiosità Meng Hao, e allo stesso tempo, si poté sentire il suono di innumerevoli voci urlanti.


"Maledizione, mi stai schiacciando! Fa male! Ahi!"


"Stai zitto! Sono sempre stato sopra di te! Non sono stato io a deciderlo. C'è qualcuno sopra di me che mi schiaccia anche lui!"


"Aaaaaahhhhhh! Sono stato trasformato in pietra! È così strano..."


Apparentemente, le voci che litigavano venivano dalle pietre stesse, che continuavano a bisticciare mentre il palazzo galleggiava via in lontananza.


Alla fine, la farfalla si avvicinò così tanto al vortice da poter dire di essere effettivamente arrivata alla sua destinazione finale! Fu allora che una persona apparve all'improvviso!


Questa era la prima volta che un umano appariva all'interno della Vastità. Era un vecchio con un impermeabile di giunco intrecciato, seduto a gambe incrociate su un masso che galleggiava lì nella Vastità. Quel macigno aveva occhi e stava urlando furiosamente.


"Maledetto vecchiaccio! Scendi giù! Non hai il permesso di sederti su di me. Aaaghhhh! Questa è una vergogna! È un'umiliazione. I-i-i, non ho nemmeno un marito ancora! Basta. Combattiamo fino alla morte, io e te!"


Mentre il masso urlava, il vecchio sbuffò freddamente e continuò a far penzolare la sua canna da pesca nella Vastità.


Mentre la farfalla passava, Meng Hao immaginò che questa entità si sarebbe comportata come tutte le altre, limitandosi a guardarsi attorno per poi ignorarlo. Tuttavia, fu in quel momento che la farfalla tremò, e cambiò rotta... per dirigersi verso l'amo penzolante dalla lenza del vecchio!


Gli occhi di Meng Hao brillarono e si alzò di scatto. Proprio mentre inviava il suo senso divino, sentì le voci dei suoi genitori risuonare nella sua mente.


"Hao'er, abbiamo perso il controllo della farfalla..."


Il rossore degli occhi di Meng Hao aumentò d'intensità e il suo qi Demoniaco ribollì mentre fissava il vecchio.


Il vecchio alzò lo sguardo verso Meng Hao e sorrise. Mentre sorrideva in modo strano, la sua fronte si spaccò e ne spuntò fuori un corno nero. Il suo corpo continuò a rompersi e presto si ricoprì di crepe. Poi esplose, rivelando… una figura verde con un corno!


Pulsava di un'aura caotica, e mentre guardava Meng Hao, cominciò a ridere fragorosamente.


"Quando la Vastità verrà gettata nel caos, Cielo e Terra saranno di nuovo a portata di mano!


"Quando l'universo collasserà, riapparirà il grande Dao!


"Chi sarà al di sopra del Dio e del Diavolo... per Sigillare i Cieli?!”


"Quindi portava a tutto questo... Allora è così..." L'entità verde rise, poi indicò bruscamente la farfalla.


"Ah beh, visto che ci siamo, potrei anche aiutarti, e seminare un po' di buona volontà." Ridendo, mosse il dito, e la farfalla tremò. Inaspettatamente, increspature si diffusero dalle sue ali e si manifestò una magia di spostamento temporale. Il tremore della farfalla sembrò spingere il cielo stellato quasi al punto di rompersi, come se si fosse accumulato con un potere che stava per esplodere, e se lo avesse fatto, avrebbe scatenato una velocità sconvolgente in grado di liberarsi da tutti gli ostacoli.


Una magia di spostamento temporale apparve attorno all'entità verde e Meng Hao ebbe l’impressione che il tempo fosse iniziato a scorrere diversamente per quella creatura.


Apparentemente, non proveniva da questo periodo temporale e aveva infatti usato le strane fluttuazioni del tempo nell'area per arrivare fin qui.


Mentre la figura diventava sempre più sfocata, Meng Hao chiese improvvisamente: "Chi sei tu?!"


"Tu non mi conosci e forse non mi conoscerai mai."


Le risate continuarono a risuonare mentre l'entità verde svaniva senza lasciare traccia... Rimase solo la sua voce, che sembrò contenere un tono di sollievo mentre riecheggiava nella Vastità.


"Chi creò la perla bianca!?


"Chi creò la perla nera!?”


"Chi scolpì i Quattro Grandi Regni... Chi trasformò il cielo stellato nella Vastità...?”


"E chi... creò quello specchio...? Chi rinunciò ad essere Immortale per diventare lo Spettro!?


"Lui era l'inizio. Tu sei la fine. Quindi, è così... Immortale. Dio. Diavolo. Demone. Spettro. Ora capisco..."

