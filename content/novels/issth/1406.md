---
weight: 1406
title: Capitolo 1406 - Per la Speranza!
pubDate: 2026-02-06T17:48:49.506Z
tags:
    - issth
---


Capitolo sponsorizzato, ringraziamo M,
2 capitoli in coda (M),
0/1 sponsorizzazioni 1 euro a capitolo,
-Schadenfreude


Questa volta, il ponte esplose davvero, cancellato dal suo Dao da Meng Hao. Ci fu un’esplosione scioccante che fece incupire i tre vecchi. Dovettero immediatamente abbandonare qualsiasi idea di proseguire e invece retrocedere.


A parte l'uomo muscoloso, il continente del Regno dei Diavoli aveva tre esperti con basi di coltivazione a 9-Essenze. Un uomo e una donna di mezz’età, e un vecchio che indossava una veste voluminosa e teneva in una mano un bastone d'osso. Tutti e tre gli Eccelsi a 9-Essenze si lanciarono verso la farfalla alla massima velocità possibile.


"Nessuno mi passerà davanti!" Meng Hao ruggì. Tese la mano destra ed evocò un arco. Ignorando qualsiasi potenziale ferita che la donna fredda potesse infliggergli, Meng Hao arretrò. Senza nemmeno prendersi il tempo di asciugare il sangue dalle labbra, scagliò dieci frecce in rapida successione!


Dieci fasci di luce sconvolgenti si diressero verso la donna e i due uomini.


Risuonarono enormi fragori. Quei dieci dardi erano sostenuti dalla forza vitale di Meng Hao, e quando esplosero, la potente deflagrazione costrinse il gruppetto a ritirarsi proprio come i tre vecchi del continente del Dio Immortale.


Allo stesso tempo, un fascio di luce partì dal continente del Dio Immortale, sfrecciando accecante verso Meng Hao. Era partito proprio mentre lui aveva scagliato le dieci frecce, il che non gli dava letteralmente tempo di prepararsi o schivare.


Riecheggiarono rimbombi mentre la luce avvolgeva Meng Hao al suo interno.


Il sangue schizzò dalle ferite su tutto il suo corpo, e fu scaraventato all'indietro come un aquilone col filo spezzato. La sua aura si indebolì, eppure, mentre la luce svaniva, si teletrasportò nella folla dei nemici. I suoi capelli erano arruffati e il suo petto era stato ridotto in poltiglia, ma mentre barcollava fermandosi, iniziò a ridere, una risata stridula che sembrava quasi un lamento.


Si trovava di fronte a un gruppo apparentemente infinito di coltivatori, inclusi almeno otto esperti a 9-Essenze. Erano tutti incredibilmente potenti, e anche se nessuno era al picco delle 9-Essenze, il loro livello permetteva loro di soverchiare praticamente chiunque nella Vastità.


Quasi subito dopo che Meng Hao si teletrasportò via dalla sua posizione originale, gli otto coltivatori a 9-Essenze si diressero istantaneamente verso di lui. Dietro di loro c'erano le due grandi masse terrestri. Ancora una volta, un fascio di luce brillante partì dal continente del Dio Immortale e, allo stesso tempo, un ruggito echeggiò dal continente del Regno dei Diavoli mentre apparve un antico drago infernale.


Meng Hao tremava, ma rideva come prima. Stese nuovamente la mano destra e l’arco iniziò a irradiare luce sconfinata e accecante, come se fosse un sole!


"Non ci sono altre opzioni ora. Va bene... Esplodi!" La risata di Meng Hao risuonò mentre l'arco, il tesoro prezioso forgiato da Nove Sigilli stesso, irradiava un bagliore intenso, poi rimase immobile per un momento per poi... scoppiare!


L'arco si trasformò in un'onda apparentemente infinita di schegge che esplose in ogni direzione. Meng Hao controllò la direzione dell'esplosione con la sua coltivazione, inviandola a dilaniare il mare dei suoi avversari.


Un potere folle e inesauribile si diffuse in tutte le direzioni. Anche gli otto esperti a 9-Essenze non poterono far nulla e furono fermati nella loro avanzata.


Mentre accadeva, Meng Hao si trasformò in un roc azzurro, che caricò in avanti. Resistette solo per un momento prima che il roc fosse distrutto e lui fosse rivelato, tossendo sangue. Tuttavia, in quel momento era riuscito a ferire gravemente uno dei vecchi del continente del Dio Immortale.


La pietra stellare brillò nell'occhio di Meng Hao, trasformandolo in un asteroide che quasi immediatamente si sbriciolò in pezzi. Tuttavia, riuscì ad affondare i denti nella testa dell’Eccelsa gelida.


Lei lanciò un grido straziante e respinse Meng Hao lontano da sé, ma lui riuscì a strapparle via lasciarle lo scalpo. Essere stata sfigurata in quel modo la fece infuriare.


Meng Hao tossiva sangue e i suoi organi interni erano devastati, eppure girò su se stesso e iniziò nuovamente a scatenare massacri. Ovunque andasse, innumerevoli nemici morivano. Il Calderone del Fulmine sopra la sua testa brillò e la Trasposizione e Spostamento della Forma lo aiutò a bloccare l'avanzata delle forze nemiche.


A quanto pareva, era proprio come aveva detto; non avrebbe permesso a nessuno di passargli davanti!


A quel punto, la farfalla stava per entrare nel vortice. Risuonarono rimbombi mentre mentre il fascio di luce dal continente del Dio Immortale si avvicinava, passando accanto a Meng Hao per mirare alla farfalla. Allo stesso tempo, il drago infernale del Regno dei Diavoli ruggì, irradiando un'aura di morte sinistra e sconfinata. Era come un vento dall'oltretomba che coprì Meng Hao e iniziò a farlo marcire.


La figura di Meng Hao sfarfallò di nuovo, svanendo. Quando riapparve, era davanti al fascio di luce, che bloccò fisicamente con il suo stesso corpo.


Risuonò un boato e il sangue schizzò dalle sue ferite. La ferita che gli era stata appena inflitta minacciava di farlo svenire. Eppure, la sua visuale si riempì di rosso e iniziò a ridere maniacalmente.


"Avete distrutto il mio Regno di Montagna e Mare, avete distrutto la mia casa, avete distrutto il mio clan e avete distrutto innumerevoli vite...


"Un giorno, mi vendicherò per tutto questo. Infliggerò lo stesso dolore che provo a tutti voi, poco a poco, in modo straziante!"


Mentre le sue parole taglienti e velenose risuonavano, gli otto esperti a 9-Essenze mostrarono varie reazioni. Alcuni sospirarono, altri tacquero, altri apparvero ancora più omicidi di prima. Altri si riempirono di emozioni contrastanti. Tuttavia, nessuno smise di attaccare. Semplicemente non potevano permettere a Meng Hao di restare in vita, né potevano lasciare che la farfalla fuggisse.


Questa guerra andava avanti da molti anni. Le prime vittime si erano verificate decine su decine di migliaia di anni fa, e quindi, non aveva molto senso all'improvviso lasciar scappare il nemico!


Mentre gli otto si avvicinavano, seguiti da un'ondata travolgente di coltivatori ordinari, Meng Hao alzò le mani tremanti e poi spalancò le braccia.


"Ottava Maledizione, Maledizione del Corpo e dello Spirito!


"Settima Maledizione, Maledizione del Karma!


"Sesta Maledizione, Maledizione della Vita e della Morte!


"Quinta Maledizione…”


"Quarta Maledizione... Terza... Seconda... Prima Maledizione!" Otto simboli luminosi apparvero sulla fronte di Meng Hao, che poi iniziarono a ruotare insieme in un'unica immagine.


"Otto Maledizioni... combinatevi!" Ruggì Meng Hao mentre numerose magie apparvero attorno a lui, si fusero insieme e poi si trasformarono in un vortice enorme. Il vortice ruotò, crescendo rapidamente più grande mentre tuonava verso i suoi otto avversari.


I loro volti impallidirono mentre scatenavano varie abilità divine; il vuoto attorno a loro si frantumò e il cielo stellato tremò mentre esplodeva un'aura di completo sterminio.


Meng Hao barcollò all'indietro, tossendo sangue, eppure, lo stesso accadde ai suoi otto avversari. Tutti rimasero feriti in vari modi. Dietro Meng Hao, la farfalla era già iniziata a entrare nel buco nero. Invece di passare in una delle fessure, si era diretta verso la regione più profonda e la bara verde.


Fu a quel punto che riecheggiò un sospiro dal continente del Regno dei Diavoli, un antico sospiro di qualcuno che era esistito per innumerevoli, interminabili anni.


"Non desideravo combattere... Ci sono troppe persone contrarie a questa guerra, quindi... ho mantenuto il mio silenzio. Ma ora, non importa chi ha ragione e chi ha torto. Dato che le cose sono degenerate a questo punto... potrei anche fare qualcosa." Mentre le parole riecheggiavano, un'enorme mano uscì dal continente del Regno dei Diavoli, una mano apparentemente capace di tirare giù l'intera volta celeste. Il suo bersaglio era la farfalla, che stava ora entrando nel buco nero.


La afferrò delicatamente, rendendole impossibile continuare. Anche mentre lei si dibatteva, iniziò lentamente a essere tirata fuori dal buco nero.


Un'aura che superava tutti gli altri coltivatori a 9-Essenze eruttò. Era sicuramente un'aura a 9-Essenze, ma gli altri non potevano competere minimamente con essa. Se si poteva dividere lo stadio delle 9-Essenze in più parti, allora questo vecchio doveva essere ad una fase avanzata!


Vedere la farfalla in tale pericolo fece apparire un sorriso amaro sul volto di Meng Hao. Ma poi i suoi occhi brillarono di determinazione e agitò entrambe le mani, evocando il Regno di Montagna e Mare.


"Il Dao è nel mio cuore!”


"La Volontà è nei miei occhi!”


"Prenderò possesso delle Montagne e dei Mari, Incantesimo Sigillo dei Cieli!" Ruggendo, agitò le mani e le Nove Montagne si lanciarono in avanti. Gli Otto Mari esplosero in movimento. Un potere enorme divampò, in parte verso gli otto avversari con cui stava combattendo e in parte verso l'enorme mano del Regno dei Diavoli che stava afferrando la farfalla.


Riecheggiò un sospiro dal continente del Regno dei Diavoli e la mano si trasformò in un palmo che colpì le Nove Montagne e gli Otto Mari. Mentre si avvicinava, la mano divenne immensamente più grande, fino a diventare ampia come l'intero Regno di Montagna e Mare. Quando atterrò, le Montagne e i Mari rimbombarono, per poi venire prontamente distrutti!


Esplose un'enorme onda d'urto che perfino gli otto esperti a 9-Essenze temevano. Eppure, senza la minima pausa, continuarono a volare verso Meng Hao, che stava tossendo boccate di sangue.


Il Regno di Montagna e Mare era stato distrutto da un singolo colpo di palmo. Non perché stesso non fosse potente, ma piuttosto, perché la base di coltivazione di Meng Hao era insufficiente per scatenarne il pieno potere.


"Il mio Regno di Montagna e Mare… Se io, Meng Hao, potrò vivere abbastanza a lungo, allora verrà il giorno in cui riforgerò le Montagne e i Mari. Se non posso fare abbastanza Montagne, allora le prenderò dal continente del Dio Immortale e dal Regno dei Diavoli. Se non posso fare abbastanza Mari, allora userò il vostro sangue come sostituto!


"Quindi... Regno di Montagna e Mare, SCOPPIA!!" Il sangue schizzò dalla bocca di Meng Hao mentre le sue parole amare echeggiavano. Allo stesso tempo, i suoi occhi si inumidirono. Il Regno di Montagna e Mare era sicuramente un tesoro prezioso, ma era anche la sua casa.


Stava distruggendo la sua casa per seppellire i suoi nemici, tutto per assicurarsi che i suoi cari potessero restare in vita...


BOOM!


Risuonò un suono difficile da descrivere a parole. Era come se l'intero mondo ruggisse di furia mentre cadeva nella morte. Le Montagne furono distrutte!


I Mari si frantumarono!


Questo era un vero collasso in ogni senso del termine, una vera esplosione!


Il cielo stellato nel vortice cadde a pezzi e lo stesso vortice sembrò addirittura smettere di roteare momentaneamente.


La distruzione delle Montagne e dei Mari scatenò un potere mortale che si diffuse attraverso la Vastità. Il vecchio che aveva appena parlato dal continente del Regno dei Diavoli gridò con furia e shock, ma poi, la voce fu semplicemente sovrastata.


Innumerevoli coltivatori del continente del Dio Immortale e del Regno dei Diavoli furono istantaneamente ridotti in cenere. Persino gli otto esperti a 9-Essenze tossirono sangue e scatenarono abilità divine salvavita per proteggersi.


Per quanto riguardava la farfalla, mentre il Regno di Montagna e Mare esplodeva, batté le ali e si lanciò attraverso il buco nero, portando i coltivatori di Montagna e Mare verso la fonte della speranza, la bara verde!


