---
weight: 1410
title: Capitolo 1410 - Il Bronzo Sostituisce i Cieli
pubDate: 2026-02-14T14:01:09.268Z
tags:
    - issth
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


La Vastità.


Sconfinata. Incommensurabile. Forse aveva un punto finale, ma fino ad ora, nessuno lo aveva mai raggiunto, tranne forse qualcuno che era Trasceso.


Era troppo vasta, e conteneva troppi mondi e regni. Comprendeva troppi popoli, troppi pericoli. C'erano vortici che contenevano forme di vita inspiegabili, indescrivibili, o leggende che da tempo erano state ridotte a nient'altro che rovine.


In realtà però lo spettacolo più comune nella Vastità era la polvere. Lì si potevano trovare cadaveri, macerie, perfino oggetti magici, di tutto a patto di cercare.


In quel momento, in qualche luogo indeterminato nella Vastità, un cadavere galleggiava a mezz’aria. Era impossibile dire da quanto tempo si trovasse lì. Era completamente avvizzito, sebbene non fosse marcito. Indossava un'armatura che piena di crepe, di colore completamente grigio.


Accanto al corpo c'era un cane avvizzito, che nonostante sembrasse morto, apparentemente si rifiutava di lasciare il fianco del suo padrone.


Né il cadavere, né l'armatura mostravano segni di vita, come se fossero morti da molto, molto tempo.


La borsa da trasporto del cadavere era stata perforata e quasi tutto ciò che conteneva si era disperso nello spazio. Anni prima, una donna era fuggita dall'interno, solo per scoprire di non avere idea di dove si trovasse.


Quanto a come esattamente la borsa da trasporto si fosse rotta, non lo sapeva. Ricordava solo che dopo che si era aperta, era tornata improvvisamente libera. Poi aveva intravisto la persona che odiava più in assoluto, con un’armatura che scintillava debolmente.


Un momento dopo, il vento spazzò quella parte della Vastità, portando via ogni cosa. Anche la donna fu portata via lontano, in lontananza.


Anche il cadavere galleggiava tra le raffiche. Guardandolo da vicino, si poteva vedere una lampada di bronzo sulla sua fronte. Quando la borsa da trasporto si era rotta qualche tempo prima, la lampada di bronzo non era andata alla deriva come quasi ogni oggetto all’interno, invece era fluttuata lentamente verso la testa del corpo.


In passato, quella lampada di bronzo aveva cambiato il destino della persona che adesso era in questo stato!


Nemmeno Shui Dongliu era riuscito a comprenderne il potenziale.


Quando questa persona era viva e aveva Lampade dell'Anima, questa lampada di bronzo non era mai apparsa, né tantomeno brillava. Ma ora che al cadavere mancavano completamente le Lampade dell'Anima, finalmente quella di bronzo si era rivelata.


Molto tempo prima, il proprietario di questo corpo aveva in effetti ipotizzato che questa lampada, che aveva cambiato il suo destino e che aveva trovato in un tempo dell'Antico Rito Daoista Immortale, fosse probabilmente... una Lampada dell'Anima appartenente a qualche individuo sconosciuto.


Non era sicuro di chi, né aveva modo di fare ipotesi.


Nota traduzione: la lampada di bronzo è apparsa per la prima volta nel capitolo 809. Prendere la lampada nel capitolo 818, secondo Shui Dongliu, ha permesso a Meng Hao di “cambiare il suo destino”. In seguito l’ha usata come contenitore per la Fiamma Divina e nel capitolo 960 è giunto alla conclusione che è una Lampada dell’Anima dalle origini misteriose.


Quando la lampada di bronzo era emersa dalla borsa da trasporto, era fluttuata fuori e aveva cominciato a fondersi con la fronte del cadavere, qualcosa che nemmeno il proprietario di quel corpo avrebbe mai potuto prevedere che sarebbe accaduto.


Il tempo passò. Ogni anno, la lampada di bronzo sprofondava un po' di più nella fronte del cadavere. Passarono dieci anni. Poi cento. Poi mille. A quel punto, la lampada di bronzo non era affatto visibile, perché era affondata completamente nel corpo.


Forse fu a causa di quella lampada di bronzo che, nel corso dei mille anni trascorsi, nessuna entità di alcun tipo si avvicinò al cadavere, ma preferirono invece evitarlo.


La lampada non solo preservò il cadavere, fece sì che avesse la possibilità, un giorno, di riaprire gli occhi...


Ad un certo punto, il corpo manifestò un minuscolo frammento di aura. Sembrava l'aura di un Immortale, eppure somigliava anche a un Demone. Era strana, multiforme e bizzarra. Chiunque avesse combattuto nella guerra del Regno di Montagna e Mare l'avrebbe rapidamente identificata come... qi Demoniaco!


Era l'aura di quella leggendaria entità del Regno di Montagna e Mare, il Sovrano Demoniaco!


Questo cadavere non era altro che Meng Hao!


Dopo essere stato teletrasportato via dalla gelatina carnosa, aveva perso i sensi. Tuttavia, nell'ultimo momento prima che ciò accadesse, le immagini di tutta la sua vita gli passarono per la mente.
Alla fine, vide il pappagallo cancellarsi la memoria e vide la gelatina carnosa sacrificare la sua vita per teletrasportarlo al sicuro. Quelle immagini gli spezzarono il cuore e lo lasciarono sconvolto. Eppure, non c'era nulla che potesse fare per fermarle. Poteva solo guardare.


Lacrime di sangue gli rigarono il volto. Dopo essere stato teletrasportato via, e appena prima di svenire, aveva sorriso, era un sorriso angosciato, un sorriso che conteneva follia e riluttanza a morire.


Avrebbe fatto di tutto per riprendersi, sebbene non fosse sicuro di come. Pensò al Frutto del Nirvana del suo lignaggio, e pensò anche alla lampada di bronzo nella sua borsa portaoggetti.


Usando l'ultimo briciolo di energia, riuscì a tirare fuori la lampada di bronzo. Poi usò una magia segreta unica che aveva acquisito dall'eredità di Shui Dongliu, una tecnica che rendeva possibile possedere la Lampada dell'Anima di un'altra persona. Era una magia inquietante che forse nemmeno Shui Dongliu si ricordava di aver imparato e in cui non avrebbe neanche riposto fiducia. In realtà, non proveniva da Nove Sigilli, ma dall'altra parte dell'anima che componeva Shui Dongliu.


Nel momento in cui Meng Hao scatenò la magia, perse conoscenza. Dopodiché, tutto fu un vuoto.


Nel corso dei mille anni, il suo corpo era continuato ad avvizzire. La sua forza vitale era svanita da tempo, e tutto di lui si era disperso. Rimaneva solo la Lampada dell'Anima di bronzo che continuava a fondersi con lui. Un giorno, quando entrò completamente nella sua fronte, avvenne un cambiamento sconvolgente in lui.


Riecheggiarono rimbombi mentre la lampada di bronzo prendeva gradualmente il posto della sua Lampada Primaria perduta. Poi iniziò a rimodellare i suoi canali del qi e a ricostruire la sua coltivazione!


Ad ogni giorno che passava, la sua carne atrofizzata sarebbe pulsata con un po' più di qi e sangue. I suoi organi interni erano stati una volta completamente disseccati, ma ora si stavano riprendendo. Pochi giorni dopo, il suo cuore batté per la prima volta in mille anni. Intorno a lui, nella Vastità, il cielo stellato vibrò, causando la fuga in preda al terrore di innumerevoli forme di vita nascoste nell'area.


Il suono del battito cardiaco continuò a riecheggiare mentre il sangue scorreva attraverso il suo corpo. Gradualmente, quel sangue rovinato cominciò a riprendersi!


Presto, il suo corpo non era più avvizzito, e sembrava persino che respirasse.


Il suo sangue scorreva e la lampada di bronzo cominciò lentamente a bruciare, inviando fumo verde sconfinato in tutto il suo corpo. Alla fine raggiunse la sua base di coltivazione, che fece accendere la forza vitale dentro di lui.


Improvvisamente si diffuse un'aura potente che fece tremare l’area attorno. Meng Hao aveva accumulato così tanto potere che le sue palpebre fremettero, come se presto... avrebbe aperto gli occhi.


Mentre diventava sempre più forte, l'aura dentro di lui divenne più terrificante. Un vortice si sollevò intorno a lui, un vortice che forse non poteva eguagliare il caos scatenato sulla Vastità dallo specchio di rame e dal pappagallo tutti quegli anni prima, eppure, era comunque scioccante.


Tuttavia, dopo alcuni respiri di tempo, l'aura si affievolì. Il corpo di Meng Hao tornò gradualmente fermo e la forza svanì dai suoi occhi. Divenne pacifico e immobile.


Apparentemente, quell’ondata di potere non era sufficiente a risvegliarlo. Aveva bisogno di più energia per aprire gli occhi, di più forza vitale; in quel momento, semplicemente non ne aveva abbastanza.


Perciò doveva aspettare ancora un po'...


Gradualmente, il suo corpo tornò ad avvizzire e il suo cuore smise di battere. Il suo sangue si seccò e la sua aura svanì. Ora non sembrava diverso dal cadavere che era stato prima. Tuttavia, c'era una scintilla di vita dentro di lui che non c'era prima, che tremolava e bruciava, sempre così lentamente.


Il tempo passò. Dieci anni dopo, Meng Hao stava ancora galleggiando nella Vastità. Un giorno, una navetta volante apparve all'improvviso.


Un mucchio di oggetti vari poteva essere visto ammucchiato nella parte posteriore del mezzo e un'occhiata più attenta rendeva ovvio che la maggior parte di essi era stata raccolta dalla polvere che riempiva la Vastità. C'erano persino alcuni cadaveri disseccati tra gli oggetti a caso.


Una giovane graziosa sedeva a gambe incrociate nella navetta volante, sebbene fosse vestita in un modo che la faceva sembrare più grande di quanto non fosse. Apparentemente, non voleva che la gente capisse la sua vera età.


La sua coltivazione non era debole, però; solo persone potenti avrebbero mai osato volare da sole nella Vastità. A giudicare dalle fluttuazioni che si irradiavano dal suo corpo, era allo stadio del Reame del Dao.


Dietro di lei sedeva un giovane uomo, che sembrava molto più debole di lei, e si comportava in modo molto sottomesso. Occasionalmente guardava fuori verso la Vastità, con un’espressione curiosa e nervosa allo stesso tempo. Alla fine, la sua espressione divenne di distratta curiosità; quando la giovane se ne accorse presto, cominciò immediatamente a rimproverarlo.


"Non dimenticarlo questa volta!" Disse severamente. "Quando arriveremo lì, devi comportarti da duro! Fai un bello spettacolo e non sbagliare la tua storia!


"Ricorda, tu sei l'erede del clan Yun. Sei un discendente legittimo di quello che una volta è stato il clan più glorioso in questa parte della Vastità! La grande Scuola della Vastità sta cercando un genero per la loro Sacra Figlia e lei sicuramente sceglierà te!


"Sono una fazione potente che può persino scontrarsi con il continente del Dio Immortale e il Regno dei Diavoli. Si dice che conoscano il segreto su come accedere al portale di teletrasporto che porta fuori dalla Vastità!" Gli occhi della giovane donna brillavano di anticipazione.


Il giovane abbassò lo sguardo. Con voce alquanto debole, disse: "M-ma, il clan Yun è solo un piccolo clan. Erano famosi anni e anni fa, non ora. Inoltre... non sono proprio un discendente legittimo."


"Zitto!" Abbaiò la giovane donna, fulminando con lo sguardo il giovane, che rapidamente chinò il capo con deferenza. "E allora?! Il patriarca di prima generazione del clan Yun aveva un accordo matrimoniale con la Scuola della Vastità. Non importa di quale anno o di quale generazione, l'erede del clan Yun può diventare l'amato compagno di una delle Sacre Figlie della grande Scuola della Vastità.
Il clan Yun è decaduto anni fa, e ora esiste solo nel mondo mortale, quindi non c'è modo che possano onorare la loro parte dell'accordo. Ma chi se ne importa? Sono riuscita a comprare una copia dell'accordo e ho anche il tesoro prezioso del nostro clan che mi permette di brandire il potere delle 2-essenze. Ci riusciremo sicuramente!”


"Inoltre, non avremo a che fare con i superiori della Scuola della Vastità. Chiunque incontreremo, dovranno mantenere le apparenze, quindi finché l'accordo matrimoniale è valido, posso solo aspettare che ci siano molte persone in giro, poi tirarlo fuori perché tutti lo vedano. La Scuola della Vastità potrebbe essere forte, ma devono anche essere ragionevoli. Anche se non rispettano l'accordo, ci ricompenseranno sicuramente in qualche modo!” Mentre parlava, la giovane continuava a scrutare l'ambiente circostante. Improvvisamente, girò la testa per guardare in lontananza, dove vide un cadavere galleggiare nella polvere, non troppo lontano dalla traiettoria di volo della navetta.


"Eeh? Quel cadavere antico è completamente intatto, inoltre ha un cane con sé." Allungò la mano e fece cenno di afferrare qualcosa, tirando Meng Hao a sé. Dopo averlo guardato, i suoi occhi brillarono.


"Non male. Non male per niente. Con tutti questi cadaveri e altri oggetti a caso per aiutare a pagare le spese, questo viaggio non sarà stato uno spreco dopotutto." Sorridendo, gettò rapidamente Meng Hao e il mastino nella parte posteriore della navetta volante per unirsi agli altri oggetti qualunque e corpi che aveva raccolto dalla polvere della Vastità. Mentre proseguiva, continuò a rimproverare il giovane.

