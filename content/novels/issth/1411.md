---
weight: 14110
title: Capitolo 1411 - La Campana della Vastità Annuncia l'Arrivo di un Eccelso!
pubDate: 2026-02-23T10:18:43.351Z
tags:
    - issth
---


Capitolo regolare,
0 capitoli in coda,
0/1 sponsorizzazioni 1 euro a capitolo,
-Schadenfreude


La giovane donna era così concentrata nel rimproverare il ragazzo che non notò cosa successe quando gettò Meng Hao sul retro della sua navetta volante. Le sue palpebre fremettero, sebbene non avesse ancora la forza di aprire gli occhi.


Inoltre, la giovane donna non notò che vari minuscoli vortici si erano aperti attorno a Meng Hao una volta che atterrò sul retro della navetta volante. Poi, la nebbia che li circondava si trasformò in filamenti che iniziarono ad insinuarsi nel mezzo!


I filamenti di nebbia circolarono all'interno della navetta e poi iniziarono a entrare in Meng Hao. Sempre più foschia svanì dentro di lui, come un fiume che si gettava in un canale prosciugato.


Apparentemente, le ferite di Meng Hao erano così gravi che gli mancava la forza persino per assorbire la  foschia della Vastità da solo. Tuttavia, c'era qualcosa nella navetta volante che lo aiutò gradualmente ad accumulare la forza che gli mancava per aprire gli occhi.


Il tempo passò, e per qualche ragione la navetta volante sembrava andare sempre più rapida. Alla fine, la giovane donna, nonostante fosse così impegnata a rimproverare il ragazzo, notò finalmente l'aumento di velocità. All'inizio, rimase a bocca aperta, ma poi iniziò a ridere di cuore.


"Vedi, fratellino? Non c'è da meravigliarsi che la grande scuola della Vastità abbia una tale reputazione. La volta celeste nel loro territorio è ovviamente benedetta con una sorta di Essenza che ha aumentato la nostra velocità. Scommetto che quell'Essenza può persino identificare le forze ostili.
Più sei ostile verso di loro, più lento ti muoverai. Meno ostile, più veloce!" Giunta a questa conclusione, la giovane donna rise di nuovo. Dietro di lei, il ragazzo la fissò sconvolto. Non sembrava che l’ipotesi della giovane fosse minimamente azzeccata, eppure non osò aprire bocca. Invece annuì e finse di essere in soggezione della giovane donna.


Si era reso conto che sua sorella non era la persona più acuta del mondo, ma sapeva anche che in fondo era una brava persona. Non solo le piaceva quando la gente la guardava con ammirazione, ma soprattutto, quando era felice, passava meno tempo a rimproverarlo.


Seppellendo le sue riserve, il ragazzo iniziò a pensare a tutto ciò che era accaduto durante il loro viaggio. Avevano incontrato altre navette volanti lungo la strada, e sebbene sua sorella non ci avesse mai prestato attenzione, lui l'aveva fatto. Alla fine, volse l’attenzione alla collezione di cadaveri e di altri oggetti sul retro della navetta volante.


Guardò il cadavere di Meng Hao, e improvvisamente si rese conto che il loro mezzo aveva iniziato a muoversi più rapidamente quasi esattamente nello stesso momento in cui sua sorella aveva raccolto quel corpo.


Tuttavia, considerando il livello della sua coltivazione, non notò nulla di fuori dall'ordinario. Non importava come lo studiasse, non sembrava altro che un cadavere. Pochi giorni dopo, il ragazzo smise di preoccuparsene così tanto, sebbene continuasse a lanciare occasionali sguardi cauti verso di lui.


Meng Hao era già sveglio.


Tuttavia, non si era ridestato il suo corpo, ma la sua anima. Dopo essere stato trascinato sulla navetta volante e aver assorbito parte del potere della Vastità, stava osservando tutto ciò che era attorno a lui come se fosse un sogno.


La sua anima doleva. Ripensò al Regno di Montagna e Mare, a suo padre e sua madre, a sua sorella, a Xu Qing, e a tanti altri volti familiari.


Ripensò alla farfalla e a come alla fine si era posata su quella bara verde.


Ripensò al pappagallo e poi alla gelatina di carne, che ora era priva di qualsiasi traccia di vita. Tutto ciò era ormai passato. L'unico compagno ancora al suo fianco era il mastino.


Il mastino non era morto. Era rimasto addormentato per tutto il tempo, in letargo. Anche nel sonno, continuava a vegliare su di lui. Aveva pagato un caro prezzo e persino ora era capace solo di dormire.


"Questo odio... deve essere vendicato!!


"Regno di Montagna e Mare... tornerò da te!!


"Mamma e papà, sorella, Qing'er... aspettatemi...." L'anima di Meng Hao fissò lontano dalla navetta volante nella distanza. Non aveva idea di dove fosse la Farfalla di Montagna e Mare, né in quale direzione si trovasse. Poteva solo fidarsi dei suoi sentimenti per indovinare dove potesse essere.


Il dolore che provava era qualcosa che non si sarebbe placato, e lo aveva già cambiato. Era più freddo ora, e più silenzioso.


Poteva capire che l'unica ragione per cui era vivo in quel momento era perché il mastino lo aveva protetto, e la gelatina di carne aveva sacrificato tutto per lui. Ma soprattutto, era dovuto a ciò che aveva fatto appena prima di perdere conoscenza. Aveva tirato fuori... la lampada di bronzo!


I misteri che circondavano quella lampada erano incommensurabili. Aveva sostituito tutte le sue Lampade dell'Anima; invece di averne trentatré, ne aveva solo una. Tuttavia, dopo che l'aura della lampada si era fusa con il suo qi Demoniaco, la pressione risultante era ancora più terrificante di tutte le sue altre 33 Lampade dell'Anima messe insieme. "Questa lampada di bronzo... a chi diavolo apparteneva esattamente?"


Mentre studiava i cambiamenti e le trasformazioni dentro di sé, Meng Hao notò infine il duo sulla navetta volante. La sorella maggiore era testarda e il fratello minore era debole ma astuto. Meng Hao li guardò, poi li ignorò. Il ragazzo occasionalmente si voltava ad osservarlo, ma Meng Hao scelse di rimanere immobile e in silenzio.


Tuttavia, se non fosse stato per questi due e l'aiuto della loro navetta volante, una coincidenza casuale che gli aveva permesso di assorbire la nebbia della Vastità, allora ci sarebbe voluto molto, molto più tempo perché la sua anima si risvegliasse.


Era qualcosa che Meng Hao non avrebbe dimenticato.


Le sue ferite erano così numerose che anche dopo mille anni di assorbimento dalla lampada di bronzo, era necessario più tempo per ripristinare la sua coltivazione.


Per ora, poteva solo contenere il suo desiderio di versare un mare di sangue per ottenere vendetta. Ma sapeva... che un giorno ci sarebbe riuscito!


Passarono mesi in cui mantenne il silenzio. Normalmente, il viaggio intrapreso dalla navetta volante sarebbe durato più a lungo, ma ora stava rapidamente volgendo al termine. Più avanti si poteva vedere... un corpo celeste sorprendentemente grande!


Non era una massa continentale come il Continente del Dio Immortale o il Regno dei Diavoli. Era un pianeta!


Questo pianeta poteva sicuramente essere paragonato ai corpi celesti sbalorditivi simili al continente del Dio Immortale. Tuttavia, se le terre sul pianeta fossero state dispiegate e distese, avrebbero sicuramente superato quella stessa massa continentale.


Era semplicemente gigantesco, così grande che poteva essere visto interamente solo da lontano. In effetti, era così vasto che sembrava quasi sostenere il cielo stellato della Vastità.


Il Regno di Montagna e Mare sarebbe stato una formica al confronto!


A circondare il pianeta c'era un anello giallo scuro. Sorprendentemente, studiandolo da vicino, si poteva scoprire che era composto da innumerevoli asteroidi, grandi e piccoli. Solo guardare il pianeta era terrificante e avrebbe scosso l’anima.


Innumerevoli raggi di luce potevano essere visti volare dentro e fuori dal pianeta, rendendolo ancora più abbagliante.


"Vedi? Quello è il pianeta della Vastità! Cielo! Come può esistere un pianeta così grande? È semplicemente enorme rispetto alla massa continentale da cui proveniamo. Potresti infilarci la nostra casa diecimila volte!
Centomila. Forse un milione..." Il tono della giovane era piuttosto grandioso quando iniziò a parlare, ma alla fine, si spense in silenzio mentre fissava l'enorme pianeta di fronte a lei.


Anche il ragazzo accanto lo stava fissando ad occhi spalancati.


Nessuno dei due notò che dietro di loro, Meng Hao si era appena mosso. Sebbene non potesse ancora aprire gli occhi, anche la sua anima stava fissando il pianeta della Vastità, e dentro gli occhi del suo spirito, iniziò a bruciare un fuoco strano.


La giovane fece un respiro profondo e i suoi occhi iniziarono a brillare. "Non c'è da meravigliarsi che dicano che può competere con il continente del Dio Immortale e il Regno dei Diavoli.... Wow, il pianeta della Vastità!”


"Questa è la casa della leggendaria... scuola della Vastità, che è stata creata nello stesso momento della Vastità stessa, e ha l'unico portale di teletrasporto che porta fuori!”


"Fratellino, ho deciso. Devi assolutamente sposare quella Sacra Figlia!" Gli occhi della giovane donna brillavano di determinazione e scosse la manica, facendo avvicinare la navetta volante al pianeta della Vastità.


Tuttavia, il mezzo avanzava, uno scudo brillante si levò improvvisamente per coprire l’intero pianeta e la volta celeste che lo circondava. Ogni coltivatore di passaggio, indipendentemente dal livello della loro coltivazione, fu immediatamente bloccato nel cielo stellato, incapace di muovere anche solo un pollice. Tutti mostrarono espressioni scioccate mentre tutti si chiedevano cosa stesse accadendo.


Fu in quel momento che il suono di un'antica campana iniziò a riecheggiare da qualche parte sul pianeta della Vastità. Il rintocco austero e sonoro si diffuse nella volta celeste, spingendo via la nebbia della Vastità e causando una pressione intensa.


Dong!


Dong!


Dong!


I coltivatori della scuola della Vastità ne furono tutti completamente scossi. I rintocchi continuavano, presto non furono solo i guerrieri ordinari ad essere sorpresi. I potenti esperti che costituivano la forza interna della Scuola della Vastità alzarono lo sguardo.


Quando la campana suonò per la quarta volta, numerosi volti fremettero scioccati. Al sesto rintocco, Eccelsi a 8 Essenze iniziarono a volare verso il cielo stellato che circondava il pianeta.


Tuttavia, mentre sfrecciavano via, risuonò il settimo rintocco della campana. Da qualche parte sul pianeta della Vastità, in uno sconfinato tempio, un vecchio aprì improvvisamente gli occhi, e l'aura di un Eccelso a 9 Essenze eruppe dal suo corpo. In un istante uscì nella volta celeste, seguito da altri potenti esperti dal pianeta. Innumerevoli raggi di luce volarono via con velocità incredibile.


Più di un milione di coltivatori erano stati bloccati nel cielo stellato fuori dal pianeta della Vastità, tutti scioccati e incapaci di muoversi. Eppure, il rintocco continuava.


Tra il gruppo di persone irrigidite, la maggior parte non capiva cosa indicassero i rintocchi, e così reagirono per lo più con calma. Tuttavia, le persone che conoscevano il significato della campana non poterono trattenersi dallo splaancare gli occhi per lo shock e il terrore.


"Quella... è la Campana della Vastità!!"


"Quando arriva un Eccelso che non è un membro della Scuola della Vastità... la Campana della Vastità suonerà!"


"Tre rintocchi significano un Eccelso a 7 Essenze. Sei rintocchi indicano un Eccelso a 8 Essenze. Più di quello significa... un Eccelso a 9 Essenze!!"


"La campana ha suonato sette volte! Questo significa... che c’è un Eccelso a 9 Essenze!!" Le persone fuori dal pianeta della Vastità che capivano il significato del rintocco della campana erano completamente scioccate. Iniziarono a guardarsi intorno, e presto, tutti gli occhi caddero sulla navetta volante, che era l'unico oggetto nel cielo stellato che non era stato bloccato!


Su quel mezzo, il ragazzo aveva spalancato gli occhi e guardava intorno stupito a tutti i coltivatori bloccati. Anche sua sorella sembrava scioccata, ma poi iniziò a ridere.


"Fratellino, è il momento di fare i duri. Sembra che l'accordo matrimoniale con il clan Yun sia ancora valido. Non ho nemmeno tirato fuori la tavoletta di giada e la Scuola della Vastità ci ha già notato e iniziato a suonare le campane per darci il benvenuto." Sebbene gli occhi della giovane donna fossero spalancati per la gioia, le gambe del ragazzo tremavano.


"Sorella, non credo che sia quello che sta..." Prima che il ragazzo potesse finire di parlare, videro i numerosi raggi di luce che si irradiavano dal pianeta della Vastità, e potevano percepire i terrificanti livelli delle loro basi di coltivazione. La giovane donna si entusiasmò ancora di più.


"Fratellino, guarda, stanno venendo a riceverci!" Disse eccitata, facendo un respiro profondo mentre la folla di persone si avvicinava.


Il ragazzo dietro di lei era sconcertato. Era debole, ma molto intelligente e poteva intuire che stava succedendo qualcosa di strano!

Libro 9: Il Sovrano Demoniaco Ritorna; l'Apice della Vastità!



