---
weight: 14140
title: Capitolo 1414 - Raffinare un Cadavere di Eccelso!
pubDate: 2026-02-26T15:40:05.473Z
tags:
    - issth
---


Capitolo sponsorizzato, ringraziamo Francesca!,
2 capitoli in coda (2 Francesca),
0/1 sponsorizzazioni 1 euro a capitolo,
-Schadenfreude


Quella terrificante percezione divina era simile a quella dell’esperto antichissimo del Regno dei Diavoli. Era al livello delle 9-Essenze, ma al suo massimo picco!


Arrivato a quel punto, avrebbe potuto fare un tentativo per passare al Regno della Fonte del Dao. Naturalmente anime così potenti erano molto rare. Per innumerevoli anni, pochissime persone erano mai riuscite a raggiungere il picco delle 9-Essenze. In effetti, persino in una setta enorme come la scuola della Vastità ne avevano avuti solo quattro.


Tuttavia, quei quattro erano tutti ad un solo passo dalla Fonte del Dao!


Sfortunatamente, dai tempi antichi fino ad oggi, chi poteva compiere quell’ultimo passo era raro come le piume di fenice o le corna di qilin. In tutta la Vastità, ce n'erano state solo due o tre... che avevano completato quella fase!


Tutti gli altri erano morti.


Chi esitava a fare quell'ultimo passo e rimaneva al picco delle 9-Essenze, avevano una longevità praticamente illimitata. Anche se non era corretto dire che fossero immortali, c’erano vicini. Avevano un’esperienza sorprendentemente profonda e più a lungo praticavano la coltivazione, più potenti diventavano. Tuttavia, la Tribolazione della Vastità li colpiva una volta ogni diecimila anni, e ogni volta che arrivava, era più terrificante della precedente, finché non riusciva a distruggerli.


Così, quando si trattava di confrontare guerrieri al picco delle 9-Essenze, a meno che qualcuno non avesse un’Essenza unica e rara, allora la forza sarebbe stata determinata da chi aveva praticato la coltivazione a quel livello per più tempo.


La potente divina percezione avvolse Meng Hao, attraversandolo e ispezionando ogni centimetro del suo essere. Gli altri sette Eccelsi rimasero in disparte, espressioni cupe sui loro volti.


Dopo che fu passato abbastanza tempo per bruciare mezzo bastoncino d'incenso, si ritirò lentamente, e poi un'antica voce riecheggiò.


"Questa persona ha ricevuto l'eredità di una magia del Dao in una vita precedente, che lo ha spinto artificialmente al livello delle 9-Essenze. Tuttavia, il risultato è stato un danno significativo che sarebbe stato difficile notare a un esame superficiale. Anche se è ancora vivo, sarebbe così difficile per lui fare ulteriori progressi, sarebbe una sfida contro le leggi celesti.”


"Questa persona ha provato un profondo dolore e lutto nella vita, e apparentemente ha attraversato una grande catastrofe. Molto probabilmente, ha assistito alla distruzione del suo mondo natale. Tutti gli altri sono morti, con lui come unico sopravvissuto. Persino la sua stretta fuga miracolosa lo ha lasciato con solo un'anima disincarnata.”


"Il livello di rancore dentro di lui è profondo e le sue precedenti ossessioni persistono ancora. La sua mente era forte e il suo corpo lo è ancora di più. Comanda persino una qualche Essenza che va oltre la mia comprensione. Molto interessante.”


"Tutte queste cose sono secondarie, comunque. L’aspetto più interessante è la sua aura. Non è né Immortale, né Diabolica, e differisce dalla Vastità. Contiene fluttuazioni del tipo... che non ho mai visto prima.”


"Considerando tutto ciò che ho rivelato, è probabile che voi sette abbiate già intuito chi sia!" Mentre l'antica voce riecheggiava, i sette Eccelsi, incluso il vecchio con l’abito color oro e viola, mostrarono espressioni solenni.


Un momento dopo, uno di loro, un coltivatore di mezz’età, esclamò improvvisamente con gli occhi che scintillavano: "Mille anni fa. Il Regno di Montagna e Mare. Meng Hao!"


In risposta alle sue parole, gli occhi degli altri Eccelsi guizzarono. Il vecchio con il vestito color oro e viola guardò il cadavere di Meng Hao. Poi cominciarono a discutere della questione.


"È molto probabile che sia lui. Mille anni fa, il continente del Dio Immortale e quello dei Diavoli hanno attaccato il Regno di Montagna e Mare, che era la versione evoluta del Reame Immortale degli Eccelsi.
Si dice che l'unica cosa sopravvissuta è stata una Farfalla del Mondo, che è entrata nel Vortice della Bara Verde. A Meng Hao è stato trasmesso un Dao, spingendolo al livello delle 9-Essenze. Ma poi è stato gravemente ferito, e proprio mentre era in bilico sull'orlo della morte, è stato teletrasportato via."


"Quindi, è lui. Ancora oggi, il Continente del Dio Immortale e il Regno dei Diavoli hanno mandato persone a cercarlo per la Vastità. Se noi...."


"Non importa. Vogliamo solo il suo corpo, non stiamo cercando di aiutarlo a risvegliarsi!"


La potente percezione divina si espanse ancora una volta e l'antica voce parlò, fredda come ghiaccio. "Lasciatelo qui. Poco fa, ho sentito una sorta di reazione dalla reliquia ancestrale. Tenerla sotto controllo mi rende difficile dividere la mia attenzione. Una volta che si sarà stabilizzata, tornerò per cancellare l'anima disincarnata dal cadavere. Poi, potremo raffinare il corpo usando le risorse della scuola della Vastità. Dopo che tutte le sue ferite saranno guarite, e le condizioni del corpo si saranno stabilizzate, allora... il contenitore sarà pronto, e possiamo convocare il Nono Eccelso.”


"Quanto al continente del Dio Immortale e al Regno dei Diavoli, non saranno mai in grado di trovare il cadavere qui. Inoltre, anche se lo sapessero, sarebbero davvero disposti a iniziare una guerra con la nostra scuola della Vastità?" L'antica voce era piena di un'aura prepotente, e proprio mentre cominciava a svanire, gli altri sette Eccelsi si scambiarono sguardi e poi cominciarono a ridere. Poi, giunsero le mani e si inchinarono prima di tornare alle loro varie sedi a meditare.


Dato che il capo della setta in persona aveva detto che si sarebbe occupato del cadavere, non erano affatto preoccupati che accadesse qualcosa di inaspettato.


Dopo che tutti se ne andarono, Meng Hao rimase lì sospeso a mezz'aria, immobile e fermo.


La sua anima era nascosta dentro lo stoppino della lampada di bronzo che riposava dentro di lui. Il poco che aveva permesso di fare trapelare all'esterno poco prima era stato per attirare l'attenzione degli Eccelsi della scuola della Vastità.
Stava facendo una scommessa ora, scommettendo che non sarebbe stato scoperto, che avrebbe potuto usare questo posto per rimanere nascosto dai nemici che lo cercavano, e contemporaneamente, ripristinare la sua coltivazione.


Aveva anche bisogno di continuare ad allenarsi e cogliere un'opportunità per entrare nel Regno della Fonte del Dao il prima possibile.


Erano tutti obiettivi che sperava di realizzare nella scuola della Vastità.


Avrebbe usato le risorse della scuola della Vastità per guarire le sue ferite, e forse persino istigare una guerra tra loro e i suoi nemici.. Anche se non fosse riuscito a scatenare un conflitto, avrebbe comunque avuto bisogno di un posto con risorse abbondanti per coltivare come desiderava.


In realtà, al risveglio, aveva poca idea di cosa fosse la scuola della Vastità. Tuttavia, quando era sulla navetta volante, aveva scoperto che più si avvicinava, più la sua lampada di bronzo tremava e addirittura emanava fluttuazioni che erano complementari al pianeta della Vastità. A quel punto, Meng Hao aveva preso la sua decisione.


La lampada di bronzo era misteriosa e imperscrutabile. Non era sicuro esattamente da dove provenisse, ma aveva capito che doveva avere qualcosa a che fare con questo mondo.


Con la sua anima nascosta nello stoppino della lampada, il vecchio con il vestito color oro e viola non era stato in grado di rilevare la sua presenza. Tuttavia, la potente divina percezione del capo della scuola della Vastità lasciò Meng Hao scosso dalla minaccia che rappresentava.


Quella divina percezione era stata in grado di ispezionare ogni aspetto del suo corpo ed era perfino passata oltre la posizione della lampada di bronzo diverse volte. Tuttavia, la lampada stessa era qualcosa che nemmeno il terrificante capo della setta era riuscito a rilevare, e questo dissipò la paura persistente che Meng Hao aveva provato a causa dell'uomo.


Pochi giorni dopo, quella stessa terrificante divina percezione esplose e avvolse Meng Hao. Questa volta, lo studiò per un'ora intera, esaminandolo in ogni aspetto. Spazzò via anche completamente il frammento spirituale che Meng Hao aveva lasciato fuori dalla lampada di bronzo.


In effetti, stava uccidendo Meng Hao; se non fosse stato per la lampada di bronzo, allora qualsiasi possibilità avesse avuto di risvegliarsi completamente sarebbe stata cancellata per sempre.


Dopo un’ora, la divina percezione si ritirò lentamente. Il cadavere di Meng Hao fu poi afferrato da una forza potente che lo tirò giù verso un'ampia piattaforma, in cima alla quale c'era un calderone enorme!


Era un calderone medicinale, alto ben 3.000 metri, come una montagna incombente. Una fiamma multicolore sempre accesa ruggiva sotto di esso, e dentro c'era un mare di medicine. La forza potente che aveva afferrato Meng Hao lo gettò immediatamente nel calderone.


Nel frattempo il vecchio con l’abito color oro e viola si avvicinò in volo, insieme agli altri sei Eccelsi. Si librarono fermandosi sopra il calderone, poi agitarono le maniche mentre gettavano numerose preziose piante medicinali all'interno. In risposta, il liquido medicinale all'interno cominciò a gorgogliare e bollire.


"È iniziato." Disse l'antica voce. "L'anima è completamente cancellata, lasciando un guscio vuoto. Guarisci le ferite e ripristina il corpo a uno stato di perfezione, e poi potremo usarlo." I sette Eccelsi mostrarono espressioni molto serie sui loro volti mentre inviavano il potere della loro coltivazione, facendo sì che i pori su tutta la pelle di Meng Hao si aprissero e cominciassero ad assorbire gli estratti degli ingredienti medicinali.


Riecheggiarono rimbombi. Dentro la lampada di bronzo, l'anima di Meng Hao non poteva sentire il bruciore che assaliva il suo corpo, ma poteva percepire le sue ferite guarire rapidamente.


Il suo spirito si sollevò all'istante, eppure mantenne la piena vigilanza.


Il tempo passò. Diciannove giorni dopo, aveva assorbito così tanto liquido medicinale che l'enorme calderone si era quasi svuotato. Meng Hao era come un buco nero; nonostante la vasta quantità di pure piante medicinali che aveva assorbito, le sue ferite erano guarite solo per circa il trenta per cento.


"Semplicemente straordinario! Nemmeno tutte quelle piante medicinali sono riuscite a guarirlo?"


"Non importa. Le risorse della scuola della Vastità sono profonde. Praticamente illimitate! Ne forniremo quanto necessario. Dimostra solo l'incredibile potenziale in questo cadavere!" Gli Eccelsi risero di cuore. Non affatto preoccupati da questo sviluppo, andarono a cercare altre piante medicinali da gettare nel calderone.


Risuonarono rimbombi mentre il liquido medicinale tornava a salire dentro il calderone. Meng Hao era completamente sommerso. Il suo corpo stava diventando più forte e le pericolose instabilità causate dall'essere stato risvegliato prematuramente dal processo di assorbimento dell'eredità di Shui Dongliu venivano lentamente neutralizzate.


Mentre rimaneva nascosto dentro la lampada di bronzo, Meng Hao si leccò le labbra. Anche se non ne era consapevole, mostrò un’espressione timida e sembrava un po’ imbarazzato.


Passò un altro mese....


"Non è ancora guarito? Ah, va bene. Continuate a fornirgli materiali da assorbire!"


"Ho coltivato quest'Erba della Rosa Celeste per 30.000 anni. La darò a lui. Tutto a beneficio del Nono Eccelso!"


"Anni fa ho combattuto una battaglia disperata per ottenere quest'osso di Drago delle Nuvole.... Ah, non importa. L'arrivo del Nono Eccelso è critico per la nostra scuola della Vastità!"


I sette Eccelsi non sembravano molto contenti, ma strinsero i denti e cominciarono a tirare fuori ogni sorta di vari materiali preziosi dalle loro collezioni, che gettarono nel calderone per continuare il processo di raffinamento.


Il corpo di Meng Hao era ora quasi completamente guarito. Le pericolose instabilità erano state per lo più neutralizzate. Tuttavia, la lampada di bronzo che nessuno poteva vedere era come un buco nero famelico quando si trattava di assorbire risorse!


In effetti, aveva assorbito più della metà dei vari materiali preziosi finora. Questo fece sì che la sua fiamma diventasse sempre più luminosa, e gradualmente, Meng Hao poté percepire che la lampada di bronzo stessa si stava risvegliando!


Sempre più materiali venivano assorbiti, fino a quando, finalmente, l'intero calderone rimbombò e l’energia del cielo e della terra nell’area venne risucchiata.


"Il processo è quasi completo. Sta assorbendo l'energia del mondo. Presto finirà.”


"Abbiamo pagato un prezzo alto, ma il risultato è un cadavere di Eccelso incredibilmente potente. Ne varrà la pena quando arriverà il Nono Eccelso."


I sette Eccelsi ridevano di cuore e sembravano molto a loro agio. Negli ultimi giorni, avevano costantemente riversato il potere della loro coltivazione nel calderone. Vedere finalmente la luce in fondo al tunnel di tutto questo spreco li fece sospirare sollevati.


Il tempo passò. Un mese. Due mesi. Tre mesi....

