---
weight: 14160
title: Capitolo 1416 - Luce di Benvenuto!
pubDate: 2026-02-28T18:40:24.699Z
tags:
    - issth
---


Capitolo sponsorizzato, ringraziamo Francesca!
1 capitoli in coda,
0/1 sponsorizzazioni 1 euro a capitolo,
-Schadenfreude


L'aspetto fisico attuale di Meng Hao era difficile da descrivere a parole. Era straordinariamente abbagliante, e mentre era sospeso sopra l'enorme calderone, una luce accecante, simile ad un gioiello, si diffondeva, capace di offuscare qualsiasi altra gemma o tesoro.


Irradiava fluttuazioni sconvolgenti in tutte le direzioni, provocando la comparsa di ulteriori vortici all'esterno, nella Vastità.


In quel momento, il vecchio con l'abito color oro e viola, così come gli altri sei Eccelsi, sussultarono. Non potevano fare a meno di fissare ciò che aveva assorbito le energie per quasi un anno, insieme a innumerevoli materiali preziosi della setta e persino la stessa potenza delle loro coltivazioni. Ciò che era stato plasmato... era un corpo sconvolgente.


Fu in quel momento che, nelle profondità delle terre sottostanti, il vecchio in cima al guscio di tartaruga aprì finalmente gli occhi. Il mare di fiamme si era infine calmato; qualunque cosa avesse agitato la reliquia ancestrale all'interno del mare di fiamme era infine svanita.


Il vecchio sembrava esausto, ma quando inviò la sua coscienza divina all'esterno e vide Meng Hao, rimase a bocca aperta e i suoi occhi iniziarono a brillare.


"Fisico del Dao... della Vastità!!" Mormorò incredulo.


Non era l'unico ad essere scioccato. Gli altri sette Eccelsi erano ugualmente stupiti mentre sondavano il corpo simile a un tesoro di Meng Hao, e mentre studiavano le fluttuazioni che emanava, si resero conto rapidamente di cosa significasse.


"Fisico del Dao della Vastità!!"


Risuonarono sussulti, insieme ad emozioni contrastanti. Alcuni di loro fecero trapelare sguardi avidi.


Considerando che stava suscitando invidia negli Eccelsi a 9-Essenze, era facile capire quanto fosse raro un Fisico del Dao della Vastità!


Naturalmente, questo Fisico del Dao in realtà non si riferiva a un tipo specifico di costituzione, ma era più una classificazione generale!


Qualsiasi corpo con abbastanza requisiti e potenziale, dopo aver raggiunto un certo punto, avrebbe indotto cambiamenti innaturali nella Vastità. In quel momento, poteva essere chiamato Fisico del Dao della Vastità.


Gli occhi dei sette Eccelsi scintillavano, e tutte le terre intorno a loro tremavano. Il vecchio sul guscio di tartaruga inviò la sua coscienza divina per formare un clone, che, non appena apparve, indusse gli altri sette Eccelsi a seppellire i loro sentimenti.


Il clone della coscienza divina indossava una lunga veste bianca, e aveva lo stesso aspetto del vecchio sul guscio di tartaruga. Mentre stava lì a studiare Meng Hao, alzò la mano destra e toccò la fronte del corpo. A quel punto, una coscienza divina sconfinata esplose dentro Meng Hao.


Questa volta, passò ancora più tempo a esaminarlo dell'ultima volta. Un'ora dopo, abbassò la mano. Aveva appena usato tutta la potenza della coscienza divina che poteva raccogliere per ispezionare a fondo Meng Hao dentro e fuori, per confermare che non ci fosse traccia di un'anima all'interno.
Sentendosi un po' più sollevato, si girò a guardare gli altri sette Eccelsi.


"Voi non volete Trascendere?!" Chiese con un bagliore severo negli occhi. La sua voce non era alta, ma conteneva una pressione sconvolgente che si diffondeva in ogni direzione, facendo sprofondare gli altri Eccelsi in un silenzio ancora più profondo.


"Persino io non posso fare a meno di bramare questo Fisico del Dao della Vastità. Potrei non essere in grado di possederlo, ma potrei trasformarlo in una marionetta estremamente utile per me, per non dire altro.


"Ma varrebbe la pena rinunciare a trascendere per questo?!


"La nostra scuola della Vastità è una diramazione della Società della Vastità. E qual è il nostro scopo in questo cielo stellato?!! Ve lo siete dimenticato?”


Nota traduzione: la Società della Vastità è stata menzionata in realtà nel capitolo 1408 dal pappagallo.


"C’è il metodo per trascendere all'interno della necropoli del patriarca di prima generazione. Questa è la missione della scuola della Vastità!


"Dopo tutti questi anni e anni di ricerca, abbiamo finalmente trovato la speranza. Ora tutto ciò di cui abbiamo bisogno è che la setta principale all'esterno ci mandi l’Eccelso Occhio Celeste. Si dice che solo di recente sia arrivato a 9-Essenze, ma possiede un occhio del Dao. Questo Fisico del Dao della Vastità è stato preparato espressamente per lui e svolgerà una funzione vitale nel piano generale!”


"Se riusciremo a trovare il segreto della Trascendenza all'interno della necropoli del Patriarca, allora tutti noi avremo la stessa speranza di Trascendere. Non è facile accedere alla Società della Vastità all'esterno, la setta principale, ma se Trascenderemo, allora saremo in grado di lasciare la Vastità in qualsiasi momento. Quando ciò accadrà, godremo sicuramente di posizioni estremamente elevate all'interno della Società della Vastità!”


"Non ho nemmeno bisogno di spiegare cosa sia più importante tra la Trascendenza e un misero Fisico del Dao della Vastità!" Mosse la manica, facendo volare il corpo di Meng Hao verso la regione centrale del mezzo pianeta, dove... nove altari dall'aspetto primitivo si ergevano alti verso il cielo.


Il cadavere di Meng Hao andò a posarsi sul nono di quegli altari, dove giacque immobile.


"Preparatevi! Contattate la Società della Vastità all'esterno. Tra tre giorni, ci prepareremo a ricevere il Nono Eccelso!" Detto questo, il clone del vecchio svanì. Tutto era molto silenzioso, e il vecchio con l'abito color oro e viola fece un respiro profondo.


"Il capo della setta ha ragione. Dopo tutti questi anni di preparativi e tutta l'attesa, quando la speranza per la Trascendenza è finalmente proprio di fronte a noi... un Fisico del Dao della Vastità non vale nemmeno la pena di essere considerato!" Sospirando, giunse le mani verso gli altri e poi si allontanò.


Gli altri rimasero in silenzio per un momento, ma presto rivelarono sorrisi amari. Scuotendo la testa, soppressero l'avidità che provavano per il Fisico del Dao della Vastità, e tornarono uno per uno al loro isolamento, dove avevano tre giorni per riportare le loro basi di coltivazione al loro apice.


Quei tre giorni passarono in un lampo. Il cielo stellato fuori dal pianeta della Vastità era tornato alla normalità, i maestosi vortici erano svaniti e i coltivatori in visita tornarono alle loro normali attività. Tuttavia, i segni e gli strani presagi che si erano verificati erano saldamente fissati nelle menti di tutti. Nessuna quantità di indagini o ricerche rivelò alcun indizio su ciò che era accaduto.


Dopo il terzo giorno, otto raggi di luce sfrecciarono nell'aria del mezzo pianeta verso i nove altari. In testa c'era il capo della setta della Vastità. Di solito, occupava il suo tempo a sopprimere ciò che stava sotto il mare di fiamme, e raramente usciva. Ma ora, era qui con il suo vero sé, che si sedette a gambe incrociate sul primo altare.


Gli altri sette Patriarchi, incluso il vecchio con l'abito color oro e viola, atterrarono sulle varie piattaforme, poi eseguirono gesti di incantesimi a due mani mentre attivavano le loro basi di coltivazione.


Simultaneamente, innumerevoli discepoli della scuola della Vastità si misero in posizione sul mezzo pianeta. Mentre si sedevano a gambe incrociate, sembravano essere organizzati in un'enorme formazione magica.
Inoltre, anche innumerevoli asteroidi al di fuori del pianeta stesso erano stati meticolosamente organizzati, irradiando una luce tremolante che si riempì di densa energia del cielo e della terra.


Ancora più discepoli della scuola della Vastità erano visibili altrove sul pianeta, seduti in meditazione per ordine della setta stessa. Gradualmente, le aure di tutti i discepoli si fusero insieme in un tutt'uno.


In questo giorno, a tutti i coltivatori ospiti che non erano membri della scuola della Vastità fu proibito di volare. Qualsiasi trasgressore sarebbe stato giustiziato immediatamente senza fare eccezioni.


Oggi il pianeta della Vastità era isolato dal resto dell’universo. A nessuno fu permesso di entrare!


L'intero mondo vibrò di energia ed emanò rimbombi per il cielo stellato.


Inoltre, un raggio di luce fuoriuscì dalla parte interna del pianeta della Vastità, proprio dal guscio di tartaruga sopra il mare di fiamme nel mezzo pianeta!


Secondo le voci, la setta possedeva un portale di teletrasporto che si collegava all'esterno della Vastità. In un certo senso era vero, e in un certo senso era falso. C’era davvero una formazione magica, ma... solo un coltivatore Trascendente poteva usare quel portale per andarsene!


Tuttavia, per farlo, un coltivatore Trascendente non avrebbe effettivamente bisogno dell'aiuto di una tale formazione magica.


Il vero scopo del portale di teletrasporto era ricevere persone dall'esterno, fissare un punto di ritorno per tali coltivatori, trasportare anime!


Questa connessione tra l'interno e l'esterno della Vastità permetteva a potenti esperti dall'esterno di inviare un corpo spirituale all'interno. Era troppo difficile per un corpo sopravvivere al processo. Sarebbe stato distrutto per mantenere intatta e al sicuro l’anima mentre entrava nella Vastità.


Il costo per far funzionare il portale di teletrasporto era astronomico. Inoltre, sia la scuola della Vastità all'interno che la società all'esterno dovevano pagare un prezzo enorme.


A causa dell'enorme prezzo, ci volevano ere su ere di preparazione. In effetti, in tutti gli anni di esistenza della scuola della Vastità, era stato usato solo poche volte.


Tra i rimbombi, una luce brillante partì a razzo dal guscio di tartaruga nel mare di fuoco. Trafisse le terre per apparire fuori dal mezzo pianeta, tra i nove altari. Gli altari assorbirono la luce, e poi otto delle persone in cima agli altari scatenarono le loro basi di coltivazione, aggiungendosi al potere di teletrasporto.


Meng Hao giaceva sul nono altare. Dall'interno della lampada di bronzo, la sua anima guardava freddamente ciò che stava accadendo. Sapeva che questa sarebbe stata la prova finale. Se fosse riuscito a superarla indenne, da quel momento in poi, sarebbe stato il Nono Eccelso della scuola della Vastità.


Non solo avrebbe acquisito una nuova identità, ma avrebbe ottenuto la protezione di questa setta. Era fondamentale per quanto lo riguardava.


"Annienterò quest'anima in arrivo, e quando aprirò gli occhi, sarò Meng Hao, e anche... il Nono Eccelso della scuola della Vastità." Esaminò la lampada di bronzo in cui si nascondeva, e sorrise. Questa lampada misteriosa e potente era la ragione principale per cui era così fiducioso in questa scommessa.


"Non ho alcuna profonda inimicizia con voi. Se volete biasimare qualcuno, allora dovreste biasimare... voi stessi per aver cercato di possedere il mio corpo!" I suoi occhi brillarono mentre sprofondava ulteriormente nella lampada di bronzo e aspettava... l'arrivo del suo nemico.


Il nono altare emise un bagliore scintillante che si radunò in un pilastro che sfrecciò via dal mezzo pianeta e nel cielo stellato interno. Allo stesso tempo, il mezzo pianeta iniziò a roteare e gli asteroidi che riempivano il cielo stellato cominciarono a risplendere in mdoo abbagliante.


Si potevano sentire innumerevoli voci cantilenare scritture dal mezzo pianeta; allo stesso tempo, il pilastro di luce si levò sopra le terre del pianeta della Vastità.


Il suono delle scritture rafforzò la luce; le terre del pianeta della Vastità tremavano e le montagne vibravano. Il mare di fiamme si immobilizzò mentre il bagliore sfrecciava verso la volta celeste della Vastità, salendo sempre più in alto fino a quando nessuno poté vederla.


A quel punto, tutti sul pianeta iniziarono a tremare. Innumerevoli forme di vita chinarono il capo, e i discepoli della Vastità mostrarono sguardi di intensa concentrazione. Quanto agli altri coltivatori, rimasero completamente scossi.


Ora erano tutti in attesa!


L'anima di Meng Hao rimase nella lampada di bronzo, con gli occhi che brillavano di una luce misteriosa e incisiva!


"Il momento critico è arrivato. Se avrò successo, potrò stabilizzarmi nella scuola della Vastità e avrò più speranze di ottenere la mia vendetta. Se fallirò...


"Non fallirò! Anche se il capo della setta della Vastità molto probabilmente ha ancora sospetti riguardo alla mia anima, io... non fallirò!" Negli occhi di Meng Hao si poteva intravedere un bagliore rosso e demoniaco!

