---
weight: 149
title: Capitolo 149 - Istinto Omicida!
pubDate: 2025-03-17T11:17:34.792Z
tags:
    - issth
---


Meng Hao si trovava sulla cima della collina, e guardava con calma il giovane in viola che partiva all'attacco verso di lui. Mentre si avvicinava, scatenò un forte vento e i sette o otto rampicanti simili a tentacoli si estesero fino a diventare grossi come dei pitoni. Alle loro estremità c'erano delle ampie bocche colme di denti affilati.


“Lo stadio medio della Stabilità della Consistenza,” disse Meng Hao in modo pacato, senza modificare minimamente la sua espressione. Lui si trovava solo all'inizio dello stadio della Stabilità della Consistenza, ma aveva una Consistenza Perfetta. Probabilmente non conosceva nessuna tecnica di questo stadio, ma possedeva lo sconfinato Mare dell'Essenza di quando si trovava alla Condensazione del Qi, grazie alle Sacre Scritture dello Spirito Sublime. Inoltre, aveva raggiunto la Stabilità della Consistenza dopo aver realizzato il grande cerchio della Condensazione del Qi.


Disponeva di tutti questi elementi quando visse la crescita esplosiva durante il torneo dell'Eredità dell'Immortale di Sangue. L'abilità di combattimento della sua base di Coltivazione era ad un livello talmente tanto alto che fu in grado di battersi con un Figlio del Dao del Clan dei Li, Li Daoyi. Sebbene non avesse ottenuto la vittoria, aveva spezzato il braccio del suo avversario. Se fosse stato un semplice Coltivatore non Figlio del Dao, Meng Hao sarebbe senza dubbio riuscito ad ucciderlo.


Dopo aver raggiunto lo stadio medio della Stabilità della Consistenza, sarebbe stato sicuramente in grado di tenere testa ai Figli del Dao delle varie Sette e dei vari Clan.


Dunque non era nemmeno necessario accennare a un semplice Prescelto allo stadio medio della Stabilità della Consistenza.


Il giovane vestito di viola si avvicinò con un sorriso freddo e un potente istinto omicida. Meng Hao rimase lì, circondato dalla notte oscura, con il chiaro di luna che splendeva su di lui. La sua espressione era calma come sempre quando sollevò la mano, usando un'unghia per incidere la pelle del dito. Fece dei passi in avanti con noncuranza, e nel momento in cui arrivò il giovane, agitò il dito in modo apparentemente casuale.


Quando il dito si abbassò, si alzò un forte vento. In risposta, l'espressione sul volto del giovane in viola mutò. Le sue pupille si restrinsero e gli occhi furono pervasi dall'incredulità. All'improvviso, la sua vista divenne rossa; non si trattava di un'illusione, era reale.


Ogni cosa era rossa, e c'era solo un dito isolato, ricoperto di sangue fresco. Questo sfrecciò verso di lui.


I rampicanti avvolti attorno alle sue braccia si contorsero con ferocia in avanti con le bocche aperte, pronte a divorarlo; ma d'un tratto cominciarono ad emettere delle grida miserabili. Tremarono, e prima di trovarsi a nemmeno trenta metri da Meng Hao, collassarono a terra nel sangue.


Il sangue si trasformò in un scudo che circondò il giovane vestito di viola. Tutto ciò richiede del tempo per essere descritto, ma avvenne nell'arco di tempo in cui una scintilla parte da una pietra focaia.


Il giovane in viola iniziò a gridare. Non andò più all'attacco, ma cercò di battere in ritirata. Meng Hao entrò in azione.


Fece un passo e poi volò nell'aria in direzione del giovane in viola. Sollevò la mano e toccò lo scudo di sangue con il dito indice.


“Frantuma”. Pronunciò appena la parola, e subito dopo un'esplosione pervase l'aria.


Lo scudo di sangue crollò, e i rampicanti sulle braccia del giovane si ruppero in mille pezzi. Solo il frutto color viola dorato emanava segnali di vita. Sembrava che stesse implorando pietà.


“Tu...”. Il volto del giovane vestito di viola era pallido, sputò un grumo di sangue. I suoi occhi erano pervasi da una paura intensa. Era la prima volta in assoluto che mostrava segni di paura; era un Prescelto della Setta del Setaccio Nero, e in più un discepolo in viola. La sua posizione nella Fazione Interna della Setta era molto elevata, e non era mai stato sconfitto con la magia da combattimento. Di solito le persone lo cercavano per la sua popolarità. Ma adesso, vedendo quel Meng Hao impassibile davanti a lui, era stato pervaso da una sensazione mai vista prima di pericolo per la sua vita.


In questo momento critico, il giovane in viola sollevò la mano e la agitò rapidamente in segno di incantesimo, poi strisciò il palmo in avanti per sette o otto volte di seguito. Ogni volta venivano emanate delle onde, che si addensarono poi in un’enorme mano nera che andò ad affrontare Meng Hao.


Meng Hao, con lo sguardo calmo, aprì la bocca e sputò fuori la nebbia di fulmini. La nebbia colpì la mano, e l'aria fu pervasa da un'esplosione.


Sul volto del giovane in viola si fece largo la disperazione. Stava per fare un altro segno di incantesimo quando Meng Hao arrivò davanti a lui. Il ginocchio di Meng Hao si alzò in volo, andando a colpire il collo del giovane, la cui testa venne pervasa da un ronzio e poi da un dolore acuto. La mano che si stava agitando in segno di incantesimo divenne molle, e tutto il suo corpo si piegò di lato.


Tutto il sangue all'interno del corpo defluì verso la testa, rendendo il volto una volta affascinante, di un porpora scuro. Aprì la bocca per parlare, con il volto impaurito e il corpo che tremava. Si può solo immaginare cosa volesse dire mentre affrontava la morte.


Non pronunciò mai quelle parole. Meng Hao allungò la mano e usò un'unghia per incidere la pelle tra le sopracciglia del giovane. Poi fece un gesto strano con la mano, e premette verso il basso.


Si poté udire un'esplosione, e il corpo del giovane volò all'indietro come un aquilone a cui è stato reciso il filo. Tutto il sangue all'interno del suo corpo, che si era già accumulato nella testa, iniziò a zampillare dalla ferita sul volto. Non riusciva nemmeno ad urlare. Tutto ciò che vide fu sangue, che schizzava fuori come un geyser dal punto al centro delle sue sopracciglia. Il corpo pallido colpì il suolo e ebbe degli spasmi prima di giacere immobile senza vita.


Il sangue che era schizzato fuori dal corpo sembrava bruciasse; si trasformò in una nebbia che poi si addensò in una goccia delle dimensioni di un'unghia. La goccia di sangue sfrecciò verso Meng Hao, che la afferrò tra le mani al volo.


“Tre generazioni di sangue possono formare un corpo piccolo; sei generazioni di sangue possono formare un corpo completo, nove generazioni diventano uno Spirito di Sangue, o, morte”. Meng Hao pronunciò le parole con freddezza. Quello che aveva appena utilizzato sul giovane vestito di viola era nient'altro che la Sacra Scrittura per il Divoramento dello Spirito.


“Questo abito viola indica che si trattava di un Prescelto della Setta del Setaccio Nero. Come tale, doveva avere un'ascendenza potente”. Sollevò il sangue e lo osservò per un attimo prima di metterlo via. Poi abbassò lo sguardo verso il corpo senza vita del giovane. Raccolse la borsa da trasporto, così come il frutto di colore viola dorato che aveva appena implorato pietà.


Il frutto di colore viola dorato ebbe un fremito tra le mani di Meng Hao come se fosse vivo e supplicasse di ottenere il perdono.


“Meng Hao non tiene oggetti inutili. Che cosa puoi fare? Mostramelo”. Lanciò il frutto sul suolo. Questo cominciò subito a contorcersi. Spuntarono dei rampicanti dal corpo, che crebbero velocemente in lunghezza. Nello spazio di circa dieci respiri, c'erano dieci o più rampicanti, ciascuno lungo trenta metri. Si nascosero in parte sotto terra e poi si distesero nell'aria, oscillando in avanti e indietro, riempiendo tutto lo spazio. Era alquanto maestoso.


“Non è abbastanza,” disse Meng Hao, scuotendo la testa.


I rampicanti a tentacolo tremarono. D'un tratto si piegarono, scattando in direzione del cadavere del giovane. Inaspettatamente, cominciarono a fare a pezzi il corpo come se fosse un melone e lo ingoiarono!


Meng Hao aggrottò la fronte poiché i rampicanti consumarono il corpo nello spazio di qualche respiro. Poi, ogni tentacolo iniziò a tremare e improvvisamente, germogliarono delle foglie con dei simboli magici scintillanti. Meng Hao era abbastanza scioccato.


Non trascorse molto tempo, e presto comparvero quasi un centinaio di foglie. I simboli magici si staccarono dai rampicanti e fluttuarono verso Meng Hao. Cominciarono a fondersi tra loro a formare un libro di foglie!


Meng Hao prese il libro e lo sfogliò. I suoi occhi erano pervasi da una luce intensa. I simboli magici erano carichi del potere di qualcosa simile al Senso Spirituale. Dopo averli analizzati attentamente, si rese conto che descrivevano una tecnica.


Era definita i Diciannove Attacchi della Nube Nera ed era la tecnica magica che quel giovane in viola aveva usato poco prima nel tentativo di combattere.


Sfortunatamente, non era completa. Solo cinque degli attacchi erano descritti, mentre il resto era incompleto, mancavano diverse tecniche mnemoniche. Forse il giovane non aveva il pieno controllo sulla tecnica. Meng Hao la studiò per un istante, con gli occhi socchiusi. Dopo un po', si rese conto che la ragione per cui il manuale non era completo era che i rampicanti color viola dorato non erano abbastanza potenti.


Nonostante ciò, era ancora piuttosto eccitato. Guardò i rampicanti; se gli avesse permesso di continuare a svilupparsi, le cose sarebbero state diverse. Mise a posto il libro di foglie e annuì con il capo. Agitò la manica, e ne partì una goccia di sangue che discese sui rampicanti, marchiandoli in profondità. Questo sigillo di sangue era una delle varie tecniche che Meng Hao aveva acquisito dall'Eredità dell'Immortale di Sangue.


I rampicanti iniziarono a vibrare, e il loro colore mutò lentamente. In poco tempo divennero di un rosso scuro, con l'aspetto piuttosto Demoniaco mentre oscillavano in avanti e indietro attorno a Meng Hao. Da loro si innalzò un'aura Demoniaca, sebbene fosse quasi impossibile individuarla.


Meng Hao osservò pensieroso i rampicanti per qualche istante, e poi si voltò verso le rovine davanti a lui. Poiché aveva preso la borsa da trasporto del giovane in viola, ne esaminò il contenuto. Tra diversi contenitori di giada, ce ne fu uno che attirò la sua attenzione.


Era di un bianco candido, e dopo aver emanato una parte di Senso Spirituale al suo interno, nella mente di Meng Hao comparve una mappa. Sulla mappa c'erano diversi puntini bianchi, tutti in movimento...


Oltre ai puntini bianchi, ce ne erano circa duecento grigi, molti dei quali allo stesso modo in movimento.


“Questo è...”. osservò la mappa per qualche istante prima che fosse in grafo di definire la sua posizione. Poi, la sua attenzione venne catturata da un luogo non lontano da dove si trovava lui. Lì, riusciva a vedere tre puntini bianchi, uno davanti e due all'inseguimento. La persona davanti veniva inseguita!


Aggrottò la fronte, e il suo cuore iniziò a battere all'impazzata. Mandò il suo Senso Spirituale nella prima delle tre luci splendenti, e nella sua mente comparve un'immagine.


L'immagine era nient'altro che Xu Qing con il volto pallido. Si stava mordendo il labbro inferiore e sfrecciava in avanti il più velocemente possibile.


In un attimo, l'istinto omicida di Meng Hao schizzò alle stelle. Analizzando le immagini delle due sagome che inseguivano Xu Qing, vide che una era la ragazza che si comportava come una civetta. Questa era tenuta dall'uomo dall'aspetto divertente chiamato Zhao.


Non appena vide ciò, dal corpo di Meng Hao cominciò ad essere emanata un'aria gelida, e i suoi occhi brillarono intensamente. I rampicanti attorno a lui percepirono il suo istinto omicida, e cominciarono a sprigionare la stessa aura di morte.


Senza la minima esitazione, Meng Hao si trasformò in un raggio di luce colorata che sfrecciò verso la posizione di Xu Qing. I rampicanti rossi che continuavano ad oscillare lo seguirono, facendosi strada nel sottosuolo.
                                


                                



