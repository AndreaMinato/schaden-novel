---
weight: 156
title: Capitolo 156 - Paura di Meng Hao
pubDate: 2025-03-17T11:17:34.793Z
tags:
    - issth
---


L'espressione di Meng Hao era tranquilla. Nessuno si mosse per fermare la donna. L'uomo con la tunica grigia si sedette con gli occhi chiusi per meditare. Xu Youdao era ben consapevole della straordinarietà di Meng Hao, quindi naturalmente non fece nulla.


Han Bei aveva fatto delle congetture sull'incredibile potere di Meng Hao, ma non ne era sicura. Era conoscenza solo di alcune informazioni segrete, che avevano alimentato le sue ipotesi. Per lei la situazione non era altro che un'ottima possibilità di osservare il potenziale di combattimento di Meng Hao.


Avrebbe preferito una maggiore cautela, ma Li l'avrebbe ascoltata? La base di Coltivazione della donna era alla fase avanzata della Stabilità della Consistenza, ma in termini di abilità strategiche era una dei più deboli tra i presenti. L'unico modo in cui aveva potuto raggiungere la fase avanzata della Stabilità della Consistenza era grazie alla buona sorte accumulata dai suoi antenati, che poi le era stata trasmessa.


Xie Jie aveva volutamente manipolato la situazione, quindi ovviamente non fece nulla per fermare la donna. Guardò Meng Hao di sottecchi, con un sorriso che gli incurvava le labbra. Era molto curioso di sapere perché gli Anziani della Setta gli avessero ordinato di tenere d'occhio Meng Hao. Dopo essere arrivato nella Terra Benedetta non gli aveva prestato troppa attenzione, ma avendo incontrato Meng Hao di nuovo, voleva cercare di capirlo.


Tutti avevano i loro piani e le loro strategie. Meng Hao si guardò intorno e, nonostante non fosse capace di comprendere le diverse motivazioni, si era fatto un'idea piuttosto chiara. Guardò Li avvicinarsi, la frusta rosa che sibilava nell'aria. Il volto era inespressivo e non indietreggiò nemmeno di un passo. In effetti, mentre lei si avvicinava, avanzò di tre passi.


Facendolo, sollevò la mano destra e attaccò.


Non appena colpì, si levò un forte vento, che fece agitare con forza l'erba circostante. Senza fermarsi, Meng Hao attaccò una seconda volta, poi una terza, una quarta e una quinta volta!


Questi cinque colpi erano i Diciannove attacchi del Cielo Terso che Meng Hao aveva appreso dal giovane vestito di viola, mediante i viticci. Il manuale era incompleto, ma i primi cinque colpi erano descritti interamente.


Ognuno dei cinque colpi era carico del potere dei Perfetti Pilastri del Dao di Meng Hao. Dopo aver colpito cinque volte, un enorme palmo magico delle dimensioni di una persona apparve davanti a lui. Il vento si agitò intorno a lui in ogni direzione mentre il palmo si scagliava in avanti.


Quando i cinque colpi del Cielo Terso apparvero, le espressioni di Han Bei e Xie Jie cambiarono. Riconobbero immediatamente l’enorme palmo. Era una tecnica magica della Setta del Setaccio Nero, non era possibile che un esterno la conoscesse. Eppure, Meng Hao la usò davanti ai loro occhi. Non c'era modo di negarlo e questo li fece tremare.


Li era allo stadio avanzato della Stabilità della Consistenza, ma aveva solo sette Pilastri del Dao. Oltretutto non erano nemmeno Crepati, ma Spezzati. Lo sdegno le coprì il volto mentre la sua frusta illusoria colpiva l'enorme palmo di Meng Hao. Dentro di sé sapeva cosa stesse per succedere. Il palmo si sarebbe disintegrato e la sua frusta l'avrebbe attraversato come un coltello caldo nel burro. Dopo di ciò, la frusta si sarebbe abbattuta sul corpo del suo avversario, recidendo i tendini e frantumando le ossa.


Boom!


Un'esplosione risuonò. Qualcosa collassò. Ma non era il palmo di Meng Hao. Non appena la frusta magica della donna di mezz'età entrò in contatto con il gigantesco palmo,  tremò e poi si frantumò. Il volto di Li sbiancò a causa del repentino cambio di avvenimenti. Un'espressione incredula le si dipinse sul volto.


Come avrebbe potuto immaginare una cosa del genere? Aveva usato una frusta magica con il potere della fase avanzata della Stabilità della Consistenza. Il palmo del suo avversario era al di là di ogni immaginazione. La paura serpeggiò nei suoi occhi.


Il gigantesco palmo di Meng Hao distrusse immediatamente la frusta. Si scagliò in avanti con incredibile potenza, accompagnato da un forte vento. Li non schernì più Meng Hao, anzi, mentre l'area circostante iniziava a tremare, un senso di imminente pericolo crebbe dentro di lei. Indietreggiò immediatamente, sollevando la mano destra, sulla quale apparve un piccolo scudo. Si morse la lingua e sputò un po' di sangue della sua base di Coltivazione. Quando cadde sul piccolo scudo, iniziò a vorticare, espandendosi verso l'esterno e incontrando il gigantesco palmo di Meng Hao.


Risuonò un'altra esplosione. Lo scudo barcollò e fu scagliato indietro di diversi metri, a malapena capace di resistere il palmo. Meng Hao continuò ad avanzare. Il suo Senso Spirituale,  di molto superiore a qualunque Coltivatore allo stadio avanzato della Stabilità della Consistenza, esplose, abbattendosi su Li.


La donna urlò, schiacciata dalla pressione. Fu come se una spada affilata le trapassasse il cervello, come se il suo Senso Spirituale fosse sul punto di essere distrutto. Tossì sangue e barcollò all'indietro. A quel punto, Meng Hao aveva raggiunto il piccolo scudo. Agitò la mano, facendo sì che il suo enorme palmo illusorio afferrasse lo scudo e lo trascinasse verso di lui. Usando il Senso Spirituale, cancellò il marchio sullo scudo e lo ripose nella borsa da trasporto. Rivolse lo sguardo alla donna che faceva Li di cognome.


La donna era sconvolta, il suo Senso Spirituale era soffocato, il tesoro era stato privato del marchio e rubato da Meng Hao. Indietreggiò velocemente, tossendo sangue, il volto pallido, la testa che ronzava. Dopo che fu indietreggiata di circa una dozzina di metri, finalmente si fermò. Guardò Meng Hao, attonita.


"Tu..." Era completamente intontita. Era chiaro che la base di Coltivazione di Meng Hao non fosse al principio della Stabilità della Consistenza. Non aveva mai visto un Coltivatore al principio della Stabilità di Consistenza dimostrare così tanta potenza in battaglia e nemmeno un tale terrificante Senso Spirituale.


Per quanto ne sapeva, nemmeno una Consistenza Impeccabile poteva essere così.


"Quest'arte ha in tutto diciannove colpi" disse Meng Hao con freddezza, la solita espressione dipinta sul volto. Non aveva neppure citato il tesoro che le aveva rubato.


All'udire ciò, Li trattenne il respiro e il volto impallidì ulteriormente. Iniziò a tremare. L'attacco aveva scosso i suoi Pilastri del Dao, facendo sì che tossisse sangue, e l'aveva costretta a utilizzare il suo tesoro. Se fossero stati fatti più di cinque passi, era sicura che il tesoro non avrebbe resistito. In quel caso i Pilastri del Dao ne sarebbero sicuramente usciti danneggiati.


"Compagno Daoista, la vostra base di Coltivazione è imperscrutabile" disse con voce tesa. "Sono stata rozza e affrettata, non offendetevi per favore. Per favore tenete il mio scudo del Picco della Nuvola come dono di scuse". Congiunse le mani e fece un inchino profondo in direzione di Meng Hao, gli occhi colmi di terrore.


Non era solo lei. Lo sguardo di Xu Youdao era fisso su Meng Hao. Era felice di aver preso la decisione di non attaccare Meng Hao prima. Meng Hao non poteva essere un Coltivatore al principio della Stabilità della Consistenza. Se davvero lo fosse stato... sarebbe stato incredibilmente più spaventoso.


Gli occhi dell'uomo con la tunica grigia lampeggiarono e si posarono su Meng Hao. Annuì.


Han Bei fissò Meng Hao, pensierosa, e un leggero sorriso le comparve sul volto.


"Compagno Daoista Meng, non siete in ritardo. L'ora è giunta. Ora le nostre possibilità di acquisire il Classico del Tempo sono aumentate del trenta per cento".


Xie Jie rise e non disse nulla. Non parlò dei Diciannove Colpi del Cielo Terso. Ora dentro di sé era impaurito da Meng Hao e sapeva che non era una persona da provocare a cuor leggero. Dopotutto aveva visto solo il colossale Senso Spirituale di Meng Hao, ma non aveva idea di quale tecniche od oggetti magici possedesse.


Ogni volta che aveva a che fare con persone che non comprendeva, faceva attenzione a non provocarle. Solo dopo averle capite del tutto, avrebbe attaccato come un fulmine.


"Dimenticate per un attimo il Classico del Tempo" disse Meng Hao con calma. Guardò Han Bei, l'espressione identica al solito. "Sono venuto in questa Terra benedetta su richiesta della Compagna Daoista Han. Però, è la vostra Setta a controllare questo luogo. Sono davvero curioso. Se vi aiuto ad acquisire il Classico del Tempo, alla fine i miei Pilastri del Dao mi verranno strappati?"


Gli occhi di Han Bei e Xie Jie lampeggiarono. Prima che potessero rispondere, Xu Youdao rise con amarezza e disse: "Il Compagno Daoista Meng non ci gira tanto intorno. Anche io sono piuttosto curioso. I due Compagni Daoisti ci forniranno delle risposte per dissipare i nostri dubbi?"


"Anche io vorrei conoscere la risposta a questa domanda", disse l'uomo con la tunica grigia. I suoi occhi si illuminarono di una luce gelida mentre guardava Han Bei e Xie Jie.


Sembrava che anche Li fosse preoccupata per la sua incolumità. Non aggiunse nulla, ma indietreggiò di alcuni passi, chiudendo il cerchio intorno ad Han Bei e Xie Jie.


Han Bei sorrise. "Compagni Daoisti, devo chiedervi di non insistere per conoscere gli affari della Setta. Davvero non posso parlarne e, anche se potessi, probabilmente non mi credereste. In ogni caso, è un segreto della Setta. Anche se sono una discepola del Conclave non ne so molto. Nonostante ciò, per quello che riguarda il luogo in cui stiamo andando, mi prenderò la piena responsabilità per la vostra incolumità". Agitò la mano e quattro contenitori di giada volarono vero Meng Hao e gli altri.


Han Bei continuò: "All'interno di questi contenitori di giada troverete la spiegazione per uscire da questo luogo. Usate il metodo che vi è descritto e uscirete senza nemmeno un graffio. Ci sono diversi modi per uscire da questa Terra Benedetta. Se non mi credete, leggete ciò che è scritto nei contenitori e controllate dove sono le uscite. A quel punto capirete perché ho scelto questo luogo come punto d'incontro". Sorrise, seria come sempre.


Usando il suo Senso Spirituale, Meng Hao esaminò il contenitore di giada e poi si guardò intorno. Secondo il contenitore di giada, vi erano tre uscite, una delle quali era... l'area su cui si trovavano.


Meng Hao usò le mani per usare il metodo incantato descritto nel contenitore di giada e subito avvertì il potere del teletrasporto che si levava da sotto i suoi piedi. Comunque non era il momento di provarlo, quindi non portò a termine l'incantesimo.


"Qui ci sono quattro insetti del Sigillo dello Spirito" disse Han Bei. " Se volete proseguire con le indagini, fate pure. Inviate loro un po' di Senso Spirituale e poi mandateli verso l'uscita. Allora sarete sicuri che dico la verità". Agitò la mano. Quattro insetti bianchi, della grandezza di un pollice volarono verso Meng Hao e gli altri.


Xu Youdao ne afferrò uno. Dopo averlo esaminato per un attimo, annuì. Marchiandolo con il suo Senso Spirituale, usò la tecnica descritta nel contenitore di giada per inviare l'insetto nella terra, dove scomparve.


Li fece lo stesso. Il Coltivatore vestito di grigio ignorò completamente gli insetti di Han Bei, dando un colpetto alla sua borsa da trasporto per evocare uno scorpione.


"Naturalmente vi credo, Compagna Daoista Han" disse Meng Hao. Guardò gli insetti e poi ne scelse uno. Proseguì l'incantesimo, inviando l'insetto attraverso l'uscita, usando il metodo del contenitore di giada. Però, oltre all'insetto, inviò anche uno dei viticci che erano nascosti in profondità. Attraverso l'insetto, percepì l'indistinta impressione di un altro luogo. Era sicuramente un posto molto, molto lontano.


Però, allo stesso tempo, all'improvviso avvertì anche un senso di grande pericolo grazie al viticcio. Strinse le pupille.


Quasi immediatamente il viticcio morì. In quel momento, trasmise un'ultima immagine a Meng Hao. Nella sua mente apparve chiaramente un enorme calderone di bronzo. Era davvero imponente e sembrava alto decine di migliaia di metri.
                                


                                



