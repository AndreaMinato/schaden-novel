---
weight: 160
title: Capitolo 16 - Vieni qui!
pubDate: 2025-03-17T11:17:34.750Z
tags:
    - issth
---


Le facce dei Coltivatori tutt'intorno divennero pallide. L’attacco di Meng Hao era tanto deciso quanto pieno di un odio feroce di cui lui stesso non si era accorto. Questo genere di situazione stava diventando effettivamente una tendenza.


Negli occhi degli spettatori, Meng Hao era ora l’individuo numero uno dell’altopiano. Forse nell'intera Fazione Esterna della Setta, ora lui era una delle figure di maggiore spicco.


Molti dei Coltivatori ripensarono al mezzo mese precedente. Con una base di Coltivazione così elevata, Meng Hao avrebbe potuto derubare e incassare a volontà. Per la verità, i clienti del suo negozio non erano felici, ma lui li trattava con moderazione. La gente ora cominciava a guardarlo con timore.


Non c’erano combattimenti sull'altopiano quel giorno. Dopo la partenza di Meng Hao, le novità relative alla base di Coltivazione di Lu Hong cominciarono a propagarsi come il vento. Il fatto che lui avesse menzionato il nome di Wang Tengfei era particolarmente chiacchierato, e provocò una propagazione anche più veloce della notizia. Non più tardi del crepuscolo, tutti i membri della Fazione Esterna della Setta avevano sentito parlare di ciò che era successo, e da quel momento tutti seppero chi fosse Meng Hao.


La Montagna Est, coperta con ciuffi di nuvole colorate, era la più alta montagna della Setta dell’Affidabilità e anche la base operativa della Fazione Interna della Setta. Essa aveva maggiore energia spirituale rispetto alle altre montagne, ed era dove il Leader della Setta He Luohua andava per i ritiri di meditazione.


Nel periodo di massimo splendore della Setta dell’Affidabilità, le quattro vette erano state totalmente occupate dalla Fazione Interna della Setta. I discepoli del settimo livello di Condensazione del Qi abbondavano. Ora, solo la Montagna Est era occupata, dai discepoli Xu e Chen, mentre le altre vette erano abbandonate.


Sulla Montagna Est c’era una Grotta dell’Immortale che era più larga di quella di Meng Hao. In realtà era la Grotta dell’Immortale più bella dell’intera Fazione Esterna della Setta dell’Affidabilità, che rivaleggiava anche con le dimore dei discepoli della Fazione Interna della Setta.


All'interno c’era una Sorgente dello Spirito che era tutto tranne che inaridita. Gorgogliava verso l’esterno una densa, fragrante energia spirituale.


Ovviamente, tra tutti i discepoli della Fazione Esterna della Setta dell’Affidabilità, l’unico che aveva i requisiti necessari ad occupare un luogo del genere era il venerando Wang Tengfei.


Egli sedeva a gambe incrociate nella sua tunica bianca, con il viso placido, guardando Lu Hong in ginocchio di fronte a lui. Il volto di Lu Hong era sbiancato, e il suo corpo tremava. La sua base di Coltivazione era stata già distrutta da Meng Hao.


“…Io imploro Fratello Anziano Wang affinché faccia giustizia,” disse con il fiato sospeso. “Egli possiede un’abilità superiore, più di quanto tu possa immaginare. Sta per fuggire dalla Setta.” Ogni volta che Lu Hong aveva visto Fratello Anziano Wang, non gli era stato d’aiuto ma sentiva che l’altro uomo era perfetto, fuori dal comune. Quel sentimento si era intensificato nel corso degli ultimi due anni in cui la base di Coltivazione di Wang Tengfei era diventata sempre più potente.


“Se fugge,” disse Fratello Anziano Wang dopo un po’, splendente nella sua perfezione, “questa sarà una violazione delle regole della Setta, e io manderò degli uomini ad ucciderlo.” Recava un sorriso amabile che lo avrebbe reso gradito a chiunque, e parlava con una leggerezza che lo faceva sembrare anche più nobile.


Lu Hong non aveva altro da aggiungere. S’inchinò, il volto supplicante, il corpo che tremava senza controllo.


“Molto bene,” disse Wang Tengfei. “I suoi metodi sono molto feroci. Facciamo un esempio. Io persuaderò Fratello Anziano Shangguan a fare un giro laggiù, anche se starò attento a non offendere Sorella Anziana Xu. Meng Hao dovrà paralizzare la propria base di Coltivazione, distribuire i suoi tesori e staccarsi una gamba e un braccio. Quello sarà il suo modo di chiedere scusa. Va bene?” Parlò come se esercitasse il potere su ogni faccenda all'interno della Setta dell’Affidabilità, come se con una singola parola, potesse prendere il comando sulla base di Coltivazione di Meng Hao tanto quanto sulle sue gambe e braccia. Il suo sorriso era amabile come sempre, perfetto e senza macchia.


“I miei più sentiti ringraziamenti. Questo individuo… è soltanto pieno di ferocia…” Lu Hong digrignò i denti, il cuore pieno di ostilità.


“Poi dovrò espellerlo dalla Setta,” disse freddamente Wang Tengfei, come se stesse parlando di qualcosa di assolutamente insignificante. “Può andarsene in giro per le terre selvagge, e le cose seguiranno il loro corso naturale.”


Nello stesso momento, Meng Hao sedeva a gambe incrociate nella Grotta dell’Immortale nella Montagna Sud, guardando il contenitore a forma di Lagenaria in giadeite nella sua mano con un’espressione scura. Avendo sfondato il quarto livello di Condensazione del Qi, e avendo poi combattuto quella battaglia, aveva consumato quasi tutta la sua energia spirituale. Non ne era quasi più avanzata. Almeno aveva ottenuto un contenitore magico.


Sembrava che tutto fosse andato liscio dal suo ingresso nella Setta dell’Affidabilità, ma in realtà, questo era dovuto soprattutto alla sua vivace intelligenza e lungimiranza. Se ci fosse stato chiunque altro al suo posto, probabilmente avrebbe messo la sua vita in pericolo fin dal suo primo Giorno di Distribuzione di Elisir.


Successivamente, aveva acquisito la protezione dello specchio di rame e dei suoi misteriosi poteri. Poco tempo dopo, Fratello Anziano Zhao aveva cominciato a bramare la sua Grotta dell’Immortale. Se non fosse morto, la situazione di Meng Hao sarebbe stata cupa, e avrebbe perso il controllo su tutti i suoi averi. Quella era la prima volta che aveva ucciso qualcuno.


Se non avesse cominciato a fare affari con il suo negozio, non sarebbe stato in grado di arrivare dov'era ora. Ma il vento che sembrava sospingerlo aveva anche tenuto nascoste in sé avversità di cui era ignaro.


Tutto ciò che era avvenuto era come il tuono di una tempesta incombente. Meng Hao guardava silenziosamente il contenitore a forma di Lagenaria in giadeite, pensando al discepolo numero uno della Fazione Esterna della Setta, venerando Wang Tengfei. Pensando a lui in tutta la sua perfezione, Meng Hao sentì come se il peso dell’intera montagna fosse venuto a posarsi su di lui. Quasi non riusciva a respirare.


Voleva fuggire, ma sapeva che non era un servo, ma un discepolo della setta. Fuggire costituiva una violazione delle regole della Setta. Ciò avrebbe destato l’attenzione dei Maestri, e avrebbe certamente perso la vita.


“Se avessi saputo prima che Lu Hong aveva Wang Tengfei a sostenerlo…” borbottò Meng Hao. Alcuni istanti dopo, un’incrollabile determinazione riempì i suoi occhi.


“Lo avrei fatto lo stesso. Se non l’avessi attaccato, mi avrebbe ucciso. Io non l’ho costretto, lui mi ha costretto. L’astio sarebbe sorto in entrambi i casi. A meno che prima non mi fossi imbattuto in Cao Yang e avessi voluto lasciarmi derubare, le cose sarebbero finite in questo modo. Anche se ciò mi ha portato ad uccidere, non ho potuto impedire alla gente di bramare i miei affari.” I suoi occhi lampeggiarono mentre guardava cupamente la Grotta dell’Immortale.


“È un peccato che Sorella Anziana Xu sia in ritiro di meditazione…” La prima cosa che aveva fatto dopo aver paralizzato la base di Coltivazione di Lu Hong era stata andare a cercarla. Ma era stato informato nella Fazione Interna della Setta che i gruppi in ritiro non dovevano essere disturbati.


“Questo contenitore a forma di Lagenaria in giadeite…” Era incredibilmente potente, così tanto che quando l’aveva testata con la sua base di Coltivazione, era esplosa con una forza che gli aveva fatto martellare il cuore. Poteva solo immaginare quanto potesse aiutarlo. Forse ora sarebbe stato finalmente in grado di raggiungere il quinto livello di Condensazione del Qi. La cosa strana era che il contenitore non poteva essere sistemato nella borsa di sua proprietà, ma anzi doveva essere appeso sul suo corpo. Sfortunatamente, non aveva altre Pietre dello Spirito. Le aveva usate tutte per raggiungere il terzo livello di Condensazione del Qi.  In alternativa avrebbe provato a produrre una copia del contenitore a forma di Lagenaria.


“Questa setta non è del mondo mortale. È facile che qualcuno perda la vita qui. Se posso evitare disastri consegnando il contenitore, forse dovrei proprio farlo…” Non si augurava di farlo, ma sembrava che non avesse altra scelta. Proprio mentre lottava con questi pensieri, una voce sinistra fu portata all'interno dalla notte oscura, oltre la porta sigillata della Grotta dell’Immortale.


“Io sono Shangguan Song [1], qui per assistere Fratello Anziano Wang nell'elargizione della giustizia. Meng Hao, per cortesia vieni fuori dalla Grotta dell’Immortale e inchinati a me.”


La voce oscura sembrava riempire la grotta con una fredda e gelida ombra. Gli occhi di Meng Hao scintillavano, e sollevò la testa. Non sembrava minimamente sorpreso; aveva previsto che qualcuno sarebbe venuto a cercarlo.


Meng Hao tacque per un momento, poi disse lentamente, “È tarda notte, un orario non appropriato. Fratello Anziano, se hai qualcosa da dire, dillo semplicemente.”


“Come sei arrogante,” disse la voce, chiaramente scontenta. Risuonò un freddo sbuffo.


Meng Hao non disse nulla, mantenendo il suo silenzio.


“Se non intendi aprire la porta, molto bene. Devo trasmettere le istruzioni di Fratello Anziano Wang. Meng Hao, discepolo della Fazione Esterna della Setta, non si è concentrato con tutto se stesso sulla coltivazione. Ha provocato disordini nell'Area Pubblica di Basso Livello, suscitando reclami di massa da condiscepoli, e ha utilizzato metodi violenti sugli altri. Ad ogni modo, egli è giovane, quindi queste infrazioni non possono essere considerate meritevoli della pena di morte. Consegna i tuoi tesori, paralizza la tua base di Coltivazione e lascia la Setta. D’ora in poi, non sei più un discepolo della Setta dell’Affidabilità.” Mentre Meng Hao ascoltava la voce sinistra, il suo volto diventava tetro. Poi, quando udì le parole finali, si riempì d’indignazione.


“I decreti di Fratello Anziazo Wang non rispettano le regole della Setta,” disse Meng Hao con aria di sfida.


“Le parole di Fratello Maggiore Wang sono le regole della Setta,” disse l’individuo all'esterno, indifferente all'interruzione di Meng Hao. “L’indomani sarà il Giorno di Distribuzione di Elisir. Tu ti inchinerai a Lu Hong e ti scuserai, poi attenderai la tua punizione.” Con questo, l’uomo agitò la manica, si voltò e se ne andò.


Meng Hao sedette in silenziosa contemplazione. Il tempo passava, e l’alba si approssimava. I suoi occhi erano iniettati di sangue. Non aveva idea di cosa fare. Il suo rivale ovviamente voleva il contenitore in  giadeite, e vederlo morto. Escludendo di elargire clemenza, avrebbe paralizzato la sua base di Coltivazione, gli avrebbe staccato un braccio e una gamba, e poi l’avrebbe espulso dalla setta mandandolo sulle montagne. Se fosse accaduto, sarebbe stato davvero senza speranza.


“Cosa dovrei fare…” disse, coi pugni serrati, gli occhi rossi. Improvvisamente si sentì completamente debole e indifeso. Questa era la prima volta che desiderava davvero essere più potente. Se fosse stato più potente, non sarebbe stato bullizzato così. Pensò ancora un po’.


“Non dirmi che la mia sola possibilità è fuggire…” I suoi occhi si riempirono di determinazione, sollevò la testa e uscì dalla Grotta dell’Immortale. Ma non appena uscì fuori, si fermò, esitando.


“No, questo non è giusto…” Abbassò la testa per un momento riflettendo, poi tornò indietro nella Grotta dell’Immortale, dove sedette a gambe incrociate.


La mattina seguente, Meng Hao aprì i suoi occhi iniettati di sangue. Non aveva praticato alcun esercizio di respirazione, ma aveva passato tutta la notte in contemplazione. Tuttavia la sua base di Coltivazione era semplicemente troppo bassa. Non poteva pensare ad alcun metodo al di fuori della fuga dalla Setta dell’Affidabilità. Ma sicuramente il suo avversario aveva considerato che l’avrebbe fatto. Fuggire era lo stesso che morire, e in seguito sarebbe stato ricordato come un traditore.


Le campane risuonarono in lontananza. Il Giorno di Distribuzione di Elisir era arrivato. Meng Hao sapeva che anche se avesse cercato di nascondersi nella Grotta dell’Immortale, la catastrofe si sarebbe ugualmente abbattuta su di lui.


“La legge della giungla.  Tutti i miei problemi derivano dal fatto che la mia base di Coltivazione è troppo bassa. Un vero uomo non sopporta semplicemente le sofferenze, ma cerca di fare qualcosa in merito.” Fece un piccolo sospiro. Era stato spinto sull'orlo del precipizio, e non aveva spazio di manovra. Si acquietò, poi sistemò i vestiti. Guardò intorno alla Grotta dell’Immortale, poi aprì la porta principale e fissò all'esterno il cielo blu e il mare di smeraldo degli alberi.


Passò qualche tempo, poi s’incamminò. Aveva fatto solo pochi passi quando notò un individuo che usciva dalla giungla alle sue spalle, fissandolo freddamente.


“Non sei fuggito. Quindi non sei stupido dopotutto.” Meng Hao riconobbe la voce dell’individuo: era Shangguan Song. Era rimasto lì dietro.


Meng Hao lo aveva visto in precedenza. Era uno dei discepoli che camminavano con Wang Tengfei quel giorno attraverso la Montagna Est. Suo nonno era uno dei maestri della setta. Era rimasto chiaramente lì dietro per vedere se Meng Hao sarebbe fuggito. Se l’avesse fatto, sarebbe stato marchiato come un traditore, e avrebbe dovuto pagare con la vita.


Meng Hao si volse e si diresse verso la Fazione Esterna della Setta.


Shangguan Song rise freddamente, con gli occhi pieni di derisione. In realtà, la notte precedente se n’era andato, per chiedere l’aiuto di suo nonno Shangguan Xiu. Se Meng Hao avesse scelto di scappare di notte, sarebbe stato intrappolato, e avrebbe sofferto di un’orribile morte.


Shangguan Song seguì Meng Hao per tutto il percorso. Quando arrivarono alla Fazione Esterna della Setta, gli altri discepoli ne colsero lo sguardo, uno per uno, e molte differenti espressioni riempirono i loro volti. Incuranti, sembrava come se tutti se lo fossero aspettato, e nessuno sembrava provare pietà per Meng Hao. I più in verità lo deridevano.


In breve, arrivò alla piazza della Fazione Esterna della Setta. Le colonne con i draghi lavorati scintillavano luminosamente, e i discepoli erano ovunque. In lontananza, egli vide Wang Tengfei vestito di bianco, circondato da una folla di discepoli.


Il sole scintillava sulla sua tunica bianca, rendendola luminosa come la neve, e i suoi lunghi capelli gli ricadevano dietro le spalle. Appariva perfetto, senza macchia, come un Immortale uscito fuori da un dipinto. La sua posizione rendeva la gente desiderosa di conoscerlo. Appariva davvero come un Prescelto.


Egli chiacchierava amabilmente con i discepoli intorno a lui, amichevole con tutti, incurante della loro base di Coltivazione. Annuiva, fornendo consigli in merito alla Coltivazione, ottenendo che tutti lo trattassero con il massimo rispetto.


Le discepole femmine sembravano essere tutte infatuate di lui. Apparivano come se avessero bisogno di essere al suo fianco, come se ogni sua singola azione potesse farle impazzire.


Anche gli anziani della setta sull'alta piattaforma abbassavano lo sguardo su di lui con affetto e ammirazione.


Dovunque Wang Tengfei andasse, diventava il centro dell’attenzione. Il suo bell'aspetto, la sua gentilezza, la sua perfezione, mescolati insieme in un accecante bagliore che ardeva gli occhi di Meng Hao. Strinse strettamente i pugni.


Mentre arrivavano tutti i discepoli, e mentre la Distribuzione di Elisir veniva conclusa, il gentile e cordiale Wang Tengfei non guardò Meng Hao neppure una volta. Sapeva che Meng Hao lo stava osservando, ma ciò non significava per lui niente di più che se lo stesse guardando un grillo. Non sarebbe caduto così in basso da ricambiare il suo sguardo.


Quando fu tutto concluso, e le colonne con i draghi lavorati divennero scure, la voce gentile di Wang Tengfei riempì l’aria.


“Vieni qui!”


Era una semplice frase, ma nell'istante in cui risuonò, tutti guardarono Wang Tengfei, fissandolo mentre il suo sguardo cadeva su Meng Hao.


NOTE:


[1] Il nome di Shangguan Song in Cinese suona 上官宋 (shàng guān sòng) – Shangguan è un nome di clan abbastanza oscuro. Song fondamentalmente è solo un nome, con nessun significato particolare.
                                


                                



