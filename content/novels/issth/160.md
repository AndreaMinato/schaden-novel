---
weight: 160
title: Capitolo 160 - Nessun Meng tra le Nove Famiglie
pubDate: 2025-03-17T11:17:34.794Z
tags:
    - issth
---


L'esterno era un enorme calderone quadrato, mentre all'interno c'era un calderone circolare celestiale. Questo calderone circolare era davvero un fenomeno Celeste!


La mente di Meng Hao ebbe un fremito quando vide ciò. Avendo vissuto il mondo dell'enorme calderone, gli sembrò che contenesse qualcosa di cosmico.


“Nove figure genuflesse, nove apici dei Cieli”, mormorò l'uomo vestito di grigio, cominciando a tremare. “Queste figure inginocchiate non sono persone, sono ovviamente un riferimento alla volontà dei Cieli!”


“No, no. Come può essere stato invertito questo calderone? Non dovrebbe essere così. I cieli sono circolari e la terra è quadrata. In genere questa è una verità riconosciuta, fin da tempi antichi. È una legge istituita decine e decine di migliaia di anni fa, un principio di cielo e terra.”


“Il calderone dovrebbe essere circolare all'esterno e squadrato all'interno. Così sarebbe giusto. In quel caso, sarebbe come vien detto, i Cieli all'esterno, sopra, e la terra all'interno, sotto...”. Il corpo dell'uomo tremò ancora più intensamente mentre continuava a mormorare tra sé. Sembrava che non riuscisse proprio a comprendere il mondo di questo calderone che era quadrato all'esterno e circolare all'interno.


Xu Youdao fissò il calderone circolare con perplessità, con gli occhi che esprimevano stupore. Era impossibile capire cosa stesse pensando.


Xie Jie socchiuse gli occhi. Nonostante lo shock, creò subito un contenitore di giada al cui interno incise tutte queste informazioni.


Anche Han Bei sembrava sconvolta. Guardò l'enorme fessura sul retro della statua, e poi nei suoi occhi comparve un bagliore splendido, che rappresentava ovviamente l'adorazione per i suoi antenati.


“Capisco”, disse l'uomo in grigio, con la voce tremolante. “I cieli sono circolari, la terra è quadrata. Un calderone circolare all'esterno si trasforma nei Cieli, il calderone quadrato all'interno diventa la terra. Quello sarebbe in linea con il volere dei Cieli, ma questo... Questo incarna il male! Rappresenta la terra che ricopre i Cieli. È proprio come seppellire i Cieli!!


Dunque, il calderone circolare rappresenta i Cieli, il calderone quadrato è la terra. Questo luogo... È una tomba!!”. Mentre parlava la sua voce fu pervasa da un forte stupore. Indietreggiò lentamente di tre passi. Sputò un grumo di sangue. Il suo volto era pallido e gli occhi brillavano intensamente per lo sconcerto. Mosse appena le mani come se stesse facendo dei calcoli, e il tono della sua voce cominciò a diventare più alto.


“Questi nove adoratori sono sicuramente gli apici dei Cieli! Sono stati personificati in queste statue, che evidentemente rappresentano le leggendarie Nove Stelle Mistiche. Le Nove Stelle Mistiche venerano il calderone. Il fenomeno Celeste è qui solidificato. Un calderone di bronzo quadrato, al cui interno è seppellito il cuore dei Cieli!


“Quanto è audace! Quanto è grandioso! Una tomba dove i Cieli sono seppelliti dentro la terra!! Solo, di chi è questa tomba? Disposto ad affrontare la morte per sottrarre la buona sorte dai Cieli! Si tratta di una bara, e la Terra Benedetta all'esterno è la tomba!


“Di fatto, questo posto non è una Terra Benedetta. È una Terra Maledetta!  È una tomba di disprezzo nei confronti dei Cieli!”


Le sue parole penetrarono nelle orecchie degli altri, che raggelarono. Le espressioni sui volti di Xie Jie e Xu Youdao mutarono. Meng Hao respirò profondamente per calmare i suoi nervi scossi. Le parole dell'uomo in grigio risuonarono dentro di lui, creando una sensazione di familiarità. Forse questo luogo... era davvero una tomba.


Ripensò alla visione che aveva avuto fuori dal calderone, e alla voce maschile che aveva sentito quando il fulmine lo aveva colpito.


“Non sei disposto a lasciarmi prendere questo calderone. Allora... resterò disteso a riposare qui per sempre, aspettando il giorno in cui cadrai”.


Meng Hao fece un respiro profondo e ripensò all'altra voce arcaica che aveva udito all'interno del calderone.


“È stata la tua brama di espansione a sostituire il cielo stellato, a ricoprire i miei occhi con la volta dei Cieli. L'Albero del Mondo non volle sottostare a ciò, e si distrusse nel cielo stellato. Il mio padrone può anche essere dormiente, ma può ancora esistere sotto lo stesso cielo di Ji?!?!”


La voce sembrava riecheggiare nella mente di Meng Hao. Il battito del suo cuore accelerò, e pensò ancora una volta alla leggenda dell'albero della Primavera e dell'Autunno [1], e a come l'Albero del Mondo si fosse distrutto volontariamente piuttosto di assecondare i Cieli. Pensò anche alla distruzione del Clan dell'Antico Destino [2], così come alla bandiera a tre strisce [3], che al momento si trovava all'interno della maschera dell'Immortale di Sangue. Quella bandiera aveva inciso su di essa il carattere Ji!


Pensò anche ai requisiti dell'Immortale di Sangue per perfezionare l'ascendenza Ji!


“Compagni Daoisti”, disse Han Bei, “Non è necessario allarmarsi”. La sua voce chiara, che ricordava il suono di una campana, riecheggiò. Sebbene non riuscisse a superare il suono del tuono, ognuno di loro poteva sentirla distintamente. “Non so se questo posto sia una tomba, ma come tutti voi potete vedere, la persona che stringe quelle antiche pergamene è un mio antenato. La statua è stata spaccata da un Tuono Celeste. Quello fu il modo in cui il primo volume del Classico del Tempo venne fuori da questo luogo, e fu acquisito infine dalle generazioni successive”. Si girò per guardare Meng Hao e gli altri. “Infatti, di tutti i tesori qui presenti, solo queste sacre scritture possono essere portate via. Tutte le altre statue sono perfette e intatte.


Ho preso parte a numerosi incontri segreti; il fatto che voi abbiate visto il messaggio dimostra che siete destinati ad essere qui. Avete tutti le vostre ragioni per essere venuti, e di sicuro sono sostenute da forze potenti. Naturalmente, ne sono consapevole, e non mi interessa assolutamente chi voi rappresentiate”. Continuò con una voce delicata, “Mi auguro solo che per il bene delle Nove Stelle Mistiche, manterrete tutti le vostre promesse. In questo momento, possiamo solo guardare, ma quando ci avvicineremo alle statue, sappiate che io dispongo di un modo per ottenere le due scritture. Poi ne potremo fare copie per tutti.


A dire il vero, l'unico reale motivo per cui io sono venuta è rendere il mio omaggio davanti alla statua del mio antenato”. Sembrava che la sua voce contenesse uno strano potere che fece calmare ciascuno di loro. Il colorito dell'uomo in grigio ritornò lentamente alla normalità. Ora che Meng Hao ci pensava, cominciò a chiedersi se l'uomo non avesse espresso delle affermazioni così folli di proposito.


Era anche alquanto scettico riguardo alle parole di Han Bei “per il bene delle Nove Stelle Mistiche”.


“Ora non si trova lontano”, continuò Han Bei. “Tuttavia, in seguito dovrò chiedere aiuto ai Compagni Daoisti Xu e Sima. Ci saranno più fulmini dopo questo punto, e il tragitto sarà più difficoltoso. In origine, non avremmo mai dovuto avere la possibilità che abbiamo. Ma l'anno in cui il primo volume del Classico venne fuori in volo, scolpì un percorso, all'interno del quale saremo molto più al sicuro. E ancora più importante, il potere dei fulmini non sarà così tanto intenso.


Inoltre, avrà dei cicli alternati di debolezza. Questi momenti saranno brevi, solo un'ora circa. Nonostante questo, dovrebbe essere un tempo più che sufficiente per attraversarlo in sicurezza. Ho deciso di far coincidere l'inizio della nostra missione con il ciclo debole dei fulmini!”. Il suo sguardo scorse tra di loro, e poi si alzò, come se stesse aspettando qualcosa.


Dopo circa dieci respiri, i fulmini in quell'area iniziarono ad attenuarsi. Erano ancora fitti, ma la pressione che esercitavano sul gruppo era decisamente inferiore. Non era assolutamente spaventosa come prima.


“I fulmini rimarranno deboli per un'ora. Compagno Daoista Xu, Compagno Daoista Sima, sbrigatevi!”. I suoi occhi brillarono quando sollevò la mano destra. Un pezzo scuro di antica giada partì in volo e fluttuò davanti al gruppo, puntando apparentemente in una direzione precisa.


Mormorando tra sé, Xu Youdao volò in avanti. Il Coltivatore vestito di grigio sembrava essere tornato del tutto normale. Accompagnò Xu Youdao. Il potere dello stadio avanzato della Stabilità della Consistenza si sprigionò con movimenti torbidi. Uno di loro emanava senza dubbio il Qi di tipo Legno. Ma poi, l'uomo in grigio iniziò ad emettere un Qi di tipo Polvere, che eclissò completamente quello di tipo Legno. Mentre avanzavano, si generò un bagliore tra il giallognolo e il marrone.


Entrambi crearono degli oggetti magici, e Han Bei fece un respiro profondo. Agitò la mano e la sua antica giada del Tempo emanò un bagliore luminoso. Tutti proseguirono con cautela.


Vista la temporanea diminuzione di fulmini, riuscirono a spostarsi in volo in modo relativamente rapido.


Tuttavia, più si avvicinavano alle statue, più i fulmini diventavano fitti. Il cielo fu pervaso da suoni roboanti. I fulmini precipitarono al suolo, alcuni colpendo il terreno vicino al gruppo dei cinque. I loro cuori tremarono quando proseguirono.


Xu Youdau e il Coltivatore in grigio proseguirono insieme non senza difficoltà. In poco tempo, sui loro oggetti preziosi comparvero delle crepe. Senza esitazioni, tirarono fuori ancora più oggetti utili a respingere i fulmini. L'espressione di Meng Hao era la solita, non disse nulla. Non lasciò intendere in alcun modo che avrebbe offerto il suo aiuto. Aveva già portato a termine il suo compito, e da qui in poi era improbabile che gli avrebbero chiesto di fare qualcosa.


Questo luogo era pericoloso, ma tutti gli altri avevano scelto di venire qui ed erano ben attrezzati.


Nella mano di Meng Hao c'era il ciondolo della buona fortuna. Era il suo asso nella manica.


Il tempo trascorse lentamente, e poco a poco il gruppo si avvicinò sempre di più alle statue. I volti di Xu Youdao e del Coltivatore vestito di grigio divennero più lividi. Stavano raggiungendo il loro limite. Mentre le statue si facevano sempre più vicine, i fulmini diventavano sempre più fitti. Avevano già utilizzato diversi oggetti magici, e stavano sputando del sangue. Non riuscivano a proseguire.


D'un tratto, cominciò a scendere una saetta, che puntava proprio in direzione del gruppo. Nel vedere ciò, i volti di Xu Youdao e degli altri tremarono. L'antica giada del tempo che Han Bei stringeva tra le mani improvvisamente emise uno scudo luminoso. Quando la saetta colpì lo scudo, si liberò un'enorme esplosione. Han Bei sputò un grumo di sangue, così come gli altri. Il bagliore dell'elettricità li circondò, e i loro volti divennero esangui. E questo valeva in particolare per Xu Youdao e il Coltivatore in grigio, i cui corpi tremarono.


I fulmini si dispersero sotto forma di scintille incurvate di elettricità, e ognuno di loro tirò un sospiro di sollievo. Si guardarono intorno, con i volti pervasi da ancor più cautela rispetto a prima.


“Compagna Daoista Han”, disse Xu Youdao, voltandosi per guardare Han Bei. “Non avevi detto che i fulmini sarebbero diventati più deboli? Perché ora quella saetta è stata così potente?!”


Meng Hao ripulì la bocca dal sangue, ma i suoi occhi erano splendenti. I frammenti di fulmine nel suo corpo erano stati risucchiati dallo stendardo del fulmine. Sembrava cambiare ancora.


In realtà, sebbene apparisse ferito, dopo aver sputato un grumo di sangue, si sentiva bene. Tuttavia, continuava a sforzarsi per far sembrare il suo volto pallido.


Ripulendo via il sangue dalla bocca, Han Bei rispose con freddezza, “Avete scelto voi di venire qui. Non è possibile che non foste a conoscenza del fatto che questo non è il luogo adatto per dei Coltivatori alla Stabilità della Consistenza. Se non fosse stato per la mia conoscenza del luogo, se non fosse stato per questa antica giada del Tempo, se non fosse stato per altre cose che tutti noi sappiamo, allora non staremmo camminando in questo posto. Non saremmo nemmeno stati in grado di entrare nel calderone.


Riguardo ai fulmini, per il momento sono deboli. Tuttavia, c'è ancora la possibilità che  possano cadere delle saette che non sono state indebolite”. Si voltò verso Xie Jie. “Anziano Fratello Xie, arrivati qui, abbiamo raggiunto ora il punto in cui devi agire tu. Questo luogo contiene anche quello che la Setta del Setaccio Nero cerca, che ha intenzione di recuperare con la Torre dei Cento Spiriti. Pare che stiano ignorando le nostre attività qui, ma di sicuro stanno facendo la guardia all'esterno.


Sappiamo entrambi che non osano entrare in questo posto. Oltre ai discendenti delle Nove Grandi Famiglie, chiunque entri qui morirà. Le Nove Grandi Famiglie hanno patito il declino nel Dominio Meridionale, fino al punto di non essere all'altezza dell'attuale generazione di Clan, e per lo più sono costituite da mortali. Coloro che possono esercitare la Coltivazione vengono di solito radunati da diverse Sette. Abbiamo un aspetto elegante, ma di fatto siamo poco più che bestiame. Tu ed io siamo solo degli strumenti strani per la Setta del Setaccio Nero”.


Xie Jie rimase in silenzio per un attimo, poi sorrise. “In realtà, quello che più mi incuriosisce è che le Nove Grandi Famiglie non includano Meng. Inoltre, nessuna di queste nove statue somiglia affatto al Compagno Daoista Meng. Dunque, com'è riuscito ad entrare in questo posto?”. Rivolse un intenso sguardo carico di significato a Meng Hao.


NOTE:


-La leggenda dell’Albero della Primavera e dell’Autunno si trova nel capitolo 109.


-Le informazioni sul Clan dell’Antico Destino sono nel capitolo 128


-La bandiera a tre strisce e le informazioni su Ji sono nel capitolo 137                        
                                





