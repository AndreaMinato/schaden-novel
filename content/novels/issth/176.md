---
weight: 1760
title: Capitolo 176 – Credi a Tua Nonna
pubDate: 2025-03-17T11:17:34.799Z
tags:
    - issth
---


In origine Meng Hao aveva pianificato di parlare in modo rilassato, ma optò per suonare sprezzante e incredulo. “Se puoi trasformarti in una scintillante borsa da trasporto che contenga palesemente un tesoro prezioso, allora ti crederò” disse. Si sforzò molto per sembrare il più possibile antagonistico.


Presa dalla rabbia, la gelatina si trasformò all'istante in una lucente borsa da trasporto dorata. Era trasparente e dentro si potevano vedere un calderone quadrato e quattro spade demoniache che giravano in cerchio. Le quattro spade ruotavano attorno al calderone, ed era ovvio al primo sguardo che fosse un tesoro prezioso.


Ancora più realistico era il modo in cui il calderone e le quattro spade cercavano di uscire dalla borsa da trasporto, come se volessero scappare.


“Ebbene, cosa ne pensi...?” La voce della gelatina fuoriusciva dalla borsa da trasporto.


Dentro di sé Meng Hao era sorpreso, ma esternamente uno sguardo di disprezzo gli coprì il volto. “Non risplende!”


Come le parole gli uscirono di bocca ci fu un fruscio e la borsa da trasporto iniziò a emettere un bagliore accecante che crebbe nel cielo. La luce dorata splendeva, catturando immediatamente l'attenzione degli otto Coltivatori, che volarono immediatamente in direzione di Meng Hao.


“Mi credi or...?” la voce della gelatina proveniva da dentro la borsa da trasporto. Ma prima che potesse finire di parlare, Meng Hao la afferrò e la tirò verso i Coltivatori in avvicinamento.


“Credi a tua nonna!!” A Meng Hao era stato insegnato di non imprecare, ma in questo caso non poté farne a meno. Sfrecciò via, lontano dalla gelatina, il più velocemente possibile.


Aveva lanciato lontano da sé, con tutta la forza che poteva invocare dalla sua base di Coltivazione, la lucente borsa da trasporto dorata. Mentre si avvicinava agli otto Coltivatori, questi fissavano a bocca aperta. Avevano tutti delle espressioni leggermente differenti; alcuni erano sospettosi, alcuni cauti, alcuni sembravano anche piacevolmente sorpresi. Tuttavia, ognuno di loro allungò le braccia per agguantare la borsa da trasporto.


“Mi hai ingannato! Questo mi fa incazzare!” risuonò la voce della gelatina. Proprio mentre stava per essere afferrata da uno dei Coltivatori , svanì, per poi riapparire in lontananza, direttamente sulla testa di Meng Hao, trasformandosi di nuovo in un cappello verde.


E come se questo non lo soddisfacesse, un cappello dopo l'altro si impilarono con un suono scoppiettante sulla sua testa; ancora e ancora, su in alto nel cielo...


Presto, la pila di cappelli era più alta dell'intero Meng Hao. Gli otto Coltivatori guardavano, completamente sbalorditi. Non avevano mai visto niente del genere nelle loro vite.


Il volto di Meng Hao divenne ancora più sgradevole. Sentiva come se stesse per dare di matto. Se la gelatina avesse assunto questa forma sarebbe stato, poi, al centro dell'attenzione, non importa dove sarebbe andato...


“Compagno Daoista coi cappelli verdi” disse freddamente uno dei Coltivatori, un uomo di mezza età con uno sguardo torvo. “Questo è il territorio della Setta del Demone di Sangue. Gli stranieri non sono i benvenuti. Ancora meno ben accolte sono le persone che vengono qui per prendersi gioco di noi. Prendi il tuo cappello verde e vattene all'inferno fuori di qua!”


Meng Hao era sul punto di andarsene quando queste parole raggiunsero le sue orecchie. Improvvisamente si fermò, voltandosi a guardare gli otto Coltivatori. Gli occhi gli brillavano selvaggiamente. Al momento era di umore orribile e quelle parole non gli piacquero affatto.


“Osi anche voltarti indietro?” disse con una fredda risata il Coltivatore di mezza età. “In questo caso, perché non lasci qui con me i tuoi occhi dopo che te ne sarai andato? Con quei cappelli verdi saresti comunque ridicolo.” Con questo, lui e i suoi compagni scattarono verso Meng Hao.


“Sparite!” disse Meng Hao alzando improvvisamente la mano e agitando la manica verso di loro. Il potere della sua base di Coltivazione esplose, un vento intenso urlò per poi abbattersi su di loro.


Un boato riempì l'aria e del sangue spruzzò dalle bocche degli otto discepoli della Setta del Demone di Sangue. I loro corpi tremavano. Uno sguardo di sconcerto ricoprì il volto dell'uomo che aveva provocato Meng Hao, le sue pupille si contrassero. Da quello che poteva vedere , Meng Hao era nella fase intermedia della Stabilità della Consistenza, ma l'attacco appena avvenuto era pieno della potenza dello stadio avanzato della Stabilità della Consistenza. Del sangue colò fuori dalla sua bocca arretrava in ritirata. Quando vide lo sguardo glaciale negli occhi di Meng Hao, gli tremò il cuore.


Capendo di essere stato frettoloso, il Coltivatore di mezz'età disse: “Compagno Daoista, questo...” Non appena cominciò a parlare, tuttavia, gli occhi di Meng Hao luccicarono di una freddezza ancora più feroce.


Il volto dell'uomo si riempì di sgomento. Lui e i suoi compagni si tramutarono in raggi di luce prismatica che sfrecciarono via lontano. Finalmente, quando furono molto distanti da Meng Hao, si fermarono e si scambiarono degli sguardi l'un l'altro.


“Quel tipo è davvero troppo aggressivo. Da dove è venuto? Fratello Anziano, facciamo rapporto al Maestro. Invierà sicuramente qualcuno ad arrestarlo!”


“Giusto. Fratello Anziano, questo è il territorio della Setta del Demone di Sangue. Possiamo davvero permettere a quel tipo di fare come gli pare?”


“Chiudete la bocca!” ringhiò l'uomo di mezza età con il volto scuro e indecifrabile. “È giovane e guardate cosa ci ha fatto con un singolo movimento della mano. Pensate davvero che sia una persona qualunque? Ovviamente non è un Coltivatore della Setta della Spada Solitaria. Con la guerra che cova tra la nostra Setta e quella della Spada Solitaria non possiamo permetterci di provocare le ire di un'altra setta ancora! Era ovviamente solo di passaggio e non voleva farsi dei nemici, per quello c'è andato piano con noi. Tutti voi, chiudete le bocche e dimenticatevi cosa è successo. Ci sarà sempre attrito tra i Coltivatori come noi. Non c'è bisogno di fare rapporto alla Setta su un incidente insignificante come questo.” Avendo preso la sua decisione continuò ad allontanarsi, con i compagni Coltivatori al seguito.


Dopo che si furono allontanati un po', i rampicanti a terra sotto di loro che non avevano notato per tutto questo tempo, scavarono nel suolo e sparirono.


Nel luogo dove si trovava, Meng Hao batté il piede a terra. Il terreno si agitò quando i rampicanti rossi emersero di fronte a lui ondeggiando avanti e indietro. Alcuni istanti dopo si trasformarono in un piccolo frutto rosso scuro, che mise nella sua borsa da trasporto. Alla fine spostò l’attenzione al cappello sulla sua testa.


“Non puoi farlo! È sbagliato. Se li lasci andare dovresti fidarti di loro completamente. Non puoi spedire qualcosa a seguirli in segreto. È sbagliato. È immorale. Eee? Mi sono appena ricordato di una cosa. Mi hai appena insultato!!


Insultare è sbagliato. È immorale. Mia nonna non ha fatto nulla per offenderti. Perché l'hai tirata in ballo? È davvero strano. Che rapporto hai con lei? A meno che...” Improvvisamente, la voce pedante della gelatina si riempì di un tono strano. “A meno che voi due...”


Meng Hao lo ignorò. Colpì la borsa da trasporto per recuperare un set di abiti; strappò via alcune strisce di tessuto e se le ficcò nelle orecchie. Immediatamente, la voce della gelatina divenne più silenziosa. Ma poi la gelatina dette un secco colpo di tosse. Cominciò a parlare, e questa volta, Meng Hao poté udire la sua voce direttamente nella testa.
Meng Hao aveva un’espressione tirata. Per un po' fissò nel nulla, poi, alla fine, sospirò e gettò via le strisce d'abito.


“Ora so perché le persone ti chiamano Massima Afflizione” disse. Immediatamente la gelatina iniziò a fremere con eccitazione.


“Perché? Perché?! Questo nome mi fu dato davvero, davvero, davvero tanto tempo fa da un vecchio amico. Glielo chiesi molte volte, ma non volle mai dirmi cosa significasse.” La completa e indivisa attenzione della gelatina era ora focalizzata su Meng Hao.


Lui non disse niente. Invece, ponderò sul perché la persona che aveva dato il nome alla gelatina non gli avesse spiegato il significato. Poi pensò alla verbosità della gelatina e rabbrividì. Aveva capito. Fornendo una risposta riguardo al nome, gli avrebbe dato un argomento di conversazione che sarebbe certamente durato per mesi.


Quell'idea gli drizzò i capelli in testa. Chiunque non avesse esperienza nel trattare con la gelatina non poteva comprendere la natura del tormento che comportava. Decise di cambiare discorso.


“Con te conciato così non possiamo procedere oltre” disse Meng Hao. “Non c'è nessuna possibilità che tu possa prendere una forma diversa da un pila di cappelli?” Faceva attenzione alle proprie parole, temendo di agitare la cosa. Poteva solo immaginare come sarebbe apparso se avesse deciso di diventare una montagna di cappelli appollaiati sulla sua testa. Cosa sarebbe successo poi?


Il suo tono non era polemico, ma dentro il suo cuore era pieno di impotenza. Pensava al suo Mastino di Sangue e, improvvisamente, gli mancò terribilmente. Sfortunatamente, ora stava dormendo.


In realtà, le parole di Meng Hao sembrarono eccitare la gelatina. “Eee? Se non sono un cappello, allora che forma dovrei prendere?” Meng Hao era abituato , perciò sulle prime non disse niente. Si sedette a gambe conserte dentro alla foresta montana e recuperò la pagina di giade della Raffinazione del Tempo. Vi immise il suo Senso Spirituale e cominciò a studiarne i contenuti.


Passò un po' di tempo, e poi gli occhi di Meng Hao scintillarono. Cominciò a mormorare a se stesso. “Il Tempo di Primavera e Autunno necessita un albero di Primavera e la brina dell'Autunno. Il fuoco di Mezz'inverno e lo spirito dell'Estate. Raffinate le quattro stagioni, fendetele con la base di Coltivazione. Raffinate ancora le quattro stagioni per produrre una piccola spada.”


“Questa spada deve essere coltivata con cura. Con l'illuminazione del Tempo le venature di un centinaio d'anni posso riempire la spada. Dopo i cento anni, ne passeranno mille, ed essa prenderà forma. In diecimila anni la prima Spada del Tempo apparirà a scuotere i cieli e la terra.” Mentre osservava la pagina di giada Meng Hao si accigliò. La spada conteneva non poca potenza, ma il tempo richiesto per la sua creazione sembrava troppo grande.


“Han Bei è davvero interessata a questa spada, perciò non può prendere davvero tutto quel tempo, vero...? Devono esserci dei metodi che possano essere usati per velocizzare l'apparizione della spada.” Perso nei suoi pensieri, Meng Hao ricordò la terza pagina che la gelatina aveva ingoiato, tanto quanto la prima che era stata risucchiata indietro dal calderone rotondo.


“La risposta dovrebbe essere nella terza pagina. Peccato che questa dannata gelatina l'abbia mangiata.” Meng Hao alzò la testa e guardò la gelatina. Era passata circa un'ora da quando aveva iniziato a studiare la informazioni sulla raffinazione del Tempo. Ovviamente la gelatina aveva parlato tutto il tempo.


“In cosa dovrei cambiare? In cosa dovrei cambiare? In cosa dovrei cambiare?” Era volata via dalla testa di Meng Hao e ora saltellava avanti e indietro di fronte a lui. Sembrava molto eccitata.


“Puoi trasformati nella pagina di giada che hai ingoiato?” disse improvvisamente Meng Hao.


“Huh? Ok...” Acconsentì, e poi cambiò immediatamente idea. “Eee? Aspetta un secondo. Cosa stai cercando di fare? Nemmeno per idea! È mia. Non ci metterai le mani sopra.”
                                
                        



