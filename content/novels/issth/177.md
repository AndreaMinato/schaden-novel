---
weight: 1770
title: Capitolo 177 - Usare il suo Punto di Forza
pubDate: 2025-03-17T11:17:34.799Z
tags:
    - issth
---


Meng Hao socchiuse gli occhi quando udì quelle parole.


“È possibile che quello che inghiottisce non viene digerito, ma solo conservato?”


“Stai cercando di prenderti gioco di me? Basta sognare. Hmmm". Il tono di voce della gelatina di carne si fece saggio, "Ragazzo, sei andato troppo oltre nel cammino della malvagità. Pentiti e sarai salvato”.


“Trasformati in quella cosa che ha lasciato maggiormente il segno in te", disse Meng Hao allegramente. Stava ancora pensando a quello che aveva appena detto la gelatina di carne e a cosa volesse dire. Doveva trovare un modo per ingannare la gelatina e farle sputare la pagina di giada.


“Che ha lasciato maggiormente il segno? Non c'è neanche da pensarci. Ciò che ha avuto l'effetto più intenso su di me in tutta la mia via è questo!!". Sembrava che la gelatina stesse digrignando i denti. Ci fu uno scoppiettio, e improvvisamente si trasformò in...


Un pappagallo dai colori vivaci! Era grande quasi quanto la metà del suo braccio, e scintillava come se fosse stato ricoperto di gocce di pioggia. Era piuttosto deperito, con il becco ricurvo e gli occhi triangolari. Aveva un atteggiamento leggermente depravato e sembrava pervaso da un'aria immorale.


Rimase lì davanti a Meng Hao, guardandolo con i suoi perversi occhi triangolari. Chinò il capo e beccò diverse volte il suo corpo.


Meng Hao guardava il pappagallo a bocca aperta. In tutta la sua vita, non aveva mai visto un pappagallo con l'aspetto così depravato. In particolare, gli occhi triangolari e le piume dai colori accesi che ricoprivano il suo corpo erano molto strane.


Il pappagallo tossì con fare distaccato, guardando Meng Hao con la coda dell'occhio.


“Questo è ciò che mi ha segnato maggiormente: quel maledetto uccello. Nella mia vita precedente, non sono proprio riuscito a prenderlo per farlo arrendere e convertirlo. In questa vita, lo convertirò di sicuro! Quella creatura depravata e immorale a cui piacciono le cose con pelo e piume!!". Sembrava che la gelatina di carne stesse digrignando i denti. Il suo aspetto e le sue parole resero questa sagoma ancora più realistica.


Il fatto di vedere il pappagallo e sentire quelle parole fece respirare Meng Hao profondamente. Ripensò al giorno in cui aveva quasi indossato la maschera color sangue, e aveva udito il lamento di un uccello provenire dallo specchio di rame.


Pensò a quanta intensità utilizzava lo specchio di rame per attaccare le creature pelose. Iniziò a pensare a diverse immagini. Non aveva proprio capito. Ma che cos'era questo uccello di cui continuava a parlare la gelatina...?


Meng Hao esitò un istante prima di recuperare lo specchio di rame dalla sua borsa del Cosmo. “Parli di questo?” chiese. Nel momento in cui comparve, il pappagallo di gelatina di carne starnazzò. Sbattendo le ali, scattò in avanti, afferrò lo specchio di rame tra i suoi artigli e cominciò a beccarlo con ferocia.


“Maledetto! Sì, è questo. Riesco a percepire l'aura al suo interno. Ti beccherò fino alla morte, maledetto uccello pluriomicida! Ti beccherò! Ti beccherò...!". Sembrava che il pappagallo di gelatina di carne fosse impazzito. Mentre starnazzava e beccava lo specchio di rame, gli si rizzarono le piume.


Meng Hao continuò ad osservare stupefatto. Si ricordò del momento in cui aveva ottenuto lo specchio, e poi quando aveva scoperto le sue capacità. Fin dall'inizio, si era sempre domandato quale fosse la sua strana natura, ma non aveva mai scoperto nulla.


Meng Hao si sentì come se a breve il pappagallo di gelatina di carne lo avrebbe fatto impazzire. Starnazzava all'impazzata e sprigionava uno sguardo d'odio. Anche Meng Hao sentì la necessità di sfogarsi un po'. D'un tratto ebbe il desiderio improvviso di incontrare il pappagallo che viveva nello specchio di rame.


“Il pappagallo deve essere incredibilmente straordinario per essere in grado di rendere la gelatina di carne così imbestialita. Magari una volta uscito, può prendersi cura della gelatina di carne per me". Gli occhi di Meng Hao brillarono quando improvvisamente giunse ad una conclusione. "La gelatina di carne non ha forse detto in precedenza che quando raggiungerò la Formazione del Nucleo il pappagallo potrà uscire? Magari... è come il mastino, un tipo di Arma Spirituale!”


“Perché non reagisci? hmmm?". Il pappagallo di gelatina di carne si infuriò mentre beccava lo specchio. "Questa volta non ti lascerò andare, ti convertirò! Hahaha! Non puoi uscire. Non puoi uscire! Posso darti fastidio quanto voglio e tu non riuscirai a venire fuori". La gelatina di carne vibrò per l'entusiasmo. Tuttavia, fu in quel momento che lo specchio improvvisamente tremò, e la gelatina urlò, lasciò la presa e volò via. Lo specchio di rame lo inseguì in volo, lanciando ripetutamente degli attacchi con raggi invisibili.


Meng Hao guardò con soddisfazione, non facendo nulla per fermare lo specchio di rame. Tuttavia, divenne presto evidente che la gelatina non veniva affatto ferita. Agitò la sua manica per far ritornare lo specchio di rame nella borsa del Cosmo.


Il pappagallo di gelatina di carne sbatté le ali quando ritornò in volo e si adagiò sulla spalla di Meng Hao. Iniziò a chiacchierare nel suo orecchio come al solito.


Per lo meno questa forma era meglio della pila di cappelli. Il desiderio di Meng Hao di raggiungere la Formazione del Nucleo ora era ancora più intenso. Fece un respiro profondo. Senza dar peso al blaterare della gelatina di carne, volò in aria e scattò verso l'orizzonte.


“Il veleno nel mio corpo è un bel problema", pensò. "Devo proprio trovare un modo per infiltrarmi della Setta del Fato Viola e capire se riesco a diventare in qualche modo discepolo del Demone Gran Maestro degli Elisir. Solo allora potrò sbarazzarmi del veleno una volta per tutte". I suoi occhi brillarono mentre proseguiva in avanti. Aveva preso in considerazione questa opzione l'ultima volta che si era trovato in una città controllata dalla Setta del Fato Viola. L'albero della Primavera e dell'Autunno riusciva solo ad alleviare i sintomi del veleno e fargli guadagnare tempo.


L'unico modo per disperdere davvero il veleno era entrare nella Setta del Fato Viola.


“Inoltre, se voglio formare un Nucleo Dorato Perfetto, ho bisogno innanzitutto di avere un Nucleo Viola. Per formarlo è necessaria una tecnica adeguata. Quella tecnica non è altro che il Qi Viola dell'Est della Setta del Fato Viola!". Meng Hao aggrottò la fronte. Era una buona idea, ma non riusciva a pensare ad alcun modo per infiltrarsi nella Setta del Fato Viola. Aveva offeso troppe persone lì. C'erano Wu Dingqiu e Chu Yuyan, così come i discepoli che aveva incontrato nello Stato di Zhao, che di sicuro ormai erano membri della Fazione Interna della Setta.


“Devo cambiare identità. Ho bisogno di trovare un modo per diventare qualcun altro". Sospirò. Naturalmente stava solo volando con la fantasia, ed era meglio se avesse lasciato perdere. D'un tratto la sua espressione cambiò. Guardò la borsa del Cosmo, e nei suoi occhi balenò un lampo di genio.


“La maschera…. Se avessi una maschera che fa cambiare aspetto, allora potrei farlo. Per quanto riguarda la maschera... Io ne ho una! Ma chissà se la maschera ha questo potere? Inoltre la mia base di Coltivazione dovrebbe essere alla Formazione del Nucleo prima che io possa usarla. E poi, se la maschera non funzionasse in quel modo... ". Voltò lentamente la testa per guardare il pappagallo che chiacchierava sulla sua spalla. I suoi occhi brillarono.


“Perché mi stai guardando in quel modo?" disse il pappagallo di gelatina di carne con sorpresa, fissandolo.


Meng Hao lo ignorò. Volò verso il basso e si sedette a gambe incrociate. Diede un colpo alla borsa del Cosmo e recuperò la maschera color sangue.


Non appena la gelatina di carne vide la maschera, strabuzzò gli occhi e sbatté le ali con violenza, volando in cerchio attorno a Meng Hao ed emettendo degli starnazzi rauchi.


“Che cos'è? Che cos'è? Santo cielo! Che cos'è quella cosa malvagia? Ragazzo, hai percorso un po' troppo il cammino dell'immoralità. Non temere, ti salverò io. Ti convertirò. Eeeeee? Che cosa c'è lì dentro? Perché vedo un uomo anziano? Waaah! Quest'uomo sembra così infelice. Ragazzo, non puoi farlo. È sbagliato. È immorale. Eee? Questo anziano ha messo in pratica la possessione! Anziano, è immorale. È sbagliato….”


Meng Hao riversò del Senso Spirituale nella maschera e subito riuscì a vedere la sagoma rosso sangue del mastino. Era lì sdraiato a dormire, con la sua aura imponente e sconfinata che diventava ancora più forte. Meng Hao lo guardò e l'espressione sul suo volto si addolcì.


“Dai sbrigati e svegliati…” disse con il Senso Spirituale. Il corpo del mastino si agitò ed emanò del calore, una forma di risposta. Il sorriso di Meng Hao si scaldò, e ripensò a tutto quello che era successo durante il torneo dell'Eredità dell'Immortale di Sangue.


“Sto aspettando che ti svegli", disse Meng Hao dolcemente. I suoi occhi brillarono come lampi quando si posarono sulla bandiera a tre strisce. Era del tutto consapevole che la sua base di Coltivazione non fosse abbastanza alta per utilizzarla. Poteva solo riversare del Senso Spirituale al suo interno e usarla per marchiarsi.


“Formazione del Nucleo…. Se riuscissi a diventare un esperto alla Formazione del Nucleo, allora sarei in grado di usare la bandiera...”


Per ultimo, Meng Hao toccò il Patriarca del Clan Li con il suo Senso Spirituale. Sedeva disgustato nell'angolo, con il corpo illusorio e trasparente e il volto pallido e ingiallito. Sembrava che da un momento all'altro si sarebbe dissolto nel nulla.


Quando Meng Hao lo guardò, lui sollevò la testa e gli lanciò un'occhiataccia. Il suo sguardo era più feroce che mai, minaccioso all'estremo.


“C'è una domanda a cui non riesco a smettere di pensare", disse Meng Hao con molta calma. "Perché hai aiutato Li Daoyi? La prima volta che ti ho visto è stato nella sesta matrice, e tu eri una statua. La seconda volta, eri diventato la Divinità di Sangue di Li Daoyi. Perché?”


Il Patriarca del Clan Li rise con freddezza, rifiutandosi di rispondere.


“A quanto pare hai posseduto la Divinità di Sangue. Questo mi incuriosisce. Prima di possedere la Divinità di Sangue... chi eri!?". La sua voce era più pacata che mai. Tuttavia, quando il Patriarca del Clan Li sentì le parole, il cuore si agitò. La sua identità era il suo più grande segreto, e nessuno aveva alcun indizio a riguardo. Anche Meng Hao poteva solo avanzare delle ipotesi riguardo alla sua relazione con Li Daoyi. Qualsiasi dettaglio sarebbe stato difficile da verificare.


Il Patriarca del Clan Li scoppiò in una sprezzante risata. "Vuoi saperlo? Implorami per un anno, allora magari ci penserò". Non gli importava di nulla, nemmeno della morte. Dopo aver affrontato la solitudine della zona dell'Eredità dell'Immortale di Sangue per quattromila anni, aveva acquisito una forza di volontà incredibile. Anche i precedenti metodi di minaccia di Meng Hao adesso non avevano alcun effetto su di lui.


Meng Hao aveva la stessa espressione di sempre. Diede un'ultima occhiata alla sagoma debole del Patriarca del Clan Li, poi socchiuse gli occhi e ritirò il suo Senso Spirituale. Guardò la superficie della maschera color sangue e poi la gelatina di carne.


“Ti piace convertire le persone, giusto?” chiese Meng Hao.


“No," rispose la gelatina di carne solennemente, "non mi piace convertire le persone, mi piace persuaderle. Capito? Persuaderle.”


Meng Hao sospirò. "L'anziano in questa maschera ha vissuto una vita oltre il limite dell'immoralità. Ha compiuto gli atti più malvagi ed è del tutto corrotto dall'immoralità. Adora fare il prepotente con i deboli, ed è estremamente spregevole sotto ogni punto di vista. Io l'ho catturato e l'ho messo qui per compassione, perché volevo ammonirlo. Tuttavia la sua magia è troppo potente. Proprio non riesco ad influenzarlo...". Prima che potesse finire di parlare, il pappagallo di gelatina di carne strabuzzò gli occhi e diventò furioso.


“Come hai osato!? Questo tipo di persona dovrebbe essere convertito solo da me! Non c'è niente che odi più delle persone malvagie! Devo convertirlo!". All'improvviso sembrava molto eccitato all'idea di convertire una persona cattiva come questa. Senza attendere la risposta di Meng Hao, il suo corpo balenò ed entrò nella maschera color sangue.
                                                                



