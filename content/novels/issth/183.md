---
weight: 1830
title: Capitolo 183 - Quanto Tempo è Passato da Quando Abbiamo Visto Quel Volto Timido?
pubDate: 2025-03-17T11:17:34.801Z
tags:
    - issth
---


L'espressione sul volto di Meng Hao era sempre la stessa. Non era minimamente impressionato. Guardò con calma il beffardo Li e Zhou Shanyue, che si trovava accanto a lui con il volto serio.


Chen Fan sembrava infuriato. Sapeva che l'Anziano Fratello Li e Zhou Shanyue fossero in buoni rapporti e che non andava molto a genio a nessuno dei due. Era solo grazie al suo pugnale volante che non gli avevano mai fatto nulla.


Tuttavia, il fatto di avere Meng Hao al suo fianco gli aveva causato innumerevoli difficoltà con questa coppia minacciosa.


“Se davvero volete combattere, cose ne dite di voi due contro di me?” disse Chen Fan con freddezza.


“Come compagni e membri di una stessa Setta, non abbiamo nulla da imparare l'uno dall'altro,” risposte Li con una risata. “Voglio vedere se riesco a imparare una o due mosse da questo estraneo. Giovane Fratello Chen, non vorrai davvero impedire uno scambio di questo tipo, giusto?”


Chen Fan emise una risatina fredda mentre afferrava Meng Hao per andarsene. Meng Hao sorrise. Trovava questa situazione piuttosto divertente. Tuttavia Chen Fan sembrava deciso a mantenere Meng Hao salvo, e non voleva opporsi alla sua buona volontà. Era proprio sul punto di seguire Chen Fan quando risuonò la voce cupa di Zhou Shanyue.


“Se sei spaventato, possiamo capirlo.” Tutti i discepoli della Setta della Spada Solitaria intorno a loro scoppiarono a ridere. “Facciamo così: Fratello Li limiterà il suo potere allo stadio intermedio della Stabilità della Consistenza. Questo renderebbe tutto più equo. Siamo proprio curiosi di vedere quale magia possedete voi estranei. Fratello Chen, questa questione non ha niente a che vedere con te. Non puoi tenerlo nascosto dietro di te per sempre”.


I Coltivatori della Setta della Spada Solitaria di solito si tengono a debita distanza dagli estranei. Molti di loro, sebbene non volessero deridere Fratello Chen, si stavano entusiasmando per la scena che si stava spiegando davanti a loro.


Chen Fan li ignorò, continuando a tirarsi dietro Meng Hao. Tuttavia, le parole di Zhou Shanyue fecero bloccare Meng Hao all'improvviso. Si voltò e guardò Li e Zhou Shanyue, sforzandosi di far comparire sul suo volto un'espressione adirata.


"Dato che uno scontro all'ultimo sangue è fuori questione, dobbiamo fare una scommessa", disse, facendo sembrare la sua voce fuori controllo.


All'udire ciò, i Coltivatori della Setta della Spada Solitaria circostanti scoppiarono ancora di più a ridere. Molti di loro avevano delle basi di Coltivazione inferiori a quella di Meng Hao, ma erano discepoli della Setta della Spada Solitaria, la Setta numero uno del Dominio Meridionale. Era proprio naturale per loro sentirsi superiori.


Zhou Shanyue scoppiò a ridere insieme a Li, un uomo di mezza età.


“Eccellente”, disse Li. “Se la finisci di nasconderti dietro Fratello Chen e osi sfidarmi, allora non c'è niente di male a fare una piccola scommessa. Io posseggo una spada preziosa e diverse decine di migliaia di Pietre dello Spirito!". Ridendo, colpì la sua borsa da trasporto per formare una spada azzurra. L'aura della spada che le vorticava attorno non era impressionante, ma nemmeno ordinaria.


"Giovane Fratellino, tu..." disse Chen Fan.


Stava per continuare quando Meng Hao, con gli occhi iniettati di sangue, lo interruppe. Furioso, disse "Una manciata di Pietre dello Spirito e una spada non sono abbastanza per Meng Hao. Mettete sul tavolo qualcos'altro, signori, e allora io combatterò!”. Risuonò la sua voce forte. Le parole che aveva pronunciato e l'espressione sul suo volto erano qualcosa che si era abituato da tempo ad utilizzare. Aveva affrontato molte situazioni simili a questa nello Stato di Zhao. Inoltre aveva ancora una lancia dorata inutilizzata nella sua borsa del Cosmo...


La folla attorno a loro scoppiò in una risata fragorosa. Li guardò Meng Hao, con il sorriso che diventava sempre più ampio.


“Molto bene”, disse. "Qualunque sarà la tua posta in gioco, signore, io scommetterò qualcosa di egual valore".


Accanto a lui Zhou Shanyue rise. "Non importa", disse. "Qualsiasi cosa produrrai, se Fratello Li scommetterà qualcosa di egual valore, allora lo farò anche io!". Lanciò un'occhiata a Chen Fan, e nel profondo dei suoi occhi turbinò un istinto omicida.


Meng Hao ansimò. I suoi occhi rotearono rapidamente come se volesse scappare. "Siete seri?!" disse, con la voce che sembrava forzata.


"Adesso sei nella Setta della Spada Solitaria," disse Zhou Shanyue in maniera sprezzante. "Credi davvero che mentiremmo?"


Chen Fan afferrò il braccio di Meng Hao e si trovò sul punto di dire qualcosa.


Tremando, Meng Hao lo guardò e disse "Anziano Fratello Chen, potresti cortesemente prestarmi il tuo pugnale volante?"


Chen Fan fissò Meng Hao per un lungo momento. Alla fine, sollevò la mano e comparve il pugnale volante nero, una lama che poteva scatenare il potere dello stadio della Formazione del Nucleo!


Per Chen Fan questo pugnale era estremamente importante. Se lo avesse perso, la sua posizione all'interno della Setta sarebbe diventata improvvisamente precaria. Le ripercussioni sarebbero state tragiche. Nonostante questo, gli ci volle solo lo spazio di qualche respiro per prendere la decisione di metterlo nelle mani di Meng Hao.


Questa dimostrazione di affetto fraterno portò Meng Hao a guardare Chen Fan intensamente. Il suo corpo fu pervaso da una sensazione di calore, che diede vita ad un ricordo che sarebbe esistito per il resto della sua vita.


"Giovane Fratello", disse Chen Fan con gli occhi che brillavano per l'incoraggiamento, "Se davvero combatterai, allora fallo a cuor leggero. Se perderai, non importa. Non sarà un grosso problema. E se vincerai, allora vinci qualcosa di buono!". Sebbene non riponesse molta fiducia nella vittoria di Meng Hao, questo era il suo stile.


Attorno a loro tutto taceva poiché la folla stava fissando il pugnale volante nero tra le mani di Meng Hao.


Il silenzio durò solo un attimo prima che il brusio della discussione si levasse nell'aria.


“Quello è il pugnale volante alla Formazione del Nucleo di Patriarca Zhou!!”


"Quello è il simbolo dei Sette Figli della Spada Solitaria, e Fratello Chen lo sta davvero dando ad un estraneo per usarlo come posta per una scommessa..."


"La posta in gioco è incredibile!!”


Gli occhi dei discepoli attorno brillarono intensamente, e molti di loro formarono dei contenitori di giada per la trasmissione di informazioni così da far sapere gli altri compagni discepoli ciò che stava accadendo.


“Questo è ciò che offro. Ora tocca a voi. Senza scommessa non ci sarà un combattimento!” La voce di Meng Hao era decisa, e i suoi occhi brillavano con uno sguardo critico. Agli spettatori parve tuttavia che la sua freddezza forse forzata e che stesse solo tentando di ingannare Zhou e Li per lasciarlo stare.


Il corpo di Zhou Shanyue tremò quando fissò il pugnale nero tra le mani di Meng Hao. Annaspò proprio come l'uomo di mezza età che era Li. Si scambiarono uno sguardo agitato e scioccato.


Non avrebbero mai immaginato che Chen Fan estraesse il pugnale volante per darlo al suo Giovane Fratello e offrirlo come posta nella scommessa.


"Se non avete nulla da scommettere, allora non potrete dare la colpa a me per non aver partecipato", ripeté Meng Hao, pronto a riconsegnare il pugnale volante a Fratello Chen. Naturalmente Zhou Shanyue non poteva permettere che ciò accadesse. La sua mano scattò in avanti e strappò la parte superiore del suo abito per svelare un pendente di giada appeso al suo collo.


"Questa è una giada salvavita forgiata da mio padre in persona con il sangue della sua base di Coltivazione. Non ha alcun potere di attacco, ma può resistere contro un attacco allo stadio dell'Anima Nascente! Se vincerai, allora sarà tua. Ti darò anche del sangue dalla mia base di Coltivazione da usare per perfezionarla! Io, Zhou, mantengo sempre la mia parola!". Il suo tono di voce era risoluto e deciso. Quando le sue parole riecheggiarono, Chen Fan e il resto degli spettatori rimasero senza fiato. Chen Fan fissò la giada salvavita. Si trattava di un tesoro che il suo maestro aveva donato a suo figlio per proteggerlo. In termini di valore, superava di gran lunga il pugnale volante.


Meng Hao inscenò uno sguardo di totale stupore. Iniziò a respirare affannosamente, facendo così ridere Zhou Shanyue con freddezza, con gli occhi gelidi che brillavano.


Con una voce apparentemente forzata, Meng Hao disse "Non è abbastanza. Avete detto che entrambi avreste scommesso qualcosa che eguagliasse il valore di qualsiasi cosa io avessi offerto!"


Sentendo ciò, l'uomo di mezza età che era Li rise con entusiasmo. Fissò Meng Hao con freddezza, poi rivolse uno sguardo minaccioso a Chen Fan, ora pallido in volto. Al momento, era sicuro su cosa fare. Conosceva Chen Fan e la sua personalità. Non avrebbe fatto nulla di equivoco, quindi la sua espressione rivelava i suoi sentimenti reali.


"Io, Li, non posseggo alcun tesoro prezioso a differenza del Giovane Fratello Zhou. Tuttavia, dispongo di alcune Pietre dello Spirito che ho messo da parte. Compagni discepoli, se voi riusciste a prestarmi delle Pietre dello Spirito, sarebbe solo a vostro vantaggio. Ve le ripagherò aggiungendo una pietra per ogni cento che voi mi darete". Rise di nuovo, osservando i centinaia di Coltivatori attorno che lo salutavano con rispetto. Alcuni volarono verso di lui, poi aumentarono sempre più.


"Nessun problema, Anziano Fratello Li. Naturalmente possiamo aiutarti".


“Hahaha! Io non ho molte Pietre dello Spirito, solo qualche migliaio, i risparmi degli ultimi anni. Se ne hai bisogno, Anziano Fratello Li, allora sono tue".


"Non preoccuparti, Fratello Li. Senza dubbio possiamo darti una mano".


Le voci di centinaia di Coltivatori riempirono l'aria. Tutti formarono delle Pietre dello Spirito, in quantità che variavano dalle centinaia alle migliaia. In poco tempo, queste erano state ammucchiate in un gruppo di diverse decine di migliaia di Pietre dello Spirito.


"Queste Pietre dello Spirito non possono essere paragonate al valore del prezioso tesoro di Fratello Zhou. Bene, Bene, non cercherò di approfittarmi di te. Ho alcuni oggetti magici nella mia borsa da trasporto che valgono decine di migliaia di Pietre dello Spirito. In totale, il loro valore è di circa 500.000!". Agitò la manica e poi sfrecciò nell'aria, trasformandosi in un raggio di luce che scattò nell'Arena dei Combattimenti. Tra le grida entusiaste dei Coltivatori lì attorno, atterrò nel centro dell'arena e si voltò per fissare Meng Hao.


Chen Fan guardò Meng Hao con un sorriso forzato. Stava proprio per dargli qualche consiglio, quando Meng Hao posò il pugnale volante sul terreno e volò in aria verso l'Arena dei Combattimenti.


Nessuno mosse un dito per fermarlo.


Quando entrò, i Coltivatori circostanti allungarono il collo per osservare. Li rimase lì in piedi con arroganza. Premette il dito nello spazio tra le sue sopracciglia. Immediatamente la sua base di Coltivazione crollò dallo stadio avanzato della Stabilità della Consistenza allo stadio intermedio, come se avesse avuto sei Pilastri del Dao.


"Li non è il tipo di persona che ti intimidirebbe", disse, spingendo fuori la mascella,"quindi userò solo il potere dello stadio intermedio della Stabilità della Consistenza. Per nessuna ragione userò il potere dello stadio avanzato della Stabilità della Consistenza".


"In realtà non c'è motivo che tu lo faccia", mormorò Meng Hao. Rimase lì nell'Arena dei Combattimenti, con l'espressione sul volto molto diversa da prima. Ora non c'era nulla di finto nella sua espressione. Sorrideva, e nel sorriso c'era felicità e una punta di timidezza.


Le persone lì presenti non erano abituate a questa timidezza. Ma le persone della Setta del Fato Viola che avevano trattato con lui anni prima nello Stato di Zhao la conoscevano molto bene. Se l'avessero vista, le loro teste si sarebbero raggelate. Avrebbero creduto di trovarsi in una qualche sorta di incubo, e probabilmente avrebbero avuto un violento attacco di rabbia.


"Tra poco, dovrai rimangiarti le tue parole..." disse Meng Hao timidamente. Somigliava proprio al giovane allievo che si era trovato lì sul Monte Daqing molti anni fa. Sembrava alquanto imbarazzato quando fece un passo in avanti.
                                
                        



