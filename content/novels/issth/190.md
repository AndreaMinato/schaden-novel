---
weight: 1900
title: Capitolo 190 – Rispettabile Anziano
pubDate: 2025-03-17T11:17:34.804Z
tags:
    - issth
---


“No” disse in fretta Song Jia con il volto leggermente arrossato. Possedeva una personalità sensibile ed era di una bellezza innata.


La donna al suo fianco rise, guardandola con amore, ma non disse nulla.


Con voce leggera Song Jia continuò “Penso sia interessante. Ha offeso così tante persone, eppure così tante persone sono pronte a schierarsi con lui. In più non sembra un Coltivatore. Sembra di più uno studioso.”


La donna di mezza età rise di nuovo e la sua espressione divenne ancora più gentile. Alzò la mano destra e comparve un contenitore di giada fiammeggiante. Questo bruciò senza lasciare traccia e, improvvisamente, un leggero tremore corse attraverso le montagne del Clan Song. Il tremito fu così debole che nessuno sotto allo stadio dell'Anima Nascente lo notò. Su nel cielo scuro la luna brillò.


All'interno della luna apparvero innumerevoli simboli magici che sembravano riferirsi a questioni sia del passato che del futuro. Dopo un lungo momento, svanirono. Fu in quell'attimo che di fronte alla donna di mezz'età il tempo sembrò muoversi al contrario. Il contenitore di giada le riapparve davanti mentre sembrava rigenerarsi dalle fiamme.


Song Jia guardo l'avvenimento non con sorpresa, ma con aspettativa.


“Va bene” disse la donna premendo un dito sul contenitore di giada. “Fammi dare uno sguardo al passato di questa persona che tu trovi così interessante.”


Appena premette sul contenitore, questo proiettò uno schermo nell'aria. Su di esso si poteva vedere una piccola provincia e un ragazzo seduto vicino a una finestra. Stava leggendo una pergamena illuminata da una lampada.


Mentre leggeva scosse leggermente la testa e si fece aria con un ventaglio di piume. Era ovviamente estate.


Il ragazzo non era altri che Meng Hao.


Lo schermo sfarfallò e Meng Hao vestiva ora una pulita e curata tunica da studioso. Camminò fuori dalla sua casa e si appoggiò a un muro vicino; appariva un pochino sfuggente. Presto, una portantina emerse dal cortile opposto. Con un'espressione eccitata in volto allungò il collo per guardarla [1].


Lo schermo brillò e ora Meng Hao stava in cima al Monte Daqing. Sospirando, gettò un fiasco a forma di Lagenaria nel fiume [2].


Subito dopo era nella Setta dell'Affidabilità, teneva in alto un elisir medicinale, con il volto colmo d'ansia mentre lo dava via [3].


Quando Song Jia lo vide, scoppiò a ridere forte. La donna di mezz'età sorrise e scosse la testa.


L'immagine successiva era del negozio di Meng Hao nell'altopiano e del suo sorriso timido e riservato mentre vendeva elisir medicinali a prezzi esorbitanti [4]. C'erano molte immagini di quel tempo, ma all'improvviso queste passarono velocemente, rendendo difficile distinguerle rapidamente. La donna si accigliò, apparentemente persa nei suoi pensieri.


L'immagine successiva che Song Jia vide era quella dell'Eccentrico Song sulla cima della montagna e Meng Hao che correva con la lancia di ferro. Vide Meng Hao nella città dei Coltivatori e l'accordo fatto con Lu e Song per la lancia. Subito dopo, tutti i sanguinosi eventi successivi.


Song Jia non riusciva a smettere di ridere. “Questo Meng Hao è così tremendo... non è per niente uno studioso!” Continuava a guardare, la sua risata faceva apparire gli occhi come due falci di Luna.


Di nuovo le immagini divennero sfocate. A questo punto si trovava nel Dominio Meridionale. Tuttavia, in quell'attimo, il contenitore di giada cominciò improvvisamente ad andare in pezzi; in un battito di ciglia era coperto di crepe. Si udì da molto, molto lontano il freddo sbuffo di una donna, il quale riempì non solo la stanza, ma l'intero Clan Song.


Il volto della donna di mezz'età si riempì di sorpresa e tossì una boccata di sangue. Afferrò l'incredula Song Jia e arretrò barcollando di diversi passi mentre una espressione di incredulità le copriva il volto.


Tutte le montagne all'interno del Clan Song iniziarono a tremare; e mentre accadeva ciò la Luna nel cielo sopra al Clan esplose all'improvviso in una luce abbagliante. Fu un lampo che cominciò a tremare e rabbuiarsi all'istante, come se fosse forzatamente soppresso da qualcuno.


In questo stesso momento, le apparentemente infinite montagne del Clan Song continuavano a tremare e poi... una a una, cominciarono a sprofondare di un intero pollice, come se fossero premute da una forza incredibile.


Sembrava essere un avvertimento; la dimostrazione di forza da parte... di qualcuno. Questa persona sembrava voler dire che se avesse voluto avrebbe potuto spazzare via l'intera catena montuosa del Clan Song.


Nello stesso momento, tutti i Coltivatori dell'Anima Nascente iniziarono a tremare e sputare sangue. In profondità nelle montagne del Clan, vicino al luogo delle loro Riserve del Dao, un brontolio si alzò. Non si diffuse all'esterno e solo alcune persone poterono percepirlo.


Nel più profondo e remoto luogo all'interno delle montagne del Clan Song vi era un pilastro di pietra. In cima al pilastro vi era una cadavere, o meglio, metà di un cadavere. La metà bassa non si vedeva da nessuna parte. Gli occhi del cadavere si spalancarono all'improvviso, al che esplose un'aura al picco dello stadio della Ricerca del Dao. Il cadavere tremò, come se non potesse sostenere l'immenso potere al quale era sottoposto il Clan.


“Rispettabile Anziano, calma la tua ira. Il Clan Song del Dominio Meridionale ha sbagliato...”


“Se sapete di essere nel torto, allora ponete rimedio” venne la voce trasmessa della donna, era chiaramente irritata. “Il vostro Clan Song ha la tradizione di far sposare le vostre figlie? Suggerisco che lei sia una domestica.”


Il cadavere esitò. “Rispettabile Anziano...”


“E questo cos'è? Sai, il Clan Song delle Terre Orientale desidera questo onore ma non sono in grado di ottenerlo. Osi veramente rifiutarmi?” Mentre la voce della donna veniva trasmessa, tutte le montagne del Clan tremarono all'improvviso, e affondarono di altri tre pollici.


Senza esitazione il cadavere disse: “Rispettabile Anziano, faremo come dici!”


La voce della donna si affievolì. In quel momento, nella capitale, il volto di Song Jia era bianco. Al suo fianco, sua madre ansimava e del sangue le sgorgava dalla bocca.


“Jia'er, questa persona non deve essere provocata. Costei è...” Il suo corpo iniziò a tremare prima che potesse finire di parlare. Sembrava come se il Senso Divino fosse trasmesso nella sua mente. Non continuò a parlare e, alla fine, guardò la pallida Song Jia, un’espressione complessa sul volto.


Tutto ciò che era appena successo nel Clan Song non passò inosservato a Meng Hao e nessun altro. Il terremoto aveva agitato i visi di tutti, specialmente gli eccentrici dell'Anima Nascente.


Il corpo dell'Eccentrico Song tremò e tossì una boccata di sangue. Il corpo continuava a tremare e tossì sangue una seconda volta e poi una terza. Alla fine, tossì sangue per un totale di sette volte. Barcollò, il viso pallido e pieno d’incredulità.


Fu l'unico nell'intero Clan Song a tossire sangue sette volte.


Fu allora che l'immagine illusoria di una donna apparve nella piazza, sebbene nessuno potesse vederla. Lei stava lì, invisibile a tutti eccetto per la più potente Riserva del Dao del Clan Song, il cadavere all'apice della Ricerca del Dao. Solo lui poteva percepire le increspature della sua aura mentre arrivava nella piazza del Clan.


Dal momento della sua apparizione i suoi occhi puntarono su Meng Hao. Era colmi di gentilezza, un tenero affetto e amore.


Passato un lungo momento, la situazione nella piazza ritornò normale. Tutti erano scioccati, un silenzio di tomba riempì l'aria. Con i volti pallidi i Coltivatori dell'Anima Nascente si guardavano attorno.


Il viso dell'Eccentrico Song era mortalmente pallido, ed era così spaventato da non riuscire quasi a pensare. Non era certo di cosa fosse appena successo e neppure sapeva che l'intero Clan fosse stato appena scosso.


Ansimando si pulì il sangue dalla bocca. All'improvviso, mentre una voce gli riempiva la testa, il corpo tremò. La voce lo riempì di venerazione; non era altri che il Patriarca del Clan Song allo stadio della Recisione dello Spirito.


Era chiaramente una trasmissione di Senso Divino dal Patriarca, che passava gli ordini della Riserva del Dao. Tutti i Coltivatori dell'Anima Nascente del Clan ricevettero lo stesso messaggio.


“Meng Hao non deve essere provocato!”


In mezzo al silenzio che copriva la piazza, risuonò la voce di Wang Tengfei. “Meng Hao, non hai titoli per rifiutarti di combattere con me oggi!” Fece un salto e iniziò a camminare a grandi passi verso Meng Hao con la base di Coltivazione che eruttava di potere. Un potere superiore alla fase iniziale della Stabilità della Consistenza si innalzò sempre più. Si scoprì che i Pilastri del Dao di Wang Tengfei avessero l'energia della fase intermedia della Stabilità della Consistenza.


Meng Hao sbatté gli occhi mentre lo guardava avvicinarsi. Wang Tengfei alzò la mano destra e neri viticci sorsero e girarono attorno al suo dito. Gli occhi erano calmi.


“Nella Setta dell'Affidabilità dello Stato di Zhao hai rubato ciò che mi apparteneva e strappato la mia posizione nella Fazione Interna della Setta. Nel Dominio Meridionale mi insulti. Pensi davvero di essere qualificato per essere l'acerrimo nemico di Wang Tengfei?” I suoi capelli frustavano selvaggiamente l’aria intorno alla testa e un misterioso bagliore nero iniziò a uscire dal suo dito velenoso. “Tu non meriti di essere il nemico di Wang Tengfei; eri un insetto allora e rimani un insetto ora! Oggi, tu sarai un sacrificio di sangue per il mio dito velenoso!” Le parole di Wang Tengfei echeggiarono per la piazza.


“Hai finito?” disse freddamente Meng Hao. Avanzò a grandi passi, alzando la mano destra e colpendo. Il potere dei suoi quattro Pilastri del Dao Perfetti si condensò sul palmo. Non un filo se ne disperdeva. Un boato riempì l'aria mentre colpiva Wang Tengfei.


Mentre il boato riempiva la piazza, i Coltivatori circostanti guardavano, completamente concentrati su ciò che accadeva. Solo Han Bei e Li Shiqi, così come Chen Fan, guardavano con una strana espressione l'arrogante Wang Tengfei.


Ciccio guardava estremamente nervoso, il grosso uomo della Setta del Gelo Dorato lo tratteneva, altrimenti si sarebbe unito a Meng Hao nella lotta.


In mezzo al ruggente boato, Wang Tengfei ruzzolò all'indietro col sangue che spruzzava dalla bocca. Il colpo del palmo non era al livello di un colpo vero e proprio, ma era forte quanto uno schiaffo. Il suono riecheggiò mentre alcuni dei denti di Wang Tengfei si frantumavano. Cadde all'indietro con un'espressione scioccata in volto.


“Impossibile...”


Meng Hao fece un passo verso di lui, colpendo di nuovo con la mano. Risuonò un boato e altro sangue spruzzò dalla bocca di Wang Tengfei. Questa volta lo schiaffo colpì l'altro lato del viso.


“Impossibile!” Il viso di Wang Tengfei era pallido e gli occhi colmi, non di confusione, ma di rabbia sfrenata. Non era più scioccato o impaurito. La sua umiliazione lavava via ogni cosa. Fissò Meng Hao con sguardo assassino e poi ululò.


Allo stesso tempo Wang Xifan iniziò ad avanzare, così come l'accigliato vecchio Coltivatore dell'Anima Nascente del Clan Wang.


Ma poi, l'Eccentrico Song batté gli occhi. Uno sguardo di disagio e incredulità sul viso mentre preveniva entrambi dal fare alcunché.


NOTE:


1. Questa scena è presente nel capitolo 45.


2. La scena del Monte Daqing si trova nel capitolo 1.


3. La scena della consegna dell’elisir medicinale è nel capitolo 5.


4. Il negozio di Meng Hao è presente nel capitolo 11 e successivi.
                                
                        



