---
weight: 1920
title: Capitolo 192 - Giochi con Han Bei
pubDate: 2025-03-17T11:17:34.805Z
tags:
    - issth
---


"Compagna Daoista Han, che cosa intendi esattamente?" chiese Meng Hao, con espressione immutata. Nonostante la calma apparente, il suo cuore tremava. Si voltò per guardare Han Bei e i loro occhi si incrociarono. Chiaramente lo stava osservando con attenzione, tentando di capire cosa stesse pensando.


Se l'espressione di Meng Hao fosse cambiata anche solo di un accenno, Han Bei se ne sarebbe accorta. Questo, naturalmente, era il motivo per cui gli si era avvicinata.


Han Bei era una cospiratrice, Meng Hao l'aveva ben capito nella Terra Benedetta della Setta del Setaccio Nero. Infatti, tra i suoi simili, non aveva mai incontrato qualcuno che le assomigliasse in termini di intrighi.


"Fratello Meng,” gli rispose con un sorriso affascinante “non c'è nessun motivo di fare domande delle quali già conosci la risposta. La Sorella Xu faceva parte della Setta dell'Affidabilità nello Stato di Zhao, e anche tu". Il suo tono dolce, unito agli abiti maschili che indossava, la rese ancora più attraente.


"Oh?" chiese Meng Hao, guardandola con un vago sorriso.


La sua espressione la fece iniziare per un attimo. Poi si accigliò e, improvvisamente, si sentì nervosa.


"Fratello Meng, è stato solo per te che ho aiutato la Sorella Xu in diverse occasioni. Se non fosse stato per il mio intervento, sarebbe stata sospettata. Fortunatamente, sono molto influente nella Setta, quindi non è stata coinvolta quando hai preso Massima Irritazione". Sorrise. "Allora? Come pensi di ripagarmi?"


Il suo sorriso era bellissimo, ma gli occhi brillavano scaltri. Nonostante l’aspetto affascinante, Meng Hao sapeva bene quanto fosse calcolatrice. Anche se dall’espressione non si sarebbe detto, non avrebbe mai dimenticato come quel giorno avesse ripetutamente chiamato la sua "cara Xie", per poi eliminarlo in un attimo. La scena era ben impressa nei ricordi di Meng Hao.


Si avvicinò leggermente a Meng Hao. Se qualcuno li avesse visti, avrebbe pensato che fossero piuttosto intimi.


"Compagna Daoista Han,” le disse con calma “non sei preoccupata che ci vedano così vicini? E se la Setta del Setaccio Nero iniziasse a sospettare qualcosa? Immagino che mi stiano cercando. Dopo quello che è successo oggi, sicuramente manderanno qualcuno a cercarmi". Le sue parole potevano sembrare casuali, ma in realtà stava cercando di capire che cosa avesse in mente.


"Fratello Meng, puoi chiedermi direttamente quello che vuoi sapere. Non c'è bisogno che provi a indovinare cosa sto pensando". Rise sommessamente, guardandolo. Espirò lentamente, e il suo respiro lo solleticò, portando con sé il profumo delle orchidee. Meng Hao si accigliò e si allontanò un po'.


Vedendolo scostarsi, Han Bei sorrise pensierosa. Gli si avvicinò di nuovo, emanando la sua fragranza delicata.


Meng Hao si imbronciò e si allontanò ancora di più. Han Bei si lasciò sfuggire una risatina, in cui si poteva avvertire una sottile derisione.


"La Setta del Setaccio Nero ti sta davvero cercando. Ma non preoccuparti, le altre Sette non lo sanno. Stanno conducendo delle ricerche in segreto. Devi comunque essere prudente..." Sorrise e poi, finalmente, sembrò capire che era troppo vicina a Meng Hao e si allontanò. Improvvisamente, la mano di Meng Hao scattò in avanti, afferrando la donna per la vita sottile. La attirò vicino a sé.


"Esattamente come vuoi che ti ringrazi?" le chiese. "Dimmelo". Erano così vicini, che Han Bei poteva sentire il suo respiro. Si guardarono negli occhi e, nonostante le loro espressioni sembrassero piene di calore, si stavano chiaramente affrontando in una sfida di complotti.


Han Bei apparve di colpo leggermente sconvolta. Non si aspettava che Meng Hao facesse una mossa del genere. Però recuperò velocemente il contegno e i suoi occhi brillarono di ribelle bellezza.


“È semplice,” rispose gentilmente “dammi la pagina di giada che hai preso dal calderone quadrato. La voglio intera. Questo è tutto". Il corpo ruotò impercettibilmente, poi spinse via Meng Hao e si alzò.


"Fratello Meng, pensaci con attenzione" gli consigliò sorridendo.


Meng Hao la guardò con un sorriso leggero. Non disse nulla, ma dopo un momento tese la mano verso la borsa da trasporto per estrarne un contenitore di giada. Lo lanciò verso la donna.


Lei si accigliò. Era solo un normale contenitore di giada, non la pagina di giada che lei voleva. In ogni caso, sapeva che Meng Hao fosse molto bravo nell'organizzare complotti e non era qualcuno con cui si potesse scherzare. Accettò il contenitore di giada, esaminandolo con il Senso Spirituale. Una strana espressione le attraversò il viso, che poi tornò subito normale. Annuì, poi si voltò e si diresse verso il luogo in cui si trovava la Setta del Setaccio Nero.


Meng Hao sollevò il bicchiere per bere un sorso di bevanda alcolica. Il contenitore di giada conteneva un'unica cosa: un'immagine della donna che uccideva Xie Jie, registrata segretamente quel giorno da Meng Hao.


In realtà, se Han Bei non fosse andata a cercarlo, avrebbe pensato a un modo per mettersi in contatto con lei. Aveva preparato quel contenitore di giada per ottenere informazioni e anche come garanzia.


Ciccio guardò han Bei andarsene, poi iniziò a tempestare Meng Hao di domande. Chen Fan guardò Meng Hao con ammirazione. Realizzò all'improvviso che, considerando le sue abilità, non era necessario tentare di organizzargli un matrimonio.


Passò del tempo. Dopo un po', si udì il suono delle campane e ancora una volta apparve il bagliore multicolore. Da esso emersero due persone, un uomo e una donna. L'uomo era bello, alto e slanciato, con occhi come fulmini. Indossava una tunica bianca e aveva lunghi capelli neri che gli conferivano una sorta di bellezza demoniaca. Sorrise a tutti e congiunse le mani in segno di saluto.


“È il Figlio del Dao del Clan Song, Song Yunshu! [1]"


"Song Yunshu ha una base di Coltivazione straordinaria. In quanto Figlio del Dao del Clan Song, è il numero uno tra gli esperti allo stadio della Stabilità della Consistenza..."


"La ragazza al suo fianco è Song Jia. è lei la ragazza per la quale il Clan Song sta cercando marito".


Meng Hao sollevò gli occhi, lo sguardo che passava dall'uomo alla donna mentre uscivano dal bagliore multicolore. Song Jia era minuta e delicata, con lunghi capelli e pelle chiara e perfetta. Trasudava una femminilità gentile e aveva degli occhi meravigliosi e luminosi. I suoi occhi brillavano, non di intrighi come quelli di Han Bei, di raccomandazione come quelli di Li Shiqi o di freddezza come quelli di Xu Qing. Gli occhi brillavano di gentilezza.


Chiunque guardasse Song Jia avrebbe potuto percepire la sua purezza e gentilezza. Sembrava la classica ragazza che non avrebbe mai perso la calma.


Song Jia osservò la folla. Nel momento in cui Meng Hao guardò nella sua direzione, i loro occhi si incatenarono per un momento.


Song Tian, che sedeva proprio davanti, sorrise e annunciò: "L'ora è giunta! Di generazione in generazione, il Clan Song ha praticato la Coltivazione senza formalità eccessive. Preferiamo la semplicità. Eroi e persone talentuose delle diverse Sette e Clan, benvenuti nel Clan Song. Con l'eccezione di coloro che sono venuti per osservare, siete tutti qui per lo stesso motivo. Non sprecherò tempo in ulteriori spiegazioni". Agitò la mano destra e le nubi sopra di lui iniziarono a ribollire. In un battito di ciglia, apparve un enorme vortice, oltre il quale si poteva vedere uno strano mondo.


In quel mondo c'era un enorme mare, nel cui centro si ergeva un enorme albero che si stagliava contro il cielo. Il colossale albero era più alto anche di una montagna.


Sul suo tronco si attorcigliavano dei viticci, che serpeggiavano verso i cieli.


Il tronco era incredibilmente grosso. Sulla cima, i rami si allungavano dandogli quasi la forma di un fungo. Alcune piante rampicanti pendevano da esso, arrivando a sfiorare la superficie del mare. Un vento selvaggio spazzò le acque, sollevando delle onde.


Nel cielo si agitavano delle nubi nere, attraversate da fulmini. Risuonò un tuono.


Il banchetto dei Coltivatori si trovava esattamente tra le nubi sopra quel mondo.


Con una risata, Song Tian disse: "Sulla cima di quell'albero c'è la Perla Cubica. Chiunque riesca ad aggiudicarsi la perla per primo, sarà il prossimo genero di questa generazione del Clan Song!" Osservò la folla, per poi riportare lo sguardo su Song Jia. Gli occhi brillarono dell'amore di un padre per una figlia. Poi i suoi occhi si posarono su Meng Hao, per spostarsi velocemente.


Eccentrico Song non aveva parlato per tutto il tempo. Era impossibile capire a cosa stesse pensando.


Han Bei non si mosse, ma i discepoli della Setta del Setaccio Nero sembrarono morire dalla voglia di muoversi. Erano venuti al Clan Song con l'obbiettivo di vincere il posto di genero del Clan Song. Gli altri membri del Clan Li attorno a lui erano diversi. Uno alla volta volarono verso il vortice.


Wang Tengfei sedeva pensieroso, esitando. Wang Xifan allungò un braccio per bloccargli la strada. Però era da molto che aveva preso la sua decisione. Fece un passo in avanti e poi si trasformò in un fascio di luce colorato che si diresse verso il vortice.


La sua partecipazione era diversa da quella degli altri. Espressioni sconvolte apparvero sui volti dei discepoli della Setta del Fato Viola, soprattutto tra i Coltivatori allo stadio dell'Anima Nascente. I suoi occhi lampeggiarono. Al suo fianco, il Coltivatore allo stadio dell'Anima Nascente del Clan Wang si accigliò.


Ciccio tossicchiò seccamente. Poi si levò in volo. La sua base di Coltivazione non era ancora allo stadio della Stabilità della Consistenza, ma aveva molti oggetti magici. Il resto dei Coltivatori della Setta del Gelo Dorato si levarono in volo con lui. Insieme si diressero verso il vortice.


Chen Fan e gli altri discepoli della Setta della Spada Solitaria si levarono in volo uno dopo l'altro e lo stesso fecero i membri della Setta del Demone di Sangue, incluso Wang Youcai. Li Shiqi si sedette, con espressione calma.


Meng Hao guardò il mare che si espandeva e il gigantesco albero attraverso il vortice nelle nubi. I suoi occhi si strinsero, mentre si sedeva pensieroso per un momento. Poi si alzò, fece un passo in avanti e si lanciò verso il vortice.


La donna invisibile era ancora lì. Guardò Meng Hao che spariva nel vortice. L'amorevole tenerezza nei suoi occhi aumentò. Infine, sospirò.


"Devi percorrere il tuo sentiero da solo. Forse un giorno troverai la strada che ti porterà da noi e allora capirai ogni cosa... Se non sopravvivrai, la madre aspetterà che ti reincarni nelle sorgenti gialle del mondo sotterraneo". La sua voce era delicata mentre guardava Meng Hao. Chiuse gli occhi, si voltò e poi sparì. Fu come se non fosse mai stata lì.


Mostruose onde agitavano la superficie del mare, alimentati dal vento impetuoso. Fu quasi sul punto di spazzare via i Coltivatori in avvicinamento, facendo sì che avvicinarsi all'albero fosse incredibilmente difficile.


In confronto all'albero era come se fossero grilli o formiche, molto piccoli.


Meng Hao abbassò lo sguardo sulle acque e i suoi occhi si strinsero. Al di sotto della superficie si muovevano delle ombre scure. Dentro di lui avvertì un intenso senso di pericolo.


"Il Clan Song ha indetto una prova del fuoco per trovare un genero," disse il Patriarca del Clan Song. "Non vogliamo un bagno di sangue. Se qualcuno dovesse pensare che il pericolo sia eccessivo, basta che dica una parola per ritirarsi e sarà immediatamente teletrasportato fuori". Le sue parole riecheggiarono ovunque. Non appena parlò, il vento si placò, come se non osasse interferire.


NOTE:


Il nome di Song Yunshu in cinese è 宋云书 sòng yún shū – Song è un nome di un Clan. Yun significa “nuvole”. Shu significa “libro”.
                                
        



