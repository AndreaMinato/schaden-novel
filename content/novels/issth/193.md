---
weight: 1930
title: Capitolo 193 - Il Fiore Sboccia all'Alba!
pubDate: 2025-03-17T11:17:34.805Z
tags:
    - issth
---


Sopra il mare e l'enorme albero, c'era il vortice di nuvole che si agitava incessantemente con movimenti torbidi. Al di sopra del vortice di nuvole si trovava il banchetto preparato dal Clan Song per la ricerca di un genero.


In questo momento la voce del Patriarca del Clan Song stava risuonando al di sopra del mare, e la donna invisibile era svanita. Nelle profondità dei recessi delle montagne del Clan era dove si trovavano le loro Riserve Dao.


Il cadavere, composto da una metà di un corpo, emanava un bagliore misterioso dagli occhi. All'interno del bagliore tremolò esitante.


“Ma... ma chi era quella donna? Sembra che abbia lo spirito di un Immortale, eppure non sia ancora qualificata per esserlo.. Guardava verso quel giovane Meng Hao con un intenso amore e con affetto. Tuttavia, l'oggetto del suo sguardo non era Meng Hao, ma... il Giglio della Resurrezione dentro di lui!


Lei ha detto che lui sarebbe comparso davanti a loro, e avrebbe compreso tutto. Perché queste poche parole mi hanno fatto rizzare i capelli...”. Gli occhi dell'anziano emanarono una luce arcaica, e in seguito sprofondò nel raccoglimento. “Ha detto che se lui avesse fallito, lei avrebbe aspettato che si fosse reincarnato nelle sorgenti gialle degli inferi. Ha molto senso. Sembra che lei sia abituata a cose simili... Non è una cosa possibile per un Coltivatore. Non esiste la reincarnazione nella Coltivazione. Tentare di reincarnarsi è inutile per un Coltivatore. Altrimenti, perché sarebbe comparsa la Grotta della Rinascita?


La rinascita è possibile, ossia l'abilità di vivere un'altra vita. Tuttavia, non esiste nulla di simile alla reincarnazione. In termini di reincarnazione, questa è possibile solo per... il leggendario Giglio della Resurrezione! Il Giglio della Resurrezione si fonde con una persona come forma di reincarnazione. Questo è il motivo del suo nome! Una volta che si fonde con la persona, questa scompare, mentre il fiore resta. Nonostante questo, le cose non sono mai così tanto assolute in questo mondo. Se si riuscisse a domare e consumare il Giglio della Resurrezione, diventerebbe possibile l'Ascensione Immortale di Sette Colori!”


Il Patriarca del Clan Song, che da poco si era rivelato al resto del Clan, d'un tratto si librò nell'aria. I suoi occhi brillarono quando comparve l'immagine indefinita della metà inferiore del corpo. I capelli gli si agitarono attorno al capo quando si inginocchiò in cima al pilastro.


“Immortale, la sua origine è avvolta nel mistero. Il Clan Song si è preso cura del Dominio Meridionale generazione dopo generazione. Immortale, la prego di fare chiarezza nella mia confusione!”. Diede un morso alla lingua e sputò del sangue dal cuore. Il sangue si alzò in volo e scomparve all'istante. Tuttavia, il tesoro di Sole e Luna nel cielo sopra il Clan dei Song improvvisamente tremolò, e comparve un bagliore che nessun estraneo sarebbe riuscito a notare. Questo sfrecciò verso il basso attraverso le montagne fino a quando non si trovò esattamente davanti all'anziano.


Si trasformò in una figura in parte trasparente. Non si riusciva a definire se fosse una figura maschile o femminile. Era confusa, come se fosse lì e non ci fosse davvero.


Quando l'antico cadavere notò la figura, sul volto comparve un'espressione di adorazione. Sapeva che si trattasse dello Spirito del tesoro del Clan. Questo Spirito... Era anche un antico Patriarca del Clan dei Song! Secondo la leggenda, dopo aver raggiunto l'immortalità aveva lasciato un frammento del suo Spirito qui.


La figura sollevò la mano e picchiettò delicatamente sulla parte superiore della testa dell'anziano.


Il corpo dell'uomo tremò, e all'improvviso i suoi occhi brillarono per l'incredulità. Alzò lo sguardo e osservò mentre la figura illusoria lentamente scompariva. Era come se non fosse mai stata lì.


L'antico cadavere respirò profondamente. “Il fiore sboccia all'alba, e raggiunge l'immortalità nel giorno della vicissitudine. La madre del Giglio della Resurrezione... L'Immortale dell'Alba... [1] Questo Meng Hao è troppo pericoloso...”. Rimase in silenzio a pensare per un istante. Tuttavia, non diede alcun ordine e non fece nemmeno nulla per annullare le parole che in precedenza era stato costretto dalla donna a comunicare.


Nel frattempo, tra il boato dell'oceano al di sotto del vortice di nuvole, ululava il vento. I Coltivatori che erano entrati in questo luogo ammontavano a decine. Accerchiarono la regione dell'enorme albero.


Chiunque fosse riuscito a superare i potenti venti e raggiungere effettivamente l'albero, si sarebbe aggiudicato il primo posto nella gara.


Riuscire a guadagnarsi un posto nel Clan Song significava riuscire ad ottenere il diritto di esercitare la Coltivazione nelle profonde regioni del Clan. Quasi tutti i Coltivatori presenti avevano sete di una tale opportunità. Questo era il motivo per cui erano lì, ed era quello per cui stavano combattendo.


Meng Hao, dal canto suo, non era qui per un’ipotetica possibilità di entrare a far parte del Clan Song. Sebbene questo posto fosse estremamente adatto alla Coltivazione, lui non era il tipo di persona incline a dipendere dagli altri. A meno che non avesse uno scopo importante, preferiva essere come il mare e il cielo: libero di vagare come desiderava, in solitudine.


Per un uomo, vagare sotto i cieli, godere del panorama, osservare la bellezza del cielo e degli animali... questo era quello che Meng Hao intendeva per vita. I suoi occhi splendettero quando alzò lo sguardo verso l'imponente albero in lontananza. Sulla sua grande cima si trovava una perla.


Gli altri non diedero peso alla perla di per sé, ma piuttosto a ciò che rappresentava. Solo Meng Hao era interessato a questa! Se non fosse stato per la perla, Meng Hao non si sarebbe nemmeno trovato qui.


“Spero che la perla possa disperdere il mio veleno. Se ci riuscirà, non dovrò affrontare tutti i problemi legati all'introdurmi nella Setta del Fato Viola”.


Gli occhi di Meng Hao tremolarono, e il suo cuore vacillò quando sfrecciò in avanti. Socchiuse gli occhi e interruppe per un attimo il volo.


“Dunque, anche in questo posto riesco ad assorbire energia spirituale. Inoltre, qui è addirittura più densa che all'esterno. Quale grande segreto nasconde il Clan Song? Com'è possibile che l'energia spirituale qui sia come quella della zona dell'Eredità dell'Immortale di Sangue? Perché riesco ad assorbirla?”. Il suo sguardo si fece pensieroso, ancora una volta sfrecciò in avanti ad alta velocità. Al contempo, ruotò la sua base di Coltivazione. I quattro Pilastri del Dao Perfetti cominciarono a ribollire, e il corpo divenne simile ad un buco nero. Immediatamente, l'energia spirituale dell'area iniziò a precipitarsi verso di lui.


Meng Hao non la risucchiò con una velocità smodata, ma con attenzione, poco a poco.


All'orizzonte, il volto di Wang Tengfei era cupo, e il cuore colmo di amarezza e di un pizzico di follia. Fin da quando era piccolo, era stato un Prescelto. Grazie al sangue del Drago Volante delle Tempeste piovuto dai cieli, il suo percorso venne definito quando crebbe. Sembrava che avesse sempre avuto quello stesso tipo di sorte favorevole.


Tuttavia... grazie al fratello Wang Lihai, non era riuscito a diventare un Figlio del Dao del Clan Wang. Tutte le attenzioni si spostarono gradualmente sempre più lontano da lui. Infatti, per tutta la sua infanzia, era vissuto all'ombra del fratello.


Voleva resistere, reagire. Voleva superare il fratello. Voleva dimostrare che lui era degno di diventare un Figlio del Dao del Clan Wang. A causa di questo, aveva lasciato il Clan ed era andato nello Stato di Zhao alla ricerca della Consistenza Impeccabile.


Sapeva che se fosse rimasto nel Clan Wang, sarebbe stato difficile ottenere una posizione di rilievo.


Carico di idealismi e aspirazioni, andò nello Stato di Zhao per cercare la Consistenza Impeccabile e l'eredità del Drago Volante delle Tempeste. Il suo piano era di ritornare dallo Stato di Zhao per poi sfidare in combattimento il fratello.


Tuttavia, ogni cosa era stata rovinata da Meng Hao. Era stato sconfitto. Totalmente e completamente. Ma rifiutò di arrendersi. Grazie agli incoraggiamenti di Wang Xifan e il sostegno di Chu Yuyan, era emerso dalle tenebre con il dito avvelenato.


Infatti, fu solo con l'aiuto di Chu Yuyan che raggiunse la Consistenza Crepata che possedeva ora. Quando aveva assistito alla morte del fratello nel torneo dell'Eredità dell'Immortale di Sangue, si era sentito d'un tratto come se la strada verso il futuro fosse stata spianata. La sua sfortuna esagerata avrebbe finalmente dato vita a un'ascesa rapidissima.


A quel tempo, credeva che la vita di Wang Tengfei sarebbe stata finalmente ristabilita.


Se non fosse stato che... gli eventi successivi lo avessero colto del tutto impreparato. Con sorpresa, scoprì che Wang Lihai non era morto. Il Wang Lihai morto nel torneo era infatti un Clone Dao creato da un patriarca del Clan Wang.


Poi, si diffusero in un lampo le voci su Chu Yuyan e quello strano uomo. Era una cosa che proprio non riusciva a tollerare. Eppure fu ancora più incredibile come Chu Yuyan non rispose quando le chiese informazioni a riguardo.


Sarebbe stato abbastanza negativo se fosse stato solo questo tutto ciò che subì. Avrebbe potuto stringere i denti e sopportarlo. Tuttavia, fu proprio qui nel Clan Song che scoprì che l'uomo che era stato visto con Chu Yuyan in realtà era Meng Hao!


Quello lo aveva fatto andare fuori di testa. Aveva fatto di tutto pur di uccidere Meng Hao. Tuttavia, quel combattimento fu la goccia che fece traboccare il vaso. Quella goccia, quella sconfitta schiacciante per mano di Meng Hao, provocò in Wang Tengfei una risata amara. Il suo pensiero, il suo temperamento, tutto il suo essere si distorse e mutò in quel momento.


Questo lo spinse fino alla soglia della follia.


“Posso farcela senza il Clan Wang”, pensò, con gli occhi iniettati di sangue, “e posso anche tagliare i ponti con Chu Yuyan. Io, Wang Tengfei, intraprenderò il mio cammino. Priverò Meng Hao di qualsiasi cosa. Gli porterò via tutto!!”. Il corpo tremò con un ardore folle quando sfrecciò nel vento verso l'albero.


Ciccio si tappò il naso mentre fluttuava a mezz'aria nel vento. Sette o otto discepoli della Setta del Gelo Dorato formarono un cerchio attorno a lui per proteggerlo.


“Il Lord della Setta mi ha vietato di diventare un membro del Clan Song. Tuttavia, credo che farò comunque un tentativo”, disse. Si infilò una Pietra dello Spirito in bocca e la sgranocchiò riducendola in mille pezzi.


I discepoli della Setta del Gelo Dorato attorno a lui riuscirono solo a ridere con amarezza.


“Giovane Patriarca, non dovresti davvero fare così. Anziano, e se ti adirassi e poi per qualche ragione diventassi il genero del Clan Song? Quando faremmo ritorno alla Setta, la pena per noi sarebbe terribile...”


“Ha ragione, Giovane Patriarca, riflettici ancora un po'... Pensaci bene...”


Ciccio li fisso con gli occhi spalancati, sul volto l'espressione dell'incredulità. “Ma mi trovo già qui”, affermò.


“Giovane Patriarca”, disse Zhou Daya frettolosamente, “non sei a conoscenza di tutte quelle giovani Sorelle nella Setta che hanno occhi solo per te? Inoltre, disponi di diversi funzionari cari che ti sono stati assegnati dal Leader della Setta. Ti attendono tutti...”. Era quello che lo capiva di più, e non appena pronunciò l'ultima parola, Ciccio fece un respiro profondo.


“Va bene, lasciamo perdere. Allora proseguiamo per goderci lo spettacolo”.


Nello stesso momento in cui i discepoli della Setta del Gelo Dorato stavano tentando di dissuadere Ciccio dal partecipare, in lontananza Wang Tengfei si librava a mezz'aria con fare pensieroso. Attorno al suo corpo circolava una strana aura. Sembrava avere circa diciassette o diciotto anni, ma emanava anche un'aria estremamente asociale. Guardò in direzione dell'enorme albero, perso nei suoi pensieri.


Guardò Ciccio, poi Meng Hao. Ogni volta che Meng Hao si voltava verso di lui, però, evitava il suo sguardo.


Qualsiasi cosa fosse successa tra lui e Dong Hu, sembrava destinata a restare un segreto che solo loro due riuscivano a comprendere. [2]


Il vento desolato che ululava trascinò il mare verso la follia. Le ombre scure che nuotavano avanti e indietro nelle profondità rendevano questo luogo incredibilmente impressionante. Tra il vento che ululava, tutti avanzarono. Il vento sferzava con violenza sui loro volti mentre sfrecciavano verso l'albero enorme.


NOTE:


1. L’Immortale dell'Alba è citato in diversi capitoli: 83, 88, 94, 95 e 117.


2. La relazione tra Dong Hu e Wang Youcai è menzionata nei capitoli 71 e 72.


                                



