---
weight: 196
title: Capitolo 196 - Seguito dagli Occhi di Tutti
pubDate: 2025-03-17T11:17:34.805Z
tags:
    - issth
---


Meng Hao ovviamente era a conoscenza di tutto ciò. L'espressione sul suo volto era la solita e ignorò chiunque altro. Ad ogni livello si fermava per assorbire più energia spirituale possibile, poi proseguiva la scalata.


Diversi metri dietro di lui c'erano tutti gli altri Coltivatori. Osservavano Meng Hao impotenti, aspettando che lui andasse avanti prima di farlo loro.


Tutti gli sguardi all'interno di questo mondo erano rivolti verso Meng Hao. Era al centro di tutte le attenzioni.


La competizione per la ricerca di un genero del Clan Song si era trasformata nel trampolino di lancio di Meng Hao. A prescindere dalla sua eventuale vittoria, Meng Hao aveva già fatto un'ottima impressione su Song Jia. Quello, insieme agli eventi accaduti prima dell'inizio del banchetto, avevano fatto in modo che lei ignorasse chiunque altro e si concentrasse esclusivamente su Meng Hao.


Forse era destino; dopo oggi, i cinque Clan e le tre Sette avrebbero saputo che Meng Hao era anche un Prescelto!


Forse era destino; dopo oggi, i racconti sull'allievo Meng Hao dello Stato di Zhao si sarebbero diffusi in tutto il Dominio Meridionale. Adesso c'era un'altra persona tra le fila dei Prescelti!


Anche il fatto che lo sconosciuto Meng Hao sarebbe stato il fulcro dell'attenzione era un evento segnato dal destino. Sempre più Coltivatori avrebbero sentito parlare di lui e in particolare... della questione che riguardava lui e Chu Yuyan. Le voci si sarebbero sparse a macchia d'olio lungo tutto il Dominio Meridionale.


Meng Hao sarebbe diventato l'oggetto dell'invidia di innumerevoli Coltivatori. Naturalmente avrebbe anche suscitato l'attenzione di molte Coltivatrici. Ora era al centro di uno scandalo di proporzioni enormi che coinvolgeva una delle quattro donne più belle del Dominio Meridionale. Ogni persona adesso gli prestava attenzione.


Allo stesso tempo, chiunque nello Stato di Zhao non avesse sentito di Meng Hao e dei suoi rapporti con la Setta del Fato Viola, adesso ne sarebbe stato al corrente di sicuro. Il nome di Meng Hao sarebbe potuto solo diventare più conosciuto.


In pratica, se si fosse venuto a sapere della faida tra la Setta del Setaccio Nero e Meng Hao, o di come lui avesse ottenuto l'Eredità dell'Immortale di Sangue, allora sarebbe diventato all'istante il Coltivatore più famoso di tutto il Dominio Meridionale. Dopotutto, ora poteva fare piazza pulita dei Prescelti e pressione sui Figli del Dao.


Tuttavia, quello di oggi era solo il primo segnale di ciò che sarebbe accaduto. Si trattava di Meng Hao attraverso il Dominio Meridionale! [1]


Il tempo passava. Meng Hao, con la solita espressione sul volto, proseguì lentamente. Alle sue spalle, molti Coltivatori stavano iniziando a perdere la pazienza. Un giovane della Setta del Fato Viola osservò Meng Hao assorbire l'energia spirituale, e aggrottò la fronte. Non riuscendo più ad accettare questa situazione, scattò in avanti.


Colpì la sua borsa da trasporto e subito comparvero otto talismani che iniziarono a roteare attorno a lui. Apparve un bagliore intenso, una sorta di incantesimo protettivo. Con un grido trionfante partì all'attacco, superando Meng Hao ed entrando nel livello superiore.


Il Coltivatore all'Anima Nascente della Setta del Fato Viola in modo freddo accennò "Questo è un Prescelto della Setta del Fato Viola, Liu Gao. La sua base di Coltivazione supera l'ordinario. I suoi otto talismani preziosi possono ridurre qualsiasi forza pressante dell'ottanta percento". Proprio quando le parole uscirono dalla sua bocca, l'espressione sul suo volto mutò in peggio.


Non appena Liu Gao superò Meng Hao ed entrò nell'area successiva, il suo corpo iniziò ad agitarsi. Il volto si irrigidì e dalla bocca zampillò del sangue. Il corpo tremò come se stesse subendo un attacco. Tutti osservarono mentre gridava e cercava di resistere. Meng Hao si schiarì la voce. Si fermò per un istante, alzò lo sguardo e aspettò.


Dopo lo spazio di qualche respiro, il discepolo della Setta del Fato Viola sputò altro sangue. Uno dopo l'altro, gli otto talismani si disintegrarono. Con un urlo infelice, cadde giù nel mare. Riemerse qualche istante dopo, pallido in volto, e ricominciò la scalata. Non gli ci volle molto per raggiungere il gruppo di persone che si trovavano sotto Meng Hao, dove alzò lo sguardo e lo fissò con timore e rispetto.


Guardarono tutti pensierosi Meng Hao, il quale ancora una volta si schiarì la voce e proseguì, assorbendo energia spirituale lungo la strada.


Nessuno osò tentare di superarlo. Potevano soltanto seguire impotenti. Trascorse del tempo mentre Meng Hao continuò tra i livelli. Ormai il suo quinto Pilastro del Dao era completo quasi al settanta percento.


Più andava avanti, più aveva bisogno di energia spirituale. In breve tempo, Meng Hao si trovò a circa tre mila metri dalla cima dell'enorme albero.


Gli occhi di Wang Tengfei splendettero come lampi, e sebbene Wang Youcai non disse nulla, i suoi occhi brillarono intensamente. Il volto di Ciccio fu pervaso da uno sguardo impaziente. Non pensava assolutamente di provare a superare Meng Hao, ma non vedeva l'ora di capire cosa sarebbe successo quando Meng Hao avrebbe raggiunto la cima.


Non erano solo gli occhi dei Coltivatori a brillare; in alto, nello strato di nuvole, gli eccentrici delle cinque Sette e dei tre Clan, così come i membri del Clan dei Song, tutti erano concentrati su Meng Hao. Sebbene la sua partecipazione alla ricerca di un genero da parte del Clan Song fosse stata inaspettata, stava raggiungendo un momento critico. Tutti osservarono con trepidazione.


Con un sorriso, Song Tian disse "Sulla cima dell'albero c'è il test finale. Tra gli eroi della varie Sette e Clan, è difficile dire chi... riuscirà a superare il test finale".


Uno dei Coltivatori all'Anima Nascente scoppiò a ridere e disse "Ho sentito che parte della vostra tradizione della ricerca di un genero nel Clan Song prevede un test complicato. Sono molto curioso di capire la natura di questo test. Anziano Song, ti dispiacerebbe spiegarne qualche aspetto?"


"È esatto", disse il Coltivatore all'Anima Nascente della Setta del Gelo Dorato. “Anche io ho sentito delle cose simili. Anziano Song, ti dispiacerebbe dirci qualcosa a riguardo? Siamo tutti molto curiosi".


Tutti sembravano molto interessati a saperne di più sul test finale.


Il Patriarca Song Tian del Clan Song scoppiò in una fragorosa risata. Poi guardò l'uomo di mezza età seduto alla sua destra. “Muqiu, stiamo cercando un marito per tua figlia. Perché non descrivi tu il test finale?"


L'uomo di mezza età era bello e affascinante. All'udire le parole del Patriarca, congiunse le mani in segno di rispetto e poi guardò il gruppo di persone, con gli occhi splendenti come fulmini. Poi voltò lo sguardo verso Song Jia, e sul suo volto si fece largo un'espressione affettuosa e amorevole.


Con la voce distaccata Song Muqiu disse "Il test finale in questa ricerca di un genero è lievemente diverso dai test delle generazioni passate. Questo è un test del Cuore del Dao del Coltivatore!"


I Coltivatori all'Anima Nascente aggrottarono la fronte.


Anziano Fan della Setta della Spada Solitaria si accigliò e bevve un sorso di alcool. "La questione dei Cuori del Dao non è chiara nemmeno per noi, figurarsi per i novellini alla Stabilità della Consistenza".


"Ecco perché questo test è speciale", rispose Song Muqiu. "Anziano Fan ha ragione, i Cuori del Dao sono misteriosi e imperscrutabili. In realtà il Clan dei Song ritiene che uno degli aspetti più importanti del Cuore del Dao è determinato dalla personalità e dall'atteggiamento. La combinazione di questi, così come l'ostinazione di una persona... quello è il Cuore del Dao. Dunque, sebbene il test di oggi non sia decisivo, ci darà degli indizi su cosa sarà. In effetti, dato che fa riferimento ai Cuori del Dao, questo test è una vera e propria possibilità!". Detto ciò, Song Muqiu serrò le labbra e si rifiutò di commentare ulteriormente.


Tutti gli altri si immersero nei loro pensieri. Riguardo Song Jia, continuò a guardare Meng Hao dentro il vortice di nuvole, curiosa riguardo a quale scelta avrebbe preso durante il test finale...


Song Yunshu sbatté le palpebre velocemente mentre guardava con calma il vortice di nuvole. Era un Figlio del Dao del Clan Song, eppure, mentre osservava Meng Hao, dal suo cuore sgorgò una sensazione di disagio. In ogni caso era abituato a nascondere le sue emozioni. All'apparenza era calmo. Ma era estremamente curioso di vedere quale scelta avrebbe fatto Meng Hao.


"Come Figlio del Dao del Clan Song, io stesso sono riuscito a fare il test in precedenza. La mia scelta...". Song Yunshu era perso tra i suoi pensieri. Ce l'aveva fatta solo al secondo tentativo. Farcela in questo gli aveva fatto guadagnare le lodi del Patriarca Song Tian.


Con un sorriso, Patriarca Song Tian disse "Muqiu lo fa sembrare molto difficile. Il test finale è una scelta, ed è anche un test sull'osservazione. Dovrei rendere noto che il Figlio del Dao del nostro Clan Song ce l'ha fatta al secondo tentativo". Guardò Song Yunshu con uno sguardo di elogio.


Questo rese tutti gli altri ancora più curiosi. Rivolsero tutti lo sguardo verso il basso, in attesa che Meng Hao raggiungesse la cima. Scrutarono anche il gruppo di Coltivatori alle sue spalle, tutti in attesa della loro possibilità di balzare in avanti.


Meng Hao iniziò a muoversi ad una velocità sempre maggiore. Ora il suo quinto Pilastro del Dao era completo all'ottanta percento, e aveva bisogno di ancor più energia spirituale di prima. Ricordando la terribile scena che aveva accompagnato il completamento del suo ultimo Pilastro del Dao, Meng Hao voleva essere certo che ci fosse energia spirituale a sufficienza in questo luogo, prima di raggiungere il punto di non ritorno.


Altrimenti, una volta giunto alla fase critica, non avrebbe avuto altra scelta se non consumare gli altri Coltivatori. Questo era un cammino che Meng Hao si rifiutò di percorrere.


Con attenzione, ma velocemente, assorbì l'energia spirituale. Proseguì, lasciando parte dell'energia spirituale e andando verso il livello successivo. Si stava avvicinando rapidamente alla cima dell'albero. Poiché aveva lasciato dell'energia spirituale, i Coltivatori dietro di lui si imbatterono d'un tratto in una pressione che opponeva resistenza, e non ebbero altra scelta se non rallentare.


Arrancarono con disperazione. Tuttavia, tra loro e Meng Hao ora c'era una distanza sempre maggiore. Gli occhi di Wang Tengfei erano completamente rossi. Lo seguì follemente..


Adesso Meng Hao si trovava a solo millecinquecento metri dalla cima dell'albero.


Mille metri. Cinquecento metri. Duecentocinquanta metri... Centocinquanta. Cinquanta... Meng Hao fece un salto, superando l'apertura finale per trovarsi sulla cima dell'albero.


In quel momento tutti gli occhi erano su di lui!


NOTE:


1. Nel caso ve ne foste dimenticati, questo è il titolo del Libro 2.
                                


                                



