---
weight: 200
title: Capitolo 20 - Nella Montagna Nera
pubDate: 2025-03-17T11:17:34.752Z
tags:
    - issth
---


In un secondo, l’intera piazza iniziò a fissare Ciccio, che sentì un vento freddo scorrere lungo la sua schiena. Tremò, fissando Meng Hao pietosamente, un debole sorriso sulle sue labbra.


“Meng Hao, salvami…” Voleva gettare via l’elisir, ma non si staccava dalla sua mano. Mentre la gente iniziava a circondarli, i suoi denti presero a battere.


Tremò ancora più forte, mentre le luci calavano. Poi si spensero, e l’incantesimo restrittivo venne sciolto. Prima che Ciccio potesse dire altro, Meng Hao scagliò un fragoroso raggio di luce di quarto livello della sua base di Coltivazione; poi lo prese per la tunica e scappò via.


“Dammi l’elisir,” disse Meng Hao a bassa voce. “Puoi venire a nasconderti nella Grotta dell’Immortale!” Senza esitazione, Meng Hao gli porse il contenitore di giada della grotta. Ciccio gli lanciò l’Elisir dello Spirito Secco come se fosse una patata bollente.


Il corpo di Meng Hao s'illuminò mentre correva in avanti, con Ciccio alle calcagna. Dietro di lui, risuonarono ruggiti e ululati, mentre dieci o più persone sfrecciavano all'inseguimento.


“Dannazione, Meng Hao. Non puoi scappare!”


“Dammi l’Elisir dello Spirito Secco. Avrò pietà di te come compagno discepolo e non ti ucciderò. Altrimenti, farai davvero fatica a sfuggire alla morte!”


Meng Hao non si fermò, nemmeno per un secondo. Quando sbucarono dal confine della Fazione Esterna della Setta, spinse Ciccio lontano da lui. Era realista, ma non stupido. Appena atterrò sui piedi emise uno strillo patetico.


“Ladro di elisir!” urlò Ciccio, stringendo a sé il contenitore di giada mentre correva via, cercando di non avere un’aria sospetta. Schizzò a tutta velocità verso la Grotta dell’Immortale.


Udito questo, gli inseguitori lo ignorarono, e continuarono a inseguire Meng Hao.


“Scappa pure fino ai confini della terra, se vuoi, ma non sopravvivrai alle prossime 24 ore!”


“Sei di quarto livello, e non mi dai l’elisir!?” Tra i dieci o più inseguitori, molti erano del quarto livello di Condensazione del Qi, solo due di quinto; gli altri erano di terzo, e speravano probabilmente di trarre vantaggio dalla situazione.


Fredde aure fischiarono alle spalle di Meng Hao mentre più di dieci spade volanti calavano su di lui come una pioggia. Ma lui era determinato a tenere l’Elisir dello Spirito Secco, e si rifiutava di gettarlo via.


“Sopporterò ancora per ventiquattro ore, poi l’elisir sarà mio,” disse, mentre la determinazione scintillava nei suoi occhi. “Poi sarò finalmente in grado di arrivare al quinto livello di Condensazione del Qi.” Accelerò il passo. Dopo tutto il tempo trascorso a cacciare bestie demoniache tra le montagne selvagge, la sua massima velocità non era inferiore alla loro. Ed era molto più familiare con le regioni montuose rispetto agli altri discepoli. Quindi, lasciando la Fazione Esterna della Setta, sfrecciò verso le montagne.


Guardandosi alle spalle, verso le aure delle spade che si avvicinavano, Meng Hao colpì la propria borsa da trasporto producendo un elisir medicinale. Lo inghiottì immediatamente, poi lanciò all'indietro la propria spada.


Bang, bang, bang. Numerosi alberi esplosero in mille pezzi, colpiti dalle lame delle spade che volavano in tutte le direzioni. Alcuni frammenti di legno colpirono dolorosamente Meng Hao. Assorbendo slancio dall'esplosione, si spinse in avanti per vari metri.


Prima di poter atterrare, quattro Serpenti di Fuoco e tre Globi d’Acqua si scagliarono contro di lui. Due dei Serpenti di Fuoco erano lunghi fin quasi a diciotto metri, larghi come una persona, e producevano un intenso calore che diede fuoco ad alcuni degli alberi circostanti. Doveva essere opera dei discepoli di quinto livello, che erano anche i più veloci. I loro piedi non toccavano nemmeno terra, e volavano verso di lui veloci come il vento. I loro volti erano selvaggi. Non provavano compassione nemmeno l’uno per l’altro. Per quanto li riguardava, loro erano gli unici partecipanti alla gara. Nemmeno Meng Hao contava nulla.


Senza esitare, Meng Hao colpì ancora la propria borsa. Due spade volanti apparvero e rotearono attorno a lui, ricadendo sotto ai suoi piedi. Poi si lanciarono in avanti, portandolo con loro per circa trenta metri fino a che non perse l’equilibrio e cadde. Il breve movimento gli permise di sfuggire ai Serpenti di Fuoco e guadagnare della distanza. Urla furiose riverberavano nell'aria alle sue spalle.


Era una tecnica che lo stesso Meng Hao aveva inventato. Non avrebbe funzionato a lungo, non più di una manciata di secondi, ma almeno gli avrebbe dato un po’ di vantaggio.


“Se fossi di Quinto Livello,” pensò Meng Hao, “avrei la tecnica della Camminata del Vento. Potrei stare in piedi sulle spade volanti un po’ più a lungo, scappare più in fretta. Peccato che questo non sia davvero volare…” Più che mai, desiderò di arrivare al quinto livello di Condensazione del Qi. Accelerò, senza guardarsi alle spalle. Non sceglieva un sentiero casuale. La sua mente lavorava a massima velocità dal momento in cui l’Elisir dello Spirito Secco era atterrato nelle mani di Ciccio.


Aveva scelto le montagne selvagge con in mente una destinazione: la montagna nera abitata dalle Bestie Demoniache. Dopo aver riflettuto un po’, aveva deciso che il suo maggiore vantaggio sarebbe stato lo specchio di rame. Con esso, avrebbe avuto una possibilità assai maggiore di sopravvivere in quell'area nonostante il pericolo delle bestie. Soprattutto se c’era gente che lo inseguiva.


“Se mi inseguono fino alla montagna nera sarò costretto a ucciderli.” Un’espressione di durezza apparve sul suo volto. Era ormai parte della Setta dell’Affidabilità da più di un anno, e non era più il debole studente di prima. Esternamente non appariva cambiato. Era più alto, e la sua pelle era più scura del solito, ma il suo cuore era pieno di risolutezza.


Era ancora più vero dopo la questione di Wang Tengfei. Sapeva di poter contare solo su se stesso. L’unico percorso disponibile era quello di diventare più forte. Nel mondo della Coltivazione, prevaleva la legge della giungla. Bisognava avanzare con attenzione e decisione.


Lo inseguivano senza fermarsi. Le aure delle spade luccicavano. In breve i due Coltivatori di quinto livello furono sul punto di raggiungerlo, sguardi omicidi negli occhi. Meng Hao aveva evitato i loro attacchi con una singola mossa speciale. Oltre a Wang Tengfei e Han Zong, erano come signorotti nella Fazione Esterna della Setta, e lo trovavano particolarmente umiliante.


Avevano attaccato assieme, e tuttavia Meng Hao era comunque riuscito ad evadere, cosa che non riuscivano ad accettare. Volevano ucciderlo ora più che mai. Non si curavano nemmeno della sua tecnica di cavalcatura delle spade. Un qualunque Coltivatore di quarto livello ci sarebbe riuscito. Ma considerando la loro base di Coltivazione, fare qualcosa del genere sarebbe stato uno spreco di energia spirituale, anche se offriva della velocità in più. Sogghignarono nel vedere Meng Hao usare la tecnica. Presto o tardi, tattiche simili avrebbero prosciugato la sua energia spirituale.


“Vediamo se ci scappi stavolta!” urlarono, fissandosi vicendevolmente. D’un tratto uno di loro si gettò in avanti come un grosso uccello. Agitò la mano a mezz'aria, e due giganteschi Serpenti di Fuoco ruggenti si scagliarono in basso verso Meng Hao.


L’altro uomo continuava a correre. Crearono un attacco a tenaglia, uno in aria e l’altro a terra, pronti a sigillare nella morte il destino di Meng Hao.


“Non accetteresti nemmeno la morte!” ghignò orribilmente uno di loro, intenzioni omicide che riempivano l’aria.


L’espressione di Meng Hao non cambiò. Sbuffò freddamente. Aveva osato rubare l’Elisir dello Spirito Secco, certamente aveva delle tecniche speciali pronte. Colpì la propria borsa e scosse la manica. Apparvero sei spade volanti. Le aure delle spade s’incrociarono, poi si gettarono all'esterno, lontano da Meng Hao.


“BOOM!”


Meng Hao emise un gemito di dolore che riverberò tra le montagne. Quando i due Coltivatori udirono l’esplosione esclamarono di sorpresa, insicuri di ciò che fosse appena avvenuto.


Nel mezzo del tonante ruggito, Meng Hao sputò un fiotto di sangue. Si allontanò ancora di più. Dietro di lui, gli effetti dell’attacco si stavano dissipando, e i Serpenti di Fuoco collassarono in preda a urla agghiaccianti. I Coltivatori di quinto livello non ebbero scelta: si ritirarono di qualche passo, coperti di terra, i volti colmi di incredulità.


“Dannazione. Quanta risolutezza. Ha fatto esplodere sei spade volanti!”


“Non mi sorprende che abbia aperto un negozio! Quante spade potrebbe avere?”


Presero un respiro, ma non esitarono. Ripartirono all'inseguimento, alla massima velocità della loro tecnica della Camminata del Vento, senza che Meng Hao li intimidisse. Per le loro aspettative, Meng Hao non poteva avere molte spade volanti di riserva. Nonostante avesse aperto un negozio nell'Area Pubblica di Basso Livello, non era possibile che lui avesse altri oggetti magici.


“Questa volta morirai per davvero!” I due aumentarono la velocità, inoltrandosi nella montagna selvaggia. A quel punto, i discepoli di quarto livello lo stavano raggiungendo. Uno di loro era l’amico di Wang Tengfei, Shangguan Song. La sua base di Coltivazione era al picco del quarto livello di Condensazione del Qi. La sua faccia era truce. Era segretamente impaurito dalla velocità di Meng Hao. Comunque, continuò ad inseguirlo.


Il tempo pian piano passava, presto passò un’ora. Meng Hao proseguì spedito, mantenendo la distanza dai suoi inseguitori. Più volte gli era capitato di trovarsi in pericolo, ma stavolta produceva spade volanti, facendole esplodere e scappando.


Questo lasciò esterrefatto il Coltivatore di quinto livello. Si lamentarono, mai avrebbero immaginato che Meng Hao possedesse così tante spade volanti. A quel punto aveva già fatto esplodere dodici spade.


Combinata con la sua tecnica di cavalcatura della spada, la sua velocità di fuga era di poco aumentata.


“Dannazione! Se anche avesse altre spade volanti, non credo che potrà produrne ancora. A quella velocità, e facendo esplodere tutte quelle spade, avrà usato tantissima energia spirituale!”


“Esatto! La sua base di Coltivazione è solo al quarto livello non è forte quanto la mia. Usando l’energia spirituale per cavalcare le spade volanti ne spreca tantissima, potrebbe ucciderlo!” I due Coltivatori di quinto livello erano in preda all'eccitazione. Ma appena finirono di parlare, si accorsero di Meng Hao davanti a loro, e videro qualcosa che li fece sentire tutto fuorché rassicurati.


Mentre correva, Meng Hao estrasse una seconda borsa da trasporto, da cui prese una serie di elisir medicinali che ingoiò. Lo fece con disinvoltura, gli spettatori si convinsero che avesse a disposizione innumerevoli elisir medicinali.


In realtà, era vero. Nelle quattro ore successive, i due inseguitori scoprirono l’enorme quantità di spade volanti ed elisir medicinali posseduti da Meng Hao. Furono profondamente scossi.


“Aprire un negozio porta a un tale profitto?” pensarono. Erano Coltivatori di quinto livello della Condensazione del Qi e non era possibile per loro rimanere senza elisir medicinali. Ma dopo tutto l’impegno impiegato nell'inseguimento non potevano tollerare di arrendersi. Estrassero altri elisir dalle loro borse, li ingoiarono e proseguirono, desiderosi di uccidere Meng Hao.


Dopo sei ore, la montagna nera era apparsa di fronte a Meng Hao. Era nascosta fra le altre montagne selvagge, e diffondeva un’aria fredda e spettrale. Sembrava ricolma di una sinistra cupezza.


Gli occhi di Meng Hao si illuminarono quando la vide. Aveva speso molta energia lungo la strada, e sentiva un rimorso doloroso. Ogni spada e ogni elisir medicinale costavano Pietre dello Spirito. Ma non doveva preoccuparsene troppo ora. Senza esitazione, si gettò verso la montagna nera.


I due Coltivatori lo seguirono.


Passò altro tempo e altri inseguitori apparvero, uno ad uno. Sobbalzarono vedendo la montagna nera, ma vi entrarono lo stesso.
                                


                                



