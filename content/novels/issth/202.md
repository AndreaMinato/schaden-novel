---
weight: 2020
title: Capitolo 202 - Confronto di Punte!
pubDate: 2025-03-17T11:17:34.809Z
tags:
    - issth
---


Gli spessi strati di nubi si scontrarono gli uni contro gli altri e i boati dei tuoni scossero la terra. In basso, Meng Hao e Zhou Jie si scagliarono l'uno contro l'altro. Avevano gli occhi incatenati e il potere della loro base di Coltivazione era schizzato alle stelle.


Un attacco del Senso Spirituale non ha forma e non si vede. Però, in termini di potere distruttivo, supera di gran lunga qualunque oggetto magico.


Fissandosi negli occhi, sia Meng Hao che Zhou Jie iniziarono a tremare. Zhou Jie percepì una strana sensazione come se fosse schiacciato da innumerevoli montagne. Il sangue gli colò dagli angoli della bocca. Serrò la mascella e un'espressione feroce gli distorse il volto.


Anche Meng Hao sembrava provato. Si morse le labbra, ma senza farle sanguinare. Sbuffò freddamente e continuò ad avanzare. Mentre il piede calava, entrambi tremarono di nuovo.


Il volto di Zhou Jie era leggermente pallido. Sapeva che non gli era superiore per quanto riguardava il Senso Spirituale. Senza esitazione, indietreggiò di diversi passi, evocando un incantesimo con la mano sinistra. Subito dal bastoncino d'incenso che teneva nella mano destra si levarono fili di fumo vorticanti che si tramutarono in una lama ricurva che si scagliò contro Meng Hao.


Mentre la lama fendeva l'aria, il fumo che la costituiva iniziò a disperdersi. presto si distinsero i contorni di una figura. Sembrava una persona che teneva tra le mani la lama ricurva, dirigendosi verso Meng Hao.


Gli occhi di Meng Hao lampeggiarono. Con la mano sinistra evocò un incantesimo e le due spade di legno apparentemente bramose emisero un intenso ronzio e poi si tramutarono in due fasci di luce che fendettero l'aria, dirigendosi contro la lama ricurva.


La raggiunsero in un istante. Non ci furono fughe o inutili piroette. Le armi sembravano essere nemiche mortali. Si scontrarono così violentemente che chiaramente una ne sarebbe stata distrutta.


Risuonò un boato e Meng Hao agitò entrambe le mani. Era come se ci fossero dei fili invisibili che lo collegavano alle spade di legno. Subito emisero una potente aura che permeò la zona. Tutto iniziò a tremare. Chi avrebbe osato avvicinarsi?


Risuonò un boato e uno strano sguardo apparve negli occhi di Zhou Jie. Sollevò la mano sinistra e la agitò davanti a sé, per poi premerla sul bastoncino che teneva nella mano destra. Fuoriuscì altro fumo. In un battito di ciglia si tramutò in più di dieci armi, ognuna maneggiata da una figura spettrale. Tutte si scagliarono contro Meng Hao.


Il volto di Meng Hao era lo stesso di sempre mentre osservava gli spettri di fumo che si avvicinavano. Sollevò la mano e poi la stese del tutto. Le due spade di legno stridettero, esplosive. All'improvviso, tutta l'energia del Cielo e della Terra sembrò convertire nelle due spade. La loro aura si espanse di trenta metri e le spade stesse parvero trasformarsi in due Draghi di Spade volanti, che vorticavano attorno a Meng Hao.


Risuonò un ruggito, proveniente dagli spettri di fumo che si avvicinavano e che, uno alla volta, si disintegravano, senza riuscire a raggiungere Meng Hao.


"Quindi ti piace la difesa" commentò freddamente Zhou Jie. "Ci penso io". I suoi occhi s'illuminarono di una fredda luce, mentre con la mano sinistra evocava un altro incantesimo e poi la premeva contro il bastoncino d'incenso, che bruciò ancora più intensamente, spandendo grandi quantità di fumo. Il fumo formò degli strati, che si espansero in cerchi concentrici.


Ogni anello di fumo era più grande del precedente. Presto si formarono più di cento anelli, che poi si scagliarono contro Meng Hao, girandogli intorno nel tentativo di avvolgerlo.


Gli anelli di fumo sembravano sul punto di inghiottirlo, eppure l'espressione di Meng Hao non cambiò minimamente. Aprì la bocca e subito apparve la nebbia di fulmini. In passato la nebbia di fulmini aveva inghiottito il Fulmine della Tribolazione e parte della volontà dei fulmini del calderone squadrato. Al momento sembrava aver subito una strana trasformazione. Mentre si diffondeva, i tuoni rimbombarono nel cielo.


La nebbia di fulmini pareva avere uno strano effetto sulle nuvole, che iniziarono a raggrupparsi, come se i fulmini potessero abbattersi in qualsiasi momento. Tutta la zona al di fuori della nebbia di fulmini di Meng Hao presto sarebbe diventata un mare di fulmini!


La nebbia si diffuse e poi piovvero fulmini, mentre nel cielo risuonavano dei ruggiti. Nel momento in cui gli anelli di fumo vennero toccati dai fulmini, esplosero in mille pezzi.


Zhou Jie strinse gli occhi. Non si sarebbe aspettato una strategia del genere. Meng Hao avanzò, immerso nella nebbia di fulmini.


La nebbia intorno a lui ribollì e il boato dei tuoni risuonò nell'aria. Incitate dai fulmini, le due spade di legno scatenarono la loro crudele sete di sangue. I capelli di Meng Hao frustavano l'aria intorno alla sua testa, mentre la pioggia si riversava intorno a lui. Chiunque l'avesse visto, avrebbe provato una terrificante sensazione demoniaca.


All'improvviso da Meng Hao si diffuse un'aura dispotica. Era la prima volta che emanava una tale aura!


"In realtà” disse Meng Hao con leggerezza ciò che mi piace di più è attaccare". Si lanciò in avanti, colmo di un potere schiacciante. Era come un qualche tipo di antica bestia selvatica, pronta a conquistare il mondo.


Un lampo attraversò il volto di Zhou Jie, mentre reprimeva il desiderio di battere in ritirata. Meng Hao pareva completamente diverso rispetto a pochi istanti prima, quando si difendeva. Parve trasudare ferocia, come se fosse una spada smussata... che era appena stata affilata!


Era ora di mostrare qualche talento!


Un passo, due passi, tre passi... Ad ogni passo di Meng Hao, un tuono rimbombava più forte. I fulmini solcavano il cielo. Tutto il potere della base di Coltivazione di Meng Hao esplose, sostenuto dall'espansione del suo Senso Spirituale. Zhou Jie era scioccato e sapeva che non doveva permettere a Meng Hao di raccogliere ancora impeto. Se l'avesse fatto, avrebbe avuto parecchie difficoltà a fermarlo.


Nel momento in cui Meng Hao fece il terzo passo, gli occhi di Zhou Jie brillarono determinati. Rilasciò la mano destra e il bastoncino d'incenso, che ora era poco più lungo di quindici centimetri, iniziò a fluttuare.


Gli occhi di Zhou Jie erano iniettati di sangue, mentre evocava un incantesimo con entrambe le mani. Spinse le mani davanti a sé.


"Verde Fumo Sterminatore del Passo Est!" disse allungando le mani in avanti. Il bastoncino d'incenso si accese, consumandosi di molto, per creare un fitto fumo che volò fino a Meng Hao.


"Esplodi!" urlò Zhou Jie. Il fitto fumo esplose all'improvviso. Tutto tremò, e l'esplosione causò un boato come di tuono. Il fumo coprì addirittura il fulmine, mentre si diffondeva in orde verdastre portatrici di potere mortale e distruttivo.


Il corpo di Meng Hao tremò. La nebbia di fulmini intorno a lui tremò e poi esplose sotto la potenza dall'attacco. Le due spade di legno si scagliarono in avanti per respingere l'attacco e Meng Hao indietreggiò di quattro o cinque passi. Il sangue gli colò dagli angoli della bocca.


"Pare che i Figli del Dao delle cinque grandi Sette sappiano quello che fanno..." Meng Hao prese un respiro profondo, con gli occhi che lampeggiavano. Zhou Jie rimase fermo, con il volto piuttosto pallido. Però i suoi occhi brillavano mentre allungava le mani per evocare un altro incantesimo.


Il bastoncino d'incenso si accorciò ancora. Ora misurava appena cinque centimetri. Il fumo ribollì, dirigendosi verso Meng Hao.


"Esplodi!" urlò Zhou Jie, mentre altre vene di sangue gli solcavano gli occhi. Nel momento in cui il fumo esplose, Meng Hao sollevò la mano destra e colpì cinque volte.


Cinque Colpi del Setaccio Nero! [1]


Eseguì i cinque colpi a incredibile velocità, completandoli in un batter d'occhio. Mentre il fumo letale si diffondeva, davanti a Meng Hao apparve un'enorme mano, che si scagliò direttamente contro lo stesso fumo.


Risuonò un boato che scosse la terra. Tutte le gocce di pioggia esplosero in minuscole goccioline. Meng Hao strinse gli occhi e indietreggiò di un passo. I suoi cinque Pilastri del Dao Perfetti vorticarono, mentre eseguiva i Cinque Colpi ancora e ancora.


Una mano gigante, due mani giganti. In un battito di ciglia, non meno di dieci mani giganti si stagliavano di fronte a Meng Hao. Era uno spettacolo terrificante. Tutte le mani brillavano di una luce dorata, mentre si dirigevano contro Zhou Jie, fischiando nell'aria.


Gli occhi di Zhou Jie erano completamente iniettati di sangue e con le mani continuava incessantemente a evocare incantesimi. Il bastoncino d'incenso era consumato quasi del tutto. Il fumo del bastoncino si scagliò contro le mani di Meng Hao. Quando si scontrarono risuonò un incredibile boato.


Un vento burrascoso spazzò la zona, scuotendo ogni cosa. Gli alberi si piegarono fino a terra e la pioggia si tramutò in nebbia. Meng Hao sputò sangue, ma la sua espressione si fece ancora più feroce.


Zhou Jie indietreggiò barcollando di sette od otto passi e, incapace di controllarsi, tossì un'incredibile quantità di sangue. Era pallido, ma i suoi occhi brillavano intensamente.


Non parlavano, mentre si fissavano. Entrambi sapevano che la battaglia... era ben lungi dall'essere conclusa.


Zhou Jie aveva usato solo oggetti magici. Non aveva utilizzato alcuna tecnica magica della sua Setta o delle mosse letali. Meng Hao nemmeno.


Si guardarono per il tempo di tre respiri, poi Zhou Jie sollevò il capo verso il cielo, ridendo. "Il Palmo delle Grandi Nubi Nere! Che tecnica magica familiare! Fratello Meng, dato che conosci questa tecnica, credo che quest'oggi possa essere una buona opportunità per scambiarci qualche informazione. Lascia che ti mostri perché iil palmo delle Grandi Nubi Nere della Setta del Setaccio Nero è conosciuto con il nome di Nubi Nere!" Sollevò la mano destra e il suo respiro si fece strano e affannato. Mentre sollevava la mano, apparvero delle immagini illusorie.


Ogni immagine aveva la forma di una mano e in tutto ne erano apparse ventisei. Zhou Jie strinse gli occhi, mentre allungava la mano verso Meng Hao.


"Questo è il vero Palmo delle Grandi Nubi Nere!" Mentre parlava, Zhou Jie si scagliò in avanti e un'enorme mano fece la sua comparsa. Brillava di un bagliore nero e sembrava essere fatta di nebbia. Questa nebbia nera altro non era che le nere nubi che le davano il nome!


Il Palmo delle Nubi Nere sibilò nell'aria dirigendosi contro Meng Hao, facendo risuonare un poderoso ruggito. Sia in termini di profondità, che di potere, questo attacco superava di molto la versione incompleta che Meng Hao aveva appreso.


Gli occhi di Meng Hao brillarono, ma non disse nulla. Era parte del suo carattere: quando combatteva, raramente parlava. Tutto ciò che voleva dire, lo esprimevano i suoi attacchi. Non parlando, aumentava la malvagità di quegli attacchi.


Sollevò la mano destra e usò l'indice per aprirsi un taglio sul pollice. Mentre il sangue sgorgava, agli occhi di Meng Hao tutto si tinse di rosso.


NOTE:


1. Meng Hao ha imparato questa tecnica nel capitolo 149 e nei seguenti, ed è stata utilizzata anche nel capitolo 184.


                                



