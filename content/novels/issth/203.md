---
weight: 2030
title: Capitolo 203 - Sono Forte! Nessuno mi Fermerà!
pubDate: 2025-03-17T11:17:34.810Z
tags:
    - issth
---


Eredità dell'Immortale di sangue!


<i>Senza volto, una singola parola, le fiamme della guerra unisce</i>


<i>Nel cielo, nubi divise, una pioggia di sangue che non finisce</i>


<i>Catturate gli dei, avanzino le truppe, le torri siano consumate dal fuoco,</i>


<i>Ogni spirito e discendenza uniti nei nove letali poteri in gioco! </i><i>[1]</i>


Queste parole contenevano un potere magico. Per rilasciarlo serviva una base di Coltivazione sufficiente, corrispondente al Nucleo della Formazione, e Meng Hao era ben consapevole che non era in grado di usarlo. 


Però, il Dito di Sangue, il Palmo di Sangue e il Mondo Letale di Sangue, non avevano bisogno di un livello di base di Coltivazione particolare e potevano essere usati con una sufficiente energia spirituale. Insieme all'Ottava Maledizione del Sigillo del Demone, erano i suoi attacchi letali.


Fino a quel giorno, Meng Hao aveva usato la tecnica del Dito di Sangue diverse volte. Chiaramente era molto potente, abbastanza da turbare chiunque assistesse alla sua esecuzione. Agli occhi di Meng Hao il mondo si tinse di rosso. Guardò Zhou Jie e l'enorme mano evocata dalla tecnica magica della Setta del Setaccio Nero, il Palmo delle Grandi Nubi Nere, che si scagliò contro di lui, sibilando nell'aria.


La mano sembrava essere fatta di nebbia nera ed era permeata di uno strano Qi. Mentre la mano si avvicinava, parve crescere ancora e ancora. Meng Hao immaginava che presto gli avrebbe oscurato la vista, celando tutto il resto del mondo.


Tutto ciò gli fece tornare in mente quella volta nello Stato di Zhao in cui Lord Rivelazione aveva solcato il cielo sopra la Setta dell'Affidabilità, per poi colpire il terreno con il palmo. A quel tempo era troppo debole anche solo per pensare di combattere. Il palmo aveva distrutto la Setta dell'Affidabilità e lasciato l'enorme impronta di una mano impressa sulla terra.


Ma una foschia rossa era apparsa nel cielo, come una spada che poteva dividere il Cielo e la Terra. Divise la mano in due, salvando Meng Hao. Nella mente, Meng Hao poteva vedere la gigantesca mano che calava su di lui. [2]


Ovviamente Zhou Jie non si poteva assolutamente confrontare con Lord Rivelazione. Eppure quella scena glielo fece ricordare...


Meng Hao sorrise. Senza dire una parola, senza fare un suono. Sollevò la mano verso il palmo che si avvicinava e che diventava sempre più grande, scatenando un vento furioso che agitò le vesti e i capelli di Meng Hao...


Meng Hao sollevò il pollice della mano destra e lo tagliò, rivolgendolo contro il Palmo delle Grandi Nubi Nere.


Il taglio fu come un lampo di luce accecante nell'oscurità. Fu come la luce che si vede al momento di aprire gli occhi per la prima volta. Era identico a quello che Lord Demone aveva usato per contrastare l'attaccò del palmo di Lord Rivelazione ed era una conferma dell'illuminazione raggiunta da Meng Hao nel momento dell'attacco del palmo nella Setta dell’Affidabilità nello Stato di Zhao.


Sono forte! Nessuno mi fermerà!


Risuonò un ruggito. Meng Hao rimase fermo, senza muovere un muscolo. L'enorme palmo era solo a quindici centimetri di distanza quando un'enorme crepa apparve sulla sua superficie, a partire dalla punta del medio e scendendo lungo tutta la mano, che si divise, diventando ancora più grande. Meng Hao rimase fermo e calmo, intoccato mentre il palmo passava oltre. Il vento ululava, agitandogli selvaggiamente i capelli. Però, nella giungla che era la sua chioma, gli occhi brillavano intensi. Erano come un raggio di sole nel buio della notte. Chiunque l'avesse visto ne sarebbe rimasto accecato!


"Vuoi continuare?" chiese pacatamente Meng Hao, agitando la manica.


Zhou Jie rimase in silenzio, fissando Meng Hao. L'amarezza crebbe nel suo cuore, ma, un istante più tardi, la voglia di lottare gli illuminò nuovamente lo sguardo.


"Naturalmente voglio continuare” rispose con calma. "Dal momento in cui sono diventato un Figlio del Dao, non sono mai stato sconfitto". Inspirò, agitando la mano in direzione del braciere al suo fianco. Subito, il braciere iniziò a tremare. Sulla superficie si diramarono delle crepe, e risuonarono degli scoppiettii mentre crollava a pezzi. "Ora nessuno interromperà la nostra lotta". Le sue parole erano semplici, così come le sue azioni. Però la semplicità rivelava un incredibile potere, il potere di un vero esperto. Era solo il seme del potere, ma anche quel poco faceva assottigliare lo sguardo a Meng Hao.


"Ha distrutto la sua possibilità di battere in ritirata" pensò Meng Hao. "Dato che non può fuggire, può solo contare su se stesso e dovrà utilizzare tutto il suo potere. Questo Zhou Jie è davvero una persona straordinaria.” [3] Annuì.


Zhou Jie sollevò la mano e premette la sua borsa da trasporto, da cui uscirono cinque fasci di luce sfavillanti. All'improvviso l'oscurità intorno a loro si dissipò e una luce intensa risplendette, emanata da ciò che aleggiava di fronte a Zhou Jie: cinque spade luminose!


Cinque spade luminose che risplendevano di una grande varietà di colori!


Zhou Jie avanzò e tese le dita. Le cinque spade si avvicinarono alla sua mano, danzando tra le dita.


"Madre Terra Luna del Setaccio, Formazione di Spade della Divisione dei Cieli!" urlò Zhou Jie premendo le mani sul terreno. Facendo ciò, anche la luce delle spade si lanciò verso il basso e scomparve.


Nel momento in cui le spade scomparvero, le pupille di Meng Hao si strinsero, mentre indietreggiava rapido di sei passi.


Quasi subito le cinque spade riapparvero nell'aria sottile. Si scagliarono verso l'alto, dirigendosi verso Meng Hao, ancora nel bel mezzo della sua ritirata.


La luce brillava mentre le spade fischiavano nell'aria. Erano fasci vorticanti che raggiunsero subito Meng Hao, la loro aura che si levava fino al cielo. Il Qi delle spade sembrava essere incatenato a Meng Hao, la morte lo circondava da ogni direzione.


"Interessante" commentò Meng Hao, stringendo gli occhi. Sollevò il pollice della mano destra e lo agitò in direzione delle cinque spade.


Risuonò un boato e Meng Hao fu circondato da uno scudo del colore del sangue, del raggio di trenta metri. Le cinque spade si schiantarono sullo scudo, provocando un incredibile boato.


Zhou Jie tossì sangue e poi evocò un incantesimo usando entrambe le mani. Le cinque spade stridettero intensamente. Ci fu un lampo di luce e alle cinque spade se ne aggiunsero venti!


Le spade coprirono il cielo mentre si dirigevano verso Meng Hao, che venne pervaso da una sensazione di pericolo mortale.


Però la sua espressione rimase invariata. Mentre le venticinque spade volavano verso di lui, agitò la manica e il potere della sua base di Coltivazione ribollì. Aprì un taglio sull'indice con il pollice, facendo sgorgare del sangue. Usando il potere delle due Dita di Sangue, sollevò le mani in aria.


Boom!


La potente esplosione che ne risultò fu sufficiente per oscurare la vista. Ogni cosa nella zona parve vorticare e le venticinque spade si bloccarono. Zhou Jie si lasciò sfuggire un ululato. Si premette le mani sul petto e le vene del volto si gonfiarono. Le venticinque spade si levarono nell'aria e in un attimo si trasformarono. Ora il cielo era coperto da centoventicinque spade che piovvero su Meng Hao.


Si schiantarono sullo scudo di sangue, che vacillò e iniziò a restringersi. In un batter d'occhio si restrinse di almeno dieci metri. Circa metà delle spade lo attraversarono, dirigendosi contro Meng Hao.


Meng Hao prese un respiro profondo e si tagliò un terzo e un quarto dito. Ora quattro dita erano pervase dal potere dell'Eredità dell'Immortale di Sangue. Il bagliore del sangue brillò nell'aria nel momento in cui Meng Hao si tagliò il quinto dito.


Le cinque dita erano coperte di sangue, creando un'impronta insanguinata della forma di una mano. Era la seconda delle tre tecniche dell'Eredità e superava il Dito di Sangue in potenza. Era il Palmo di Sangue!


Il Palmo di Sangue apparve e subito risuonò un incredibile ruggito. Sopra la mano di Meng Hao si formò sopra la mano di Meng Hao. La agitò e si diffuse un bagliore sanguigno, rosso brillante, che spazzò via le spade, facendo sì che più di una tremasse e fosse scagliata indietro. Meng Hao fece un passo in avanti, agitando la mano un'altra volta.


Si udì un ruggito mentre lo spazio di trecento metri intorno a Meng Hao veniva coperto da un'enorme mano del colore del sangue. Meng Hao si trovava esattamente al centro. La gigantesca mano si alzò nell'aria, per poi stringersi a pugno.


Il volto di Zhou Jie si contorse. Tossì ancora sangue e subito evocò un incantesimo nel tentativo di riunire le sua spade brillanti. Però, il sangue fluì dal suo volto.


Le cento e più spade erano sotto il controllo dell'enorme pugno e lottavano come se volessero liberarsi, ma non ne fossero capaci.


Trenta spade tremarono così velocemente che si distrussero tra forti lamenti.


Meng Hao sbuffò freddamente. Risuonò un altro ruggito mentre altre trenta spade venivano distrutte e poi altre trenta, e altre trenta...


In pochi respiri tutte le spade volanti vennero fatte a pezzi dall'enorme pugno. La mano del colore del sangue scomparve lentamente. In quel momento cinque spade brillanti, coperte di crepe, apparvero davanti a Meng Hao,


"Ho un'ultima tecnica!" disse Zhou Jie stringendo i denti. I suoi occhi erano cremisi mentre Meng Hao agitava la mano, spedendo le cinque spade nella sua borsa da trasporto.


"Setaccio Nero, Soggiogamento Immortale!" gridò Zhou Jie. Si premette la mano sinistra sulla fronte mentre agitava la mano destra. Subito, decine di contenitori di giada volarono intorno a lui.


Degli schiocchi risuonarono nell'aria mentre i contenitori si rompevano uno dopo l'altro. Una fragranza dolce e meravigliosa permeò l'aria, che però si tramutò in un odore disgustoso, tale da far salire il vomito.


All'improvviso un Qi colmò l'aria e sembrava appartenere a Zhou Jie...


Gli occhi di Meng Hao lampeggiarono. Tutto a un tratto, nella sua mente riecheggiò la voce della Giada del Sigillo del Demone.


"Portatori di spiriti crudeli che si fanno chiamare Immortali (</span></span><span style="font-family: 'MS Mincho'"><span style="font-size: medium">仙). Ma perché temere un uomo (</span></span><span style="font-family: 'MS Mincho'"><span style="font-size: medium">人) e una montagna (</span></span><span style="font-family: 'MS Mincho'"><span style="font-size: medium">山)? Se li incontri sigillali immediatamente!" [4]


Meng Hao era abituato alle improvvise apparizioni della voce nella sua mente. Guardò Zhou Jie, percependo il Qi incredibilmente potente che si irradiava da lui. Il volto stravolto di Zhou Jie non era più bellissimo, anzi, era come se innumerevoli facce si sovrapponessero alla sua.


L'angoscia gli contorceva i lineamenti e sembrava che non potesse resistere ancora a lungo. Lentamente la vita cominciò ad abbandonarlo e il suo volto si oscurò. Quella tecnica non poteva essere usata da qualcuno allo stadio della Stabilità della Consistenza, nemmeno...


Da un Figlio del Dao!


"Sigillo del Demone, Ottava Maledizione!" Meng Hao sollevò la mano lentamente. Dal suo corpo fuoriuscì un Qi che un esterno non avrebbe visto, ma che era perfettamente visibile agli innumerevoli spiriti che si riversavano in Zhou Jie.


La legione di volti che aleggiava sul viso di Zhou Jie esibiva la stessa espressione di terrore…


NOTE:


1. Queste parole sono presenti nel capitolo 37.


2. Gli eventi con Lord Rivelazione avvengono ne capitolo 93.


3. Questo è un gioco di parole, il carattere “jie” in Zhou Jie significa “eccezionale”.


4. Osservando attentamente, noterete che il carattere per Immortale è formato da quello di “persona” e “montagna”. In questo passaggio, la voce è una sorta di divertimento degli spiriti che vantano il titolo di “Immortale”. Un’analisi del carattere di “Immortale” è nel capitolo 118.
                


                                



