---
weight: 204
title: Capitolo 204 - La Lega dei Sigillatori del Demone
pubDate: 2025-03-17T11:17:34.810Z
tags:
    - issth
---


Sigillo del Demone, Ottava Maledizione!


Era l'unica tecnica della setta del Sigillo del Demone che Meng Hao padroneggiava completamente. Si poteva dire che non fosse una tecnica magica, ma un'abilità divina!


Ogni generazione di Sigillatori del Demone doveva creare una nuova maledizione e questa era stata creata dall'Ottava Generazione di Sigillatori del Demone. Dato che era la Nona Generazione, Meng Hao doveva essere pronto per qualunque cosa, ma Patriarca Affidabilità aveva rovinato tutto. Se non fosse stato per le coincidenze fortuite e per la sua buona sorte, Meng Hao non sarebbe mai stato in grado di imparare l'Ottava Maledizione del Sigillo del Demone.


Prese un respiro profondo e abbassò la mano. Fin dove arrivava la vista si potevano scorgere immagini spettrali.


Meng Hao tremò e il mondo fu scosso. Zhou Jie venne inglobato e innumerevoli immagini spettrali lo circondarono.


Serve tempo per descrivere tutto ciò, ma successe in un istante. Le immagini spettrali iniziarono a sbiadire. Da Zhou Jie provenivano terribili urla, che non appartenevano a lui, ma agli spiriti che avevano preso possesso del suo corpo.


Zhou Jie tremava, gli occhi colmi di confusone. Il suo corpo emanava una pulsante aura nera, incredibilmente densa. In essa si potevano vedere nove spettri, immagini di vecchi i cui volti erano distorti dalla pazzia e dall'orrore. Fissarono Meng Hao.


Nessuno spettatore avrebbe potuto vedere quella scena o sentire le urla agghiaccianti!


Meng Hao era l'unico che poteva vedere e sentire. Rappresentava la Nona Generazione di Sigillatori del Demone e, seppur non avesse ancora espresso il pieno potenziale, la goccia del suo sangue aveva già confermato la sua identità. Era indiscutibile.


Per questo poteva vedere.


Gli spettri urlavano miseramente e poi iniziarono a parlare.


"La Lega dei Sigillatori del Demone, tu sei la Nona Generazione..."


"Il giorno in cui si realizzò il nostro Dao, voi Sigillatori del Demone ci avete bloccato, limitato, impedendoci di diventare Demoni!"


"A chi importa della Lega dei Sigillatori del Demone? Alla fine diventeranno come noi, anime disincarnate del Cielo e della Terra!"


Mentre riecheggiavano le loro parole, i corpi iniziarono a tremare e le urla aumentarono d'intensità. La nera aura intorno a loro cominciò a dissiparsi, mentre venivano risucchiati nella terra. Le figure si fecero sempre più indistinte, iniziando a svanire.


Meng Hao assistette pensieroso. Non sapeva molto della Lega dei Sigillatori del Demone, ma stava imparando.


Vedere le anime disincarnate aveva reso freddi i suoi occhi. Agitò la mano destra.


Così facendo, gli spettri scomparvero e le loro urla raggiunsero le orecchie di Meng Hao.


"Distruggere la Lega dei Sigillatori del Demone! Lord Ji ha sostituito i Cieli e la Pedana della Concessione dell'Immortalità. Abbiamo lottato per diventare Immortali e poi siamo morti. E quindi? La tua lega ci ha impedito di ottenere il nostro Dao. Aspetta che le cose cambino e vedrai quale delle migliaia di anime disincarnate nel Cielo e nella Terra ti divorerà!"


Mentre le voci continuavano a riecheggiare, un po' di colore ritornò sul volto di Zhou Jie. aveva ancora uno sguardo confuso.


Meng Hao lo fissò pensieroso per un attimo, poi si voltò con un fruscio di vesti e se ne andò, immerso nella pioggia.


Zhou Jie guardò la figura di Meng Hao che spariva. Prese un respiro profondo, poi congiunse le mani e s'inchinò.


"La prossima volta che combatteremo,” disse a voce bassa “non ti ucciderò, anche se dovessi sconfiggerti. Ripagherò la tua gentilezza e darò prova della forza della mia Coltivazione". Poi si voltò, debole, e scomparve in un lampo di luce.


Nel frattempo, nelle profondità delle grotte calcaree delle Centomila Montagne della Setta del Setaccio Nero... Nel momento in cui le anime disincarnate morirono, si udirono degli ululati furibondi, che riecheggiarono nel cielo, ma non furono uditi da alcun discepoli della setta del Setaccio Nero.


"La Lega dei Sigillatori del Demone! Fa parte della Lega dei Sigillatori del Demone!"


"Maledetti siano i Sigillatori, tutte le generazioni! Lord Ji li temeva e ha maledetto la Nona Generazione perché morisse! Questa è la Nona Generazione!"


"Morte, morte, morte... La Lega dei Sigillatori del Demone deve morire! Ogni generazione!"


"Alla Pedana della Concessione dell'Immortalità manca solo l'anima di un Sigillatore del Demone. Trovatelo! Prendete il suo spirito e bevete il suo sangue per ottenere un corpo immortale!"


Mentre risuonavano queste urla, tutta la catena delle Centomila Montagne tremò all'improvviso. Le montagne tremarono, la terra tremò e i monti si sollevarono. Si levarono ondate di aura nera, che oscurarono il cielo.


Però, nel momento in cui le ondate di aura nera erano sul punto di diffondersi, il corpo caduto dal cielo nel territorio del Dominio Meridionale vicino alla Grotta della Rinascita tremò. In quel momento, da esso si propagò un'aura, un'aura invisibile a chiunque. Si diffuse immediatamente nel Dominio Meridionale, permeandolo della sua forza terrificante.


A causa di quella forza, le anime disincarnate al di sotto delle Centomila Montagne tremarono. Tutto tacque.


"Chi sei?" nel silenzio mortale, dalle profondità delle Centomila Montagne esplose una potente aura, forte abbastanza da far tremare il cadavere. Quando le anime disincarnate la videro, si prostrarono come se l’aura fosse il loro sovrano.


L'aura si levò fino a colmare il cielo al di sopra della Setta del Setaccio Nero, oscurando la terra per migliaia di chilometri in ogni direzione. Tutto divenne nero come la pece. La cosa strana era che... nessuno poteva vederla! Chiunque sollevasse lo sguardo avrebbe visto un cielo blu come il mare!


La voce che rispose era profonda e arcaica. "Sono alla ricerca del destino", rispose. Riecheggiò nelle Centomila Montagne e nella Setta del Setaccio Nero, antica di migliaia di anni. Sembrava quasi... stanca.


Nella stanchezza si poteva a malapena percepire... un'aura letale.


Sembrava che questa persona avesse vissuto una vita di battaglie e avesse ucciso così tante volte da non poterle contare. La voce pareva contenere una volontà scioccante.


"Che cosa vuoi?" chiese l'aura sovrana al di sopra della Setta del Setaccio nero.


"Il Destino va e viene. Il Dao esisterà per sempre. Quel ragazzo ha un destino. Se vi intrometterete, lascerò la rinascita, cambierò i miei piani e vi ucciderò tutti".


L'aura non rispose, ma, dopo un po' di tempo, sbiadì. In quel momento, risuonò una voce sprezzante.


"Non c'è bisogno che cambi i tuoi piani! Verremo a prenderti! Sceglieremo trenta prescelti della Setta del Setaccio Nero e li invieremo alla tua Grotta Nera del Mondo Sotterraneo! Ritorneremo nel mondo mortale!"


Nel frattempo... nei profondi meandri della Grotta della Rinascita, c'era un cadavere. Non era il cadavere di un uomo, ma di un pesce. Era un pesce piccolo, delle dimensioni di una mano.


Il posto in cui una volta si trovavano gli occhi del pesce iniziò all'improvviso a bruciare del fuoco del mondo sotterraneo.


Poi, nelle profondità del Mare della Via Lattea, la corda si allungò sul fondo del mare, fino al sarcofago di legno che giaceva tra le rocce. Si udì un suono graffiante, come se qualcuno stesse graffiando il coperchio del sarcofago dall'interno.


Risuonò una voce roca: "Lega dei Sigillatori del Demone..." Era carica di melanconia e ricordi. Le parole vennero portate lontano, dando vita a una violenta tempesta sulla superficie del Mare della Via Lattea.


Fine del Libro 2 – Attraverso il Dominio Meridionale

Libro 3 - L'Onore del Fato Viola

