---
weight: 21
title: Capitolo 21 - Meng Hao, sei uno spudorato!
pubDate: 2025-03-17T11:17:34.752Z
tags:
    - issth
---


La montagna nera non era spoglia, ma coperta da una vegetazione lussureggiante, composta da alberi che svettavano verso il cielo. Il motivo per cui veniva chiamata la montagna nera era perché tutti gli alberi erano completamenti neri, e sembrava trasudare turbinii di energia Demoniaca.


Era totalmente diversa da ogni altra montagna su cui si potessero posare gli occhi.


Addentrandosi nella montagna, Meng Hao udì un profondo ringhio e due bestie Demoniache al terzo livello di Condensazione del Qi si lanciarono contro di lui. Avevano il corpo di lupo, con lunghe code simili a serpenti ed erano coperte di pelo. Lo guardarono con odio.


Non appena iniziarono ad avvicinarsi, Meng Hao si fermò, sollevò lo specchio di rame e lo fece splendere su di loro. Subito, l'occhio destro di una delle bestie esplose con uno spruzzò di sangue. Ululò di dolore, spaventando l'altra bestia. Questa volta lo specchio aveva fatto esplodere l'occhio, non il posteriore della bestia Demoniaca. Una cosa simile era successa quando aveva combattuto contro Zhao Wugang, ma non aveva avuto il tempo di ripensarci. Anche se si erano spostate per sfuggirgli, Meng Hao le superò in fretta.


I due Coltivatori di quinto livello sopraggiunsero, infuriati. Le loro spade volanti sfrecciarono nell'aria, uccidendo le due bestie Demoniache. Non si fermarono nemmeno a raccogliere i Nuclei Demoniaci. I loro corpi sembravano arcobaleni mentre si lanciavano all'inseguimento di Meng Hao.


"Questa è una montagna Demoniaca. Ho sentito che un Re Demone vive sulla cima. Fuggendo in questo luogo, Meng Hao, stai andando incontro a morte certa".


"Non c'è bisogno di scappare. Torna indietro e possiamo discuterne, magari giungiamo ad un accordo". Le voci dei due Coltivatori risuonavano dietro di lui, apparentemente sincere, ma i loro cuori erano ricolmi di progetti omicidi.


Meng Hao non guardò indietro e non rispose, ma aumentò la velocità dirigendosi verso la cima della montagna. Dopo poco, incontrò un gruppo di sette o otto bestie Demoniache, la maggior parte al terzo livello di Condensazione del Qi, e le superò, spaventandole con lo specchio di rame. Naturalmente i due Coltivatori di quinto livello non potevano fare lo stesso, quindi dovettero sterminarle. Poi, coperti di sangue - sangue demoniaco, non loro - continuarono la caccia. Iniziavano a sentirsi esausti e durante la lotta avevano usato un numero ancora maggiore di elisir medicinali. Ma come si usa dire, se stai cavalcando una tigre, è difficile scendere. Stringendo i denti, continuarono l'inseguimento.


"Mi stanno ancora seguendo..." Meng Hao, l'espressione seria, aveva raggiunto il punto più lontano della montagna nera in cui si fosse mai addentrato. Se avesse proseguito, sarebbe stato difficile evitare le bestie Demoniache al quinto livello di Condensazione del Qi. Con il volto duro e la mascella serrata, continuò la strada verso la cima della montagna.


Nel tempo necessario a mezzo bastoncino d'incenso per bruciare, un ringhio basso risuonò all'improvviso, riecheggiando in una buona metà della montagna. Come un vento oscuro, un enorme lupo colorato gli si fece incontro, ululando. Aveva gli arti lunghi sei metri e luminosi occhi rossi che brillavano di intenti omicidi. Il suo spirito al quinto livello di Condensazione del Qi turbinava attorno al suo corpo.


Se fosse stato da solo, non sarebbe stato un grosso problema. Ma era seguito da cinque lupi colorati più piccoli e con una base di Coltivazione al massimo del quarto livello. I loro ululati minacciosi riempirono l'aria.


Gli occhi di Meng Hao brillarono e, senza alcuna esitazione, sollevò lo specchio di rame in direzione dei lupi. Un lamento fuoriuscì dalle fauci di uno dei lupi e il sangue sgorgò dal suo petto, come se fosse stato pugnalato, e lo stesso successe ad un altro lupo al quinto livello. Gli altri lupi apparivano confusi e iniziarono a indietreggiare inconsciamente.


Qualche momento più tardi, senza sapere esattamente cosa stesse succedendo e pieno di domande, strinse i denti e avanzò. Due spade volanti apparvero sotto ai suoi piedi, facendolo procedere di trenta metri in un istante. Dietro di lui, apparvero i due Coltivatori di quinto livello che, al vedere il branco di lupi Demoniaci, impallidirono. Anche se stavano inseguendo Meng Hao insieme, dovevano guardarsi le spalle l'uno dall'altro. L'area era ancora sotto la giurisdizione della Setta dell'Affidabilità, ma, una volta varcati i confini della setta, uccidere l’altro non sarebbe stata una violazione delle regole.


Durante l'inseguimento non era stato un problema, ma ora erano in crisi. I due lupi Demoniaci di quinto livello li fissavano minacciosamente. Dovevano farsi venire in mente qualcosa, considerando anche tutti gli altri lupi minori. Immediatamente si separarono, correndo uno a destra e uno a sinistra.


Si mossero in fretta, ma i lupi Demoniaci furono ancora più veloci. Erano bestie Demoniache dotate di buon senso e già sentivano la paura paralizzante dello specchio di rame di Meng Hao. Tra i loro ringhi furiosi, Meng Hao era già riuscito a fuggire, mentre i due Coltivatori al quinto livello di Condensazione del Qi sconfinavano nel loro territorio.


I due Coltivatori non ebbero il tempo di prendere in considerazione la loro furia. Corsero, inseguiti dal branco ululante. In pochi istanti erano già fuggiti lontano.


Meng Hao si lasciò sfuggire un sospiro. Volse lo sguardo in su, verso la cima della montagna e poi di nuovo verso i due Coltivatori che fuggivano, gli occhi che baluginavano.


"Quelle bestie Demoniache daranno loro non pochi problemi e me li terranno lontani per un po’. Ma, per la quarta volta, stanno di nuovo per scoccare le due ore. Il segnalatore dell'elisir brillerà di nuovo e sarò rintracciabile". Meng Hao riportò lo sguardo sulla cima della montagna. Contrasse la mascella e corse in avanti.


Poco dopo, un fascio di luce scaturì dalla sua borsa da trasporto, dritto verso il cielo. Anche da molto lontano, chiunque avrebbe potuto vederlo con chiarezza.


Ogni due ore l'elisir avrebbe emesso quel raggio e ormai l'aveva fatto per diverse volte. Era la quarta volta.


Meng Hao procedette con cautela, cercando di evitare, per quanto possibile, le bestie Demoniache. La maggior parte di quelle che aveva visto erano al quinto livello di coltivazione del Qi, quindi naturalmente ne aveva paura. Sembrava che preferissero muoversi in branco, non da sole, quindi, anche se lo specchio di rame gli forniva una certa protezione, faceva del suo meglio per aggirarle.


Il tempo passava lentamente, era trascorsa quasi un'ora. Improvvisamente, un potente e furioso ringhio ruppe il silenzio della montagna. Nello stesso momento, Meng Hao balzò fuori dal fitto della foresta, l'espressione preoccupata. Sette o otto scimmie psichiche Demoniache si erano lanciate al suo inseguimento. Erano furiose ed incredibilmente veloci e inseguivano Meng Hao con furia selvaggia.


Tre erano al quinto livello di Condensazione del Qi e Meng Hao gemette involontariamente. Era stato molto prudente fino a quel momento e non si sarebbe mai immaginato che, nonostante stesse aggirando con cautela il gruppo di scimmie Demoniache, lo specchio avrebbe deciso di attaccarle di sua iniziativa, facendone esplodere una dal pelo così lungo da arrivare a terra. Ovviamente questo aveva fatto infuriare il resto delle scimmie Demoniache.


"Anche se è una scimmia Demoniaca dal pelo incredibilmente lungo, non vuol dire che devi comportarti così," commentò Meng Hao acidamente, guardando lo specchio di rame che teneva tra le mani. Si era reso conto che non aveva ancora compreso tutti i segreti dello specchio. In ogni caso, quello non era il momento adatto per pensarci. Corse giù per la montagna, lontano dalle scimmie Demoniache. Guardando indietro, vide che le scimmie gli erano vicine, quindi agitò lo specchio e risuonò un altro misero lamento. In quell'esatto istante, Meng Hao vide che davanti a lui, circa a metà della montagna, brillava l'aura di una spada volante.


I suoi occhi brillarono e scattò in avanti. In un lampo era praticamente sopra un gruppo di quattro Coltivatori al quarto livello di Condensazione del Qi. Uno di questi era Shangguan Song. Stavano combattendo con diverse bestie Demoniache. L'odore di sangue impregnava l'aria e sembrava che fossero in vantaggio, dato che i corpi di due orsi Demoniaci giacevano ai loro piedi.


"Meng Hao!" Si accorsero della sua presenza quasi nello stesso istante in cui lui li aveva notati e i loro occhi brillarono d’intenti omicidi, soprattutto quelli di Shangguan Song.


Sembravano esausti. Il loro viaggio alla montagna nera era stato un continuo susseguirsi di lotte. All'inizio erano dieci e in forze, ma molti avevano gettato la spugna. I quattro restanti avevano ripreso il controllo delle loro basi di Coltivazione , stringendo i denti, avevano seguito la luce dell'elisir finché non si erano ritrovati coinvolti nella coraggiosa lotta contro gli orsi Demoniaci.


Appena si accorsero di Meng Hao, i loro occhi si tinsero di rosso e, inconsciamente, decisero di cambiare bersaglio degli attacchi delle loro spade volanti.


"Cari Fratelli, ho ricevuto il vostro ordine di attirare l'attenzione di questo gruppo di scimmie Demoniache. Svelti, fate la vostra mossa!" Mentre Meng Hao si avvicinava, ignorò completamente le spade volanti e parlò a voce alta per farsi sentire dalle scimmie Demoniache che lo inseguivano.


Non appena finì di parlare, ruggiti furiosi riecheggiarono dietro di lui e sette o otto scimmie psichiche saltarono giù dagli alberi, gli occhi rossi che brillavano.


"Meng Hao, sei uno spudorato!!!"


"Maledizione, sei davvero spregevole!"


I quattro uomini impallidirono e tentarono di ritirarsi, maledicendo Meng Hao. Ma gli orsi Demoniaci con cui stavano combattendo non lo permisero. Meng Hao, ancora preoccupato per la situazione, li aveva superati e le scimmie Demoniache dagli occhi rossi tornarono alla carica furiose.


Meng Hao guardò le quattro scimmie dietro di sé e un intento assassino gli apparve negli occhi. Diede un colpetto alla sua borsa da trasporto e alcune spade volanti schizzarono fuori con un basso ronzio.


"BOOM!"


Si udì una forte detonazione quando le spade volanti esplosero. Meng Hao spedì immediatamente due Serpenti di Fuoco a inseguirle e molti alberi vicini finirono in cenere. Avendo guadagnato alcuni istanti con l'esplosione, Meng Hao sputò un grumo di sangue e riprese la fuga. Dietro di lui i quattro Coltivatori erano bloccati dalle esplosioni, mentre le scimmie Demoniache lo avevano perso di vista. Ma i Coltivatori erano proprio di fronte a lui, quindi li attaccò immediatamente.


Risuonarono delle urla strozzate e Meng Hao proseguì senza voltarsi indietro.


"Questo posto non è poi così male... solo un po' pericoloso". Meng Hao continuò a correre, finché fu sicuro che le scimmie non lo stessero più seguendo, poi si fermo, ansimante. Si guardò intorno.


"Non è facile conservare un Elisir dello Spirito Secco" mormorò. Guardo giù, verso la sua borsa e si lasciò sfuggire un sospiro, sentendosi piuttosto stressato.


"Ho già sprecato trentuno spade volanti e praticamente ognuna è l'equivalente di una Pietra dello Spirito. Ho anche consumato diversi elisir medicinali e anche ognuno di quelli vale una Pietra dello Spirito. E non sono ancora passate dieci ore..." Meng Hao si lasciò andare a una risata amara, completamente stravolto.


"Alla fine, se riesco a prendere l'Elisir dello Spirito Secco e dare una svolta alla mia base di Coltivazione, almeno ne sarà valsa la pena!". Aveva gli occhi iniettati di sangue. Era come un giocatore d'azzardo che voleva vincere a ogni costo e si giocava tutto quello che aveva.


"Anche se quei quattro discepoli di quarto livello non vengono uccisi, saranno sicuramente esausti e dubito che continueranno a seguirmi. Ora tutto ciò di cui mi devo preoccupare sono i due Coltivatori di quinto livello". Il suo volto divenne improvvisamente severo. I suoi avversari avevano una base di Coltivazione maggiore della sua ed erano in due. Sarebbe stato difficile contrastarli e, per quanto lo riguardava, non valeva la pena ucciderli, ci avrebbe rimesso troppe Pietre dello Spirito.


Riposò per un po', lo sguardo fisso sulla cima della montagna. Strinse i denti e cominciò a correre. La decima ora arrivò velocemente e appena il raggio di luce dell'elisir si alzò dalla sua borsa verso il cielo, sentì le voci sinistre dei suoi avversari arrivare da entrambi i lati.


"Meng Hao, non puoi sfuggirci!"


"Dammi l'Elisir dello Spirito Secco. Ti lascerò morire tutto intero. Altrimenti ti lascerò qui in pasto alle bestie e di te non rimarrà nulla."


Anche se le loro voci riecheggiavano per la distanza, in un baleno i due Coltivatori furono su Meng Hao. Gli occhi di Meng Hao brillarono di determinazione, mentre fuggiva. Sembrava che, proprio sopra di loro, ci fosse il covo di alcune bestie Demoniache.
                                


                                



