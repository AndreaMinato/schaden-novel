---
weight: 2170
title: Capitolo 217 - L'Allenamento per il Dominio delle Piante
pubDate: 2025-03-17T11:17:34.854Z
tags:
    - issth
---


Tutti i trentamila apprendisti alchimisti apparivano rispettabili e solenni. Buona parte di loro aveva capelli bianchi su tutta la testa. Escluso Meng Hao, nessuno di loro appariva sotto la trentina.


Erano stati tutti apprendisti per almeno dieci anni e avevano conoscenze profonde e dettagliate delle piante medicinali. La pratica aveva innestato la conoscenza dentro di loro così profondamente che se avessero lasciato la Setta per trasferirsi nel mondo esterno, sarebbero stati degni di essere chiamati Gran Maestri delle piante medicinali.


Ora sfilavano solennemente verso le postazioni di lavoro. Meng Hao prese un profondo respiro guardandosi intorno, poi scelse una postazione per sé e si sedette.


Era la prima volta che partecipava a un esame per la promozione ad apprendista alchimista. Ma la sensazione non era per lui nulla di strano. Ogni cosa… Appariva alquanto familiare.


Era molto simile a quando aveva preso parte agli esami come scolaro nello Stato di Zhao. Aveva partecipato ai percorsi preliminari degli esami Imperiali a più occasioni, e nonostante non avesse mai ottenuto buoni voti era comunque familiare con tutto il procedimento.


Meng Hao rise fra sé e sé. "Sono davvero molto simili fra di loro. Questo esame per la promozione a maestro alchimista testa la tua conoscenza di piante medicinali. Più ne ricordi, più dettagli ti vengono in mente, e più accuratamente ne parli, determinerà quanto vicino alla perfezione sarà il tuo punteggio finale. Non è affatto diverso dagli esami imperiali." Gli sembrava davvero di essere tornato nella sala degli esami imperiali. Stavolta, però, non puntava a un diploma scolastico, ma alla promozione per il Dao dell’alchimia.


Preso un altro profondo respiro e si guardò intorno, squadrando tutti gli apprendisti alchimisti mentre esaminavano il contenitore di giada di fronte a loro. Improvvisamente, degli schermi magici luminosi apparvero davanti ai loro volti, nei quali si potevano vedere numerose piante medicinali.


Il compito degli apprendisti alchimisti era identificare le piante che riconoscevano e poi registrare le loro abitudini e caratteristiche, oltre alle particolarità nella piantagione, i metodi di coltura e tutti gli altri dettagli.


Vedendo che molti dei partecipanti avevano già cominciato, Meng Hao toccò il contenitore di giada e, immediatamente, uno schermo magico apparve di fronte a lui. Rimase per un po' a guardare le piante medicinali che apparivano al suo interno, poi cominciò a registrare i loro nomi, le loro caratteristiche e gli altri dettagli.


Il tempo passò in fretta. La piazza era silenziosa. Gli otto anziani che sedevano a gambe incrociate di fronte al calderone degli elisir dovevano trattarsi senz'altro degli esaminatori. Si guardavano intorno, squadrando ogni angolo della piazza. Era chiaro che se qualcuno avesse creato disturbo, sarebbe stato punito severamente.


Presto Meng Hao trovò un ritmo nel rispondere alle domande. Registrava velocemente le informazioni sulle piante che apparivano davanti a lui. Molte di esse le aveva viste con i propri stessi occhi nelle Terre Celesti. Altre le aveva addirittura tenute in mano quando aveva assistito Li Tao nella composizione degli Elisir.


Le sei ore volarono. Meng Hao era ormai completamente immerso nelle sue risposte. Gli occhi brillavano di determinazione. Aveva scoperto che quello era un ottimo metodo per verificare quanto aveva imparato. Tutte le informazioni che aveva studiato sulle piante medicinali durante i mesi migliori dell'anno erano apparse di nuovo nella sua mente.


Mentre discendeva nel profondo della memoria, cominciò a sentire la stessa sensazione di quando era stato un allievo tanti anni prima, la gioia che si prova durante le prove difficili.


Presto divenne chiaro che alcuni degli apprendisti alchimisti lì con lui cominciassero a essere stanchi. Alcuni aggrottavano la fronte, lambiccandosi il cervello in cerca di risposte. Passarono altre quattro ore, e altri apprendisti cominciarono a farsi pallidi in volto. Molti stavano chiaramente incontrando piante a loro non familiari, che saltavano velocemente. Presto, tuttavia, scoprirono che le piante sconosciute diventavano sempre più frequenti. A un certo punto, la gente cominciò ad arrendersi, e abbandonare bruscamente il campo dell'esame, trasferendosi di lato per osservare gli altri.


In poco tempo, sempre più apprendisti alchimisti cominciarono a dedicare sguardi infastiditi agli schermi davanti a loro. Li guardavano per un po', poi si alzavano e si incamminavano sul lato del campo, sospirando. Nonostante dieci e passa anni di esperienza, molte persone faticavano a ricordare tante di quelle piante. Dopotutto ce n'erano più di centomila, con milioni di varietà. Per quelli con la base di Coltivazione abbastanza alta, era possibile usare il Senso Divino per richiamare le informazioni delle proprie menti; chiunque non possedeva quella capacità, tuttavia, non poteva fare affidamento che alla propria memoria, il che era incredibilmente difficile.


Meng Hao, naturalmente, era per natura un allievo e un intellettuale. Dal momento in cui aveva iniziato il suo percorso di studi, ogni giorno era stato dedicato al memorizzare cose.


La sua espressione era calma, lo sguardo fisso sullo schermo. Era disconnesso da qualunque altra cosa, completamente concentrato sulle piante che continuavano a cambiare. A più domande rispondeva, più felice diventava. I suoi movimenti erano naturali e spontanei, come nuvole fluttuanti o acqua corrente. Presto cominciò ad attirare l'attenzione di alcuni di quelli che si erano arresi, che osservavano i suoi procedimenti.


Passò altro tempo. L'esame era ormai andato avanti centoventi ore, e dei trentamila partecipanti originari, soltanto ventimila erano rimasti e continuavano a rispondere. La piazza continuava ad essere immersa nel silenzio. Quelli che si erano arresi non se ne andavano, ma continuarono a guardare, in silenzio.


Raggiunta la trentesima ora, soltanto il settanta per cento dei trentamila partecipanti era rimasto. Gli occhi di quelli erano iniettati di sangue, e ciascuno di loro fissava come ipnotizzato il proprio schermo, continuando a versare informazioni dai propri studi.


Meng Hao era calmo come sempre. Rispondeva così in fretta che Wang Fanming e gli altri vecchi cominciarono a scambiarsi degli sguardi.


Giunti alla quarantesima ora, solo il trenta per cento circa dei partecipanti era rimasto. Alla sessantesima, nella piazza non erano rimasti che seimila alchimisti. Buona parte di loro sembrava già sul punto di arrendersi. Se si fossero guardati intorno avrebbero visto i loro compagni proseguire come matti, le mascelle serrate mentre esaminavano le piante di fronte a loro, cercando di ricordarne abitudini e caratteristiche.


Quando furono passate ottanta ore consecutive di fila, non rimanevano che trecento anticipanti. Avevano risposto alle domande per quattro giorni e quattro notti senza mai riposo. Erano come demoni pazzi, che potevano ricordare tutto.


Quando giunse la centesima ora, un uomo sulla cinquantina tossì una boccata di sangue e collassò sul pavimento della piazza. I suoi capelli, prima grigi, erano ora completamente bianchi. Buona parte degli apprendisti nelle vicinanze si alzarono immediatamente in piedi, pallidi in viso, e si arresero.


Sapevano che se avessero continuato sarebbero certamente morti quello stesso giorno. Si incamminarono verso il bordo della piazza, sorretti da altri apprendisti. Tutti gli altri continuavano a guardare i mille esaminandi rimasti, gli occhi colmi di paura e terrore. Erano consapevoli di quanto spaventosi fossero quegli individui.


Solo persone straordinarie potevano ricordare centinaia di piante e un milione di variazioni.


Meng Hao prese un profondo respiro. I suoi occhi si erano fatti pesanti, così li chiuse per un momento. Poi li riaprì, di nuovo sulle piante medicinali e continuò a rispondere.


Il tempo passò impercettibilmente. Il numero di persone che continuavano a rispondere si faceva sempre più piccolo. Mille, poi ottocento, cinquecento, trecento... quando furono passate centottanta ore, non rimanevano che undici persone.


Se ne andavano tutti in punti diversi nell'enorme piazza, e continuavano a competere con un'energia sfrenata. Meng Hao aveva la fronte aggrottata. Alcune delle piante di fronte a lui richiedevano una ricerca profonda nei suoi ricordi per essere riconosciute.


Questo valeva soprattutto per le piante medicinali che potevano essere facilmente confuse tra di loro. L'unico modo per identificarle correttamente era esaminare con cura tanti piccoli dettagli. In alcuni casi, addirittura, erano riconoscibili solo tramite il gusto; ma di esse erano disponibili soltanto delle immagini, il che significava che sarebbe servito un esame più approfondito prima di registrare qualunque informazione.


Gli altri dieci erano altrettanto pallidi, ma i loro occhi irradiavano ferocia. Avevano sopportato fino a quel punto, e non erano disposti ad arrendersi. Non erano ammessi che dieci errori: uno solo di più, e sarebbero stati squalificati.


In quel test, nessuno poteva fingersi capace se non lo era. I migliori sarebbero stati visibili in un solo sguardo.


Improvvisamente, uno dei concorrenti si fece pallido come la morte. La sua espressione cambiò mentre lo schermo davanti a lui scompariva. Rimase immobile e in silenzio per un lungo momento, poi si trascinò in piedi e scoppiò in un'aspra risata. Un altro apprendista alchimista lo condusse via reggendolo per il braccio.


Tutti gli altri presero ad ansimare. Erano rimasti ormai in dieci, e quei dieci erano già passati alla seconda fase dell'esame.


Tuttavia, nessuno di loro si alzò!


Nonostante fosse stato loro assicurato un passaggio alla seconda fase, tutti quegli apprendista alchimisti apparivano come maestri. Erano ambiziosi, orgogliosi, possedevano lo spirito della competizione e volevano naturalmente vedere chi sarebbe stato il migliore!


Ciascuno di loro possedeva la stessa mentalità. Tutti gli apprendisti alchimisti nelle vicinanze guardavano rapiti. Si chiedevano, alla fine… Chi sarebbe stato il vincitore? Anche Wang Fanming e gli altri sette vecchi tacevano.


Il tempo continuò a passare. Quelle dieci persone, incluso Meng Hao, erano tutte molto conosciute tra gli apprendisti alchimisti, ciascuno di loro era perfettamente qualificato per diventare maestro. I loro occhi erano ora completamente rossi mentre fissavano gli schermi davanti a loro. Nessuno di loro si arrese.


Meng Hao chiuse gli occhi per un momento e prese un profondo respiro. Quando li riaprì, si trovò davanti una pianta medicinale molto rara. Non faceva nemmeno parte delle centomila piante registrate, ma era piuttosto un'erba ibrida che faceva parte del milione di variazioni.


Persino i Coltivatori del Dominio Meridionale che si consideravano esperti e sapienti, sarebbero rimasti a guardare quella pianta in preda alla frustrazione.


"Sta diventando sempre più difficile," pensò Meng Hao, Sospirando profondamente. "Ma questo rende solo le cose più interessanti." Il suo volto irradiava testardaggine. La sua aura di Coltivatore si era placata, ed era stata sostituita dalla determinazione di un allievo. Era la testardaggine di qualcuno che aveva fallito più volte agli esami imperiali, e continuava tuttavia a partecipare.


Dopo essersi unito alla Divisione Est degli Elisir, Meng Hao aveva scoperto un talento innato per la pratica dell'alchimia!


Magari, in termini di Coltivazione, il suo talento latente non era straordinario. Ma per quanto riguardava l'alchimia possedeva un vero genio! Che si trattasse di memorizzare piante medicinali o catalogarle, superava con la testa e le spalle tutti gli altri.


Si poteva dire che non si trattasse e nemmeno di talento latente, ma talento naturale! Talento naturale per le piante e la vegetazione!


Meng Hao ricordó improvvisamente le parole di Shui Dongliu [1]. Si rese conto, gradualmente, di non aver sempre avuto talento con la natura. La sua capacità veniva dal Giglio della Resurrezione!


Non era sicuro di quanto tempo fosse passato. Presto, tra i dieci esaminandi rimasti, uno schermo dopo l'altro si fece nero. Avevano fatto più di dieci errori, erano eliminati.


Giunse finalmente un'ora in cui non erano rimaste che due persone!


Meng Hao era una delle due, L'altra era un uomo di mezza età dal viso cupo. Mentre continuavano l'esame, l'uomo guardava alternativamente verso Meng Hao. I suoi occhi si riempirono lentamente di folle determinazione.


NOTE:


1. Il discorso di Shui Dongliu è nel capitolo 208.
                                


                                



