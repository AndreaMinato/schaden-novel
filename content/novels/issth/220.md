---
weight: 220
title: Capitolo 220 - Promozione a Maestro Alchimista
pubDate: 2025-03-17T11:17:34.855Z
tags:
    - issth
---


Nel frattempo, fuori dalla piazza, sulla cima di una montagna nella Divisione Est degli Elisir, il maestro di Chu Yuyan, Demone Gran Maestro degli Elisir della Setta del Fato Viola, distolse lo sguardo dal calderone degli elisir, con calma, e sollevò la mano. Sul suo palmo c’era un piccolo mucchio di polvere grigia.


Non era altro che un po’ della cenere creata dalla foglia di Cenere Volante ardente che Meng Hao aveva catalizzato momenti prima.


Il Demone degli Elisir sollevò la mano, esaminando la polvere da vicino, lo sguardo pensieroso. Poi scosse la mano, e la cenere scomparve.


“Nessuna perdita di potere spirituale…” mormorò poco dopo.


Nella piazza, Chu Yuyan guardava in silenzio Meng Hao assieme agli altri nove finalisti, che si lamentavano. Non era sicura del perché, ma si sentiva in parte soddisfatta. Il suono delle condanne contro Fang Mu che si accumulavano era una soddisfazione per le sue orecchie.


Mentre gli altri concorrenti continuavano a esporre richieste ripetute, Wang Fanming e gli altri sette si guardarono a vicenda, aggrottando le sopracciglia. Dopo una breve discussione, Wang Fanming si alzò in piedi.


Mentre lo faceva, ricadde il silenzio.


"Se tutti voi desiderate davvero essere completamente convinti, allora, Fang Mu, sei d'accordo di ricominciare il round?"


Meng Hao sorrise. Annuì, senza dire nulla.


Wang Fanming annuì anche lui, in un gesto d'ammirazione. "Molto bene. In tal caso, dobbiamo ricominciare il turno. Questa volta, tutti e dieci riceverete esattamente lo stesso tipo di pianta medicinale. In tal modo, coloro che non vinceranno non avranno modo di lamentarsi!" Scosse la mano destra, e dieci semi identici apparvero di fronte ai concorrenti.


I semi erano rosso scuro, ed emanavano un’aura vegetale.


"Arbusti di Spirito cremisi!" pensò Meng Hao, gli occhi che brillavano. I cuori degli altri partecipanti tremavano. Tutti aggrottarono la fronte esaminando i semi.


Un verso di sorpresa collettivo si udì dagli spettatori mentre si avvicinavano.


"Dunque, un Arbusto di Spirito cremisi. Si tratta di una pianta medicinale usata per il grande circolo della Stabilità della Consistenza. All'aspetto di un tipo di fuoco, ma si possono usare tutti i tipi di energia spirituale per nutrirla."


"Considerando il livello delle loro basi di Coltivazione, catalizzare una pianta medicinale come questa sarebbe troppo difficile…"


Sui pilastri, tutti i partecipanti eccetto Meng Hao esitarono per un momento, poi serrarono le mascelle e afferrarono i semi che fluttuavano davanti a loro. Usarono tutto il potere delle loro basi di Coltivazione per catalizzarli.


Meng Hao prese il proprio. Lo guardò da vicino, poi chiuse per un momento gli occhi. Quando li riaprì, un bagliore violaceo apparve nella sua mano, circondando il seme. Emerse il suo potere Spirituale, ed ebbe inizio la catalizzazione.


Poco dopo, uno degli uomini di mezza età sui pilastri cominciò a sudare copiosamente. Il suo viso era cereo, il corpo tremante. Tuttavia serrò i denti, e colpì la propria borsa per estrarne una Pietra dello Spirito. La strinse in una mano e catalizzò l'arbusto nell'altra.


Uno dopo l'altro, gli altri partecipanti seguirono il suo esempio. Passò un'ora. Presto tutti i partecipanti eccetto Meng Hao avevano cominciato a servirsi delle Pietre dello Spirito per catalizzare le piante. Erano tutti pallidi in volto e con gli occhi rossi.


Solamente Meng Hao appariva calmo come sempre. Il suo sguardo era fisso sull'Arbusto dello Spirito cremisi mentre controllava con cura il potere spirituale. Nemmeno una goccia sfuggiva: ricadeva tutto nel seme dell'Arbusto.


Era chiaro che nessuno degli altri concorrenti fosse in grado di fare qualcosa del genere. Solo un terzo del potere spirituale che emanavano per la pianta veniva utilizzato davvero.
Passò un'altra ora. L'uomo che per primo aveva estratto la Pietra dello Spirito vacillò improvvisamente. Pallido come un cencio, tossì una boccata di sangue e fece alcuni passi indietro. Fissava il seme nella mano, senza parlare. Aveva sprecato tutto il potere e non aveva prodotto un singolo germoglio.


Scosse la testa e decise di arrendersi.


Non passò molto tempo prima che un secondo, terzo, e quarto partecipante se ne andassero. Quando fu passata la seconda ora, non erano rimasti che cinque concorrenti.


Fu allora che si udì come uno schiocco, e tutti si voltarono verso la mano destra di Meng Hao. Nel suo palmo, era emerso un germoglio dal seme cremisi.


Pochi momenti dopo, emerse un altro germoglio dal seme di un altro concorrente. Era l'uomo che era durato nelle altre competizioni più di tutti eccetto Meng Hao.


Il suo viso era incerto mentre serrava la presa sulla Pietra dello Spirito nella sua mano e dedicava uno sguardo cupo a Meng Hao.


Gli altri tre concorrenti erano ormai pallidi come cadaveri. Avevano usato tutto il potere che avevano a disposizione, ma non erano riusciti nemmeno a far germogliare il loro seme. Si arresero tutti.


Era arrivata la vera prova del secondo round. Ancora una volta era una battaglia tra l'uomo di mezza età e Meng Hao.


"Ho preparato molte Pietre dello Spirito per questa parte dell'esame," disse l'uomo di mezza età, gli occhi rossi. "Non c'è alcuna possibilità che perda contro di te." Il pilastro su cui stava era nel punto opposto a quello di Meng Hao. Alzò lo sguardo, squadrando il suo avversario, poi spinse la mano sulla propria fronte. Un boato colmò l'aria mentre la base di Coltivazione cominciava ad emergere.


Si era alzata dall'ottavo livello di Condensazione fino al nono, era il grande circolo della Condensazione del Qi! Era chiaro che l'aveva trattenuta per tutto il tempo, con l'intenzione di scatenare il suo vero potere alla fine dell'esame di catalisi. In quel modo non gli sarebbe bastato che un passo per superare qualunque avversario.


Quando la base di Coltivazione dell'uomo eruttò improvvisamente, gli spettatori emisero un brusio. Nello stesso momento, il seme di fronte a lui cominciò a crescere lentamente.


L'espressione di Meng Hao, invece, era la stessa di sempre. Non usava nemmeno il potere della sua base di Coltivazione alla Stabilità della Consistenza, ma soltanto la Condensazione del Qi, per catalizzare l'Arbusto. Ignorava completamente l'uomo di mezza età, e teneva gli occhi chiusi per concentrarsi solamente sulla catalisi.


Passò altro tempo. Entrambi gli arbusti continuavano a crescere sempre più alti. Dopo poche ore, entrambe le piante erano alte come una persona.


Il corpo dell'uomo di mezza età tremava, e le vene erano gonfie sul volto. Aveva perso il conto del numero di Pietre dello Spirito che aveva usato, e si sentiva come sul punto di impazzire. Appena finiva di usare una Pietra ne tirava subito fuori un'altra. I suoi passaggi del Qi non sembravano in grado di sopportare la fatica, ma li ignoró. I suoi occhi erano colmi di determinazione. Doveva vincere! Doveva diventare un maestro alchimista! Sarebbe andato avanti senza pensare più a nulla.


Finalmente, il sangue schizzò dalla sua bocca, ma anche mentre il corpo tremava violentemente, spinse al massimo la base di Coltivazione, che cominciava a calare di livello. L'energia Spirituale, che sembrava emanare dalla sua stessa forza vitale, emergeva come una cascata sul seme, che crebbe fin quasi a tre metri. Non assomigliava neanche più ad un arbusto, ma un albero vero e proprio. L'uomo di mezza età arretrò di vari passi, incapace di continuare. Aveva già rischiato la vita, e andare avanti non sarebbe stato un altro rischio, ma una vera e propria condanna a morte.


l suoi passaggi del Qi bruciavano come in fiamme, scuotendo l’intero corpo. Il sudore si riversava come un fiume, la base di coltivazione continuava ad abbassarsi, ma i suoi occhi brillavano di volontà e orgoglio.


Immediatamente ebbero inizio numerose discussioni sugli apprendisti. Anche Wang Fanming e gli altri anziani si scambiavano degli sguardi. Chu Yuyan fece segno di sì con la testa. Quello che era stato fatto non era che una conquista lieve.


"Il mio Arbusto dello Spirito Cremisi è cresciuto così tanto da essere un vero e proprio albero. Il tuo non è alto nemmeno la metà del mio. Vediamo un po' come ottieni la posizione di maestro alchimista!"


Per la prima volta, guardò verso l'uomo di mezza età. "Non ho ancora finito," disse in tono freddo. L'arbusto dello Spirito Cremisi nelle sue mani si fece sempre più alto. Si avvicinò sempre di più all'altezza dell'altro, di più, e sempre di più… In poco tempo, il volto dell'uomo si fece ancora più pallido. I suoi occhi erano increduli. L'arbusto di Meng Hao era ormai più alto di tre metri del suo.


Tutti tacquero, fissando annichiliti Meng Hao. Erano già rimasti attoniti dal suo talento con la natura nel primo round, ma quel nuovo risultato aveva sorpreso tutti quanti.


Ma Meng Hao non aveva comunque finito. Guardò fisso l'arbusto, gli occhi che ardevano di determinazione.


"Se devo dare spettacolo," pensò, "posso andare davvero fino in fondo. Sono curioso di sapere quanto posso far crescere questo arbusto!" Con gli occhi che brillavano, fece apparire nel palmo altra energia spirituale, e la riversò nell'arbusto dello Spirito Cremisi. Ovviamente non si servì del potere della Stabilità della Consistenza: voleva mettersi in mostra, ma non si sarebbe compromesso.


Sei metri, poi nove… Lentamente, l'arbusto dello Spirito Cremisi smise di crescere, ma cominciò ad allargarsi, fino a diventare un grosso albero.


Non era un albero abbastanza spettacolare da attirare l'attenzione del mondo, ma diventò certamente il punto focale dell'intera piazza. Era stato catalizzato a tal punto che improvvisamente apparve sul tronco un singolo fiore, e poi un Frutto dello Spirito rosso scuro che immediatamente cominciò ad emettere energia spirituale.


Quando Chu Yuyan se ne accorse, sbarrò gli occhi in un'espressione incredula. Wang Fanming si alzò in piedi assieme agli altri anziani, con strane espressioni in volto.


"Sta sbocciando, guardate che Frutto!"


"È un Coltivatore della Condensazione del Qi, ma riesce a fare una cosa del genere? Inconcepibile!"


Le decine di migliaia di alchimisti che osservavano non riuscivano più a trattenersi, e il ronzio delle loro discussioni riempì presto l'aria. Tutti gli altri concorrenti che avevano fallito rimasero invece a guardare in silenzio. Erano ben consapevoli, come apprendisti alchimisti, del significato del frutto dello Spirito Cremisi.


"Gli arbusti dello Spirito Cremisi possono essere usati per raffinare elisir medicinali per il grande circolo della Stabilità della Consistenza. I loro frutti contengono l'essenza dell'intera pianta, e possono creare elisir per la prima fase di Formazione del Nucleo!"


"Non posso credere che Fang Mu ci sia riuscito! Questa tecnica può catalizzare tutti i tipi di piante medicinali per la fase di Condensazione del Qi, e persino alcune della Stabilità della Consistenza, ma impossibile da usare per le piante della Formazione del Nucleo. Eppure… ha catalizzato un frutto dello Spirito Cremisi!"


Mentre il rumore della conversazione si sollevava in aria, Meng Hao prese un profondo respiro e scosse la mano destra. L'arbusto dello Spirito Cremisi prese a tremare, come se avesse perso ogni forma di energia. Poi cominciò a seccarsi. Mentre cadeva, però, la mano sinistra di Meng Hao si alzò per prendere il frutto dello Spirito Cremisi, e senza un momento di esitazione lo mise nella propria borsa.


L'arbusto era ormai completamente secco. Mentre il brusio della conversazione si faceva sempre più forte, Meng Hao scese dal pilastro di pietra.


Wang Fanming prese un profondo respiro, poi parlò, "La persona oggi promossa a maestro alchimista è… Fang Mu!" La sua voce risuonò nella piazza, e parve infilarsi nel calderone degli elisir e rimbombare per tutta la valle dell’intera Divisione Est degli Elisir.


Tutti e centomila gli apprendisti alchimisti udirono ogni singola parola!
                                


                                



