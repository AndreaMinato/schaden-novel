---
weight: 2240
title: Capitolo 224 – Gli Elisir Medicinali Possono Sostenere la Vita, il Veleno Può Distruggerla!
pubDate: 2025-03-17T11:17:34.863Z
tags:
    - issth
---


Bai Yunlai tenne a freno la lingua per tutto il ritorno. Alla fine, quando ebbero raggiunto la porta della Grotta dell'Immortale, non riuscì trattenere la lingua più a lungo. “Fang Mu, il tuo piano...”


“Ho bisogno di Pietre Spirituali” disse con una risata. “Ho richiesto sei assortimenti completi di piante medicinali perché ho intenzione di fare un Elisir Infrangibarriera per te. Vedo che sei rimasto bloccato per anni al collo di bottiglia dell'ottavo livello della Condensazione del Qi.” Strinse la spalla di Bai Yunlai ed entrò nella Grotta dell'Immortale.


Dopo che la porta si chiuse, Bai Yunlai rimase lì da solo per qualche tempo. Alla fine congiunse le mani, si chinò profondamente e poi partì. Le sue parole di gratitudine non erano dette ad alta voce, ma impresse nel cuore.


Il tempo passò, e presto sette giorni erano trascorsi. Meng Hao sedeva a gambe incrociate nella Grotta, guardando i tre Elisir Infrangibarriera davanti a lui; ne prese uno e lo osservò da vicino.


“La differenza tra elisir medicinali e velenosi è una questione di volontà. Se l'assassinio fosse nei miei pensieri, potrei semplicemente aggiustare gli elementi velenosi di questo Elisir Infrangibarriera e chiunque lo consumasse verrebbe eliminato. Anche se quella persona fosse estremamente prudente e lo facesse testare prima, potrei trovare un modo per causare l'avvio di una auto-modifica. Un omicidio non identificabile...”


Meng Hao sedeva lì in silenzio, pensando a tutti gli elisir che aveva consumato nel corso degli anni. A quei tempi non aveva nessuna conoscenza del Dao dell'alchimia. Pensarci gli fece rizzare tutti i peli del corpo; ora che conosceva di più circa l'alchimia venne colmato da un senso di terrore.


“D'ora in poi consumerò solo elisir che ho preparato io stesso” mormorò. “Per quanto riguarda quelli degli estranei dovrò impiegare tutte le mie conoscenze del Dao dell'alchimia per identificarli prima di consumarli. La differenza tra il Dao dell'alchimia e il Dao del veleno è una questione di volontà. Gli elisir medicinali possono sostenere la vita, il veleno può distruggerla. Un vero Gran Maestro del Dao dell'alchimia è, in verità, anche un Gran Maestro del Dao del veleno.” Meng Hao chiuse gli occhi e dentro la sua testa apparvero le immagini di piante medicinali. C'era una infinita varietà di piante che possedevano elementi velenosi; combinandone alcune assieme si potevano creare dei veleni letali.


In base alla base di Coltivazione, le polveri velenose per gli elisir potevano essere preparate con potenze diverse. Dopo averci pensato per un momento molto lungo, Meng Hao aprì lentamente gli occhi. Essi avevano il bagliore di un'illuminazione; per Meng Hao, preparare questo Elisir Infrangibarriera era stato una sorta di battesimo. Ora aveva una comprensione molto più profonda del Dao dell'alchimia.


“Forse, un giorno, quando le mie abilità avranno raggiunto il livello del Demone Gran Maestro degli Elisir, sarò in grado di disperdere io stesso il veleno del Giglio della Resurrezione!” Gli occhi gli luccicavano luminosi.


Lentamente il bagliore sbiadì e la mente di Meng Hao divenne più calma. Aveva la sensazione che, sebbene fosse ancora nella fase della Stabilità della Consistenza, quando aggiungeva la sua comprensione del Dao dell'alchimia ai suoi cinque Pilastri del Dao, la sua bravura in battaglia fosse di molto superiore a quanto non fosse prima.


In effetti, se ora avesse creato alcuni elisir velenosi, al prossimo incontro con Zhou Jie gli sarebbe stato facile ucciderlo. Indipendentemente dalle tecniche dell'avversario.


Dopo aver pensato ancora un po', Meng Hao tirò fuori i pezzi di pelle della muta della gelatina e li studiò con attenzione per qualche tempo. Negli ultimi giorni, non aveva speso il suo tempo solo a preparare elisir; aveva anche pensato a vari metodi per usare la pelle della gelatina.


Questa era eccezionalmente dura. Aveva usato vari metodi per danneggiarla, nessuno dei quali aveva avuto successo. Aveva anche provato a raffinarla nel calderone degli elisir, con nessun risultato. Benché la maggior parte della pelle si fosse spaccata in pezzi, per fortuna, una parte era esplosa in polvere; che Meng Hao aveva raccolto.


Chiuse gli occhi per pensare. “Devo pensare a come usare questa roba in futuro. In più, non posso focalizzarmi solo sul migliorare la mia abilità nel Dao dell'alchimia, devo anche aumentare i miei Pilastri del Dao. Ho bisogno di aumentare gradualmente il livello della base di Coltivazione che mostro quando sono fuori nella Setta.” Si corrucciò. “Mi servono alcune formule per elisir medicinali utili per la fase intermedia della Stabilità della Consistenza.”


Con questo si alzò e lasciò la Grotta dell'Immortale per far visita a Li Tao. Era il tramonto quando fece ritorno; in cambio della formula dell'Elisir Infrangibarriera, aveva acquisito quella dell'Elisir della Tempra dello Spirito, che era appropriata per lo stadio intermedio della stabilità della Consistenza.


Ora che aveva la formula, Meng Hao iniziò a considerare di crearli lui stesso. Gliene serviva uno soltanto; non c'era bisogno di preparane altri. E per le piante medicinali richieste, era un maestro alchimista della Divisione Est degli Elisir, poteva facilmente averle a credito.


Il tempo passò in un lampo mentre trascorrevano sette giorni. In questo giorno particolare, Meng Hao aprì improvvisamente gli occhi, aveva appena finito di assorbire l'Elisir della Tempra dello Spirito che aveva creato pochi giorni prima. Sfortunatamente raffinare l'elisir aveva richiesto diverse serie di ingredienti, e in definitiva, la forza medicinale non era ideale.


“Suppongo di non avere altre opzioni per ora, a meno che ci siano differenti formule per l'elisir” mormorò. “Le rare piante medicinali per questa formula non possono essere prese a credito, ma devo pagarle sull'unghia. Per ora la mia unica opzione è far crescere la mia reputazione. In questo modo più discepoli della Fazione Interna verranno da me per avere gli elisir; i miei profitti aumenteranno e ovviamente anche le mie abilità nel preparare gli elisir. Poi potrò acquistare più piante da usare per me stesso.” Con questo agitò la mano destra per raccogliere gli elisir che aveva di fronte, poi si incamminò fuori della Grotta. Ormai era sera.


Appena lasciò la Valle Uno del Distretto Uno incontrò Bai Yunlai. Oggi era il giorno stabilito per l'incontro con Ding Yong. Mentre camminavano verso il luogo dell'appuntamento i due chiacchieravano.


Ding Yong era arrivato presto. Era nervoso, ma non lo mostrava in volto. Stava aspettando in piedi; quando scorse l'avvicinamento di Meng Hao i suoi occhi luccicarono.


Meng Hao era calmo come sempre e mentre si avvicinava toccò la borsa da trasporto ed estrasse una bottiglia, che volò verso Ding Yong.


“Non devi prendere questo elisir sotto il chiaro di luna” disse indifferentemente Meng Hao. “Dovrebbe essere consumato solo in pieno giorno, quando il Sole splende luminoso. In quel momento la forza medicinale sarà al massimo.” Con quello si voltò e se ne andò, non prestando ulteriore attenzione a Ding Yong.


Ding Yong prese la bottiglia e lo fissò profondamente per un momento. Poi, senza una parola, anch'egli si voltò e se ne partì.


Il giorno dopo, a mezzogiorno, quando il caldo Sole riempiva il cielo, Ding Yong sedette a gambe conserte su una larga piattaforma di pietra nella sua Grotta dell'Immortale. Vari incantesimi protettivi erano stati piazzati intorno a lui; mentre tirava fuori l'elisir, che Meng Hao aveva preparato per un prezzo davvero esorbitante, e prese un respiro profondo. Lo guardò e un pizzico di esitazione si agitò nei suoi occhi; tuttavia, l'esitazione si trasformò in determinazione in fretta.


“Fang Mu, se il tuo è un tiro mancino, tra noi non finisce qui!” Serrò la mascella e poi mise velocemente in bocca l'elisir. Istantaneamente, un ruggito riempì la sua mente e tutto il corpo iniziò a rabbrividire. Furioso ondate di energia spirituale esplosero dentro di lui.


Il tempo scivolò via. Presto passarono tre giorni. Il corpo di Ding Yong continuava a tremare. La sera del terzo giorno i suoi occhi si aprirono e, quando ciò avvenne, il potere della fase avanzata della Stabilità della Consistenza si spandeva dalla sua base di Coltivazione, riempiendo l'area circostante. Gli occhi gli brillavano di eccitazione e tremando si alzò in piedi. Come esaminò la sua base di Coltivazione il cuore si sollevò; quindi alzò la testa e iniziò a ridere di gioia.


Le risate si diffusero, attirando l'attenzione di un certo numero di discepoli vicini. Presto, espressioni si sconcerto apparvero sui loro volti.


“Ding Yong ha finalmente fatto breccia!”


“Era rimasto bloccato per anni alla Stabilità della Consistenza intermedia. L'ha superata alla fine!”


La notizia di Ding Yong causò una certa agitazione nella Divisione del Qi Viola della Fazione Interna della Setta. Ora che aveva finalmente raggiunto la Stabilità avanzata aveva una possibilità di essere promosso a discepolo del Conclave. Considerando quanti anni era rimasto fermo a livello intermedio, il suo passo avanti lo rese improvvisamente un competitore agli occhi di molti altri discepoli.


Se il tutto si fosse limitato ad un semplice passo avanti, allora, gli occhi di tutti sarebbero stati puntati solo su Ding Yong. Dopotutto, un avanzamento tardivo era comunque solo un avanzamento. Tuttavia, Bai Yunlai aveva tenuto d'occhio la grotta dell'Immortale di Ding Yong e, appena aveva percepito che aveva superato l'ostacolo, aveva immediatamente usato tutte le sue abilità e risorse per spargere la voce che fosse stato Fang Mu a preparare l'elisir.


In questo modo fu in grado di sfruttare lo slancio per diffondere velocemente voci sulle abilità alchemiche di Fang Mu. Le voci si propagarono come una tempesta tra i discepoli della Fazione Interna; nell'arco di pochi giorni tutti i discepoli nella Divisione del Qi Viola parlavano di Ding Yong e Fang Mu.


Quando i discepoli della fazione Interna della Setta andavano dai maestri alchimisti per il servizio di creazione degli elisir, quello che qualche volta contava più delle abilità alchemiche era la reputazione. Più grande la reputazione di un maestro, più grande il numero di persone che lo cercavano. Grazie alla promozione di Bai Yunlai, così come all'avanzamento di Ding Yong, fecero sì che il risultante chiasso diffondesse il nome di Fang Mu per tutta la Fazione Interna.


Ding Yong non aveva problemi con ciò; in effetti, non solo era felice di consentire a Fang Mu l'uso del suo nome per auto promuoversi, ma ogni volta che qualcuno gli chiedeva della sua impresa, spiegava direttamente che era stato l'elisir di Fang Mu a permettergliela.


La ragione di ciò era semplice. Poche parole da parte sua potevano accertare quanto fosse incredibile l'elisir medicinale di Fang Mu. Questo evitava qualsiasi offesa verso Fang Mu e avrebbe accumulato del buon karma per la prossima volta che avesse avuto bisogno di preparare un elisir.


Fu in questo modo che la reputazione di Fang Mu iniziò lentamente a formarsi tra i discepoli della Fazione Interna della Setta. Presto, tutti conoscevano Fang Mu, uno dei mille maestri alchimisti della Divisione Est degli Elisir. Tuttavia, tutti i discepoli avevano dei maestri che approvavano personalmente; mere voci non li avrebbero fatto cambiare maestro per la creazione degli elisir, neppure quando unite al successo di Ding Yong. Molti erano ancora esitanti.


Presto le notizie raggiunsero la Fazione Esterna del Settore del Qi Viola e il discepolo incaricato delle ispezioni agli elisir, Su Zhonglun. I suoi occhi iniziarono a splendere; per un mese aveva pensato al maestro il cui cognome era Fang. Era andato in cerca di informazioni al Padiglione degli Affari per gli Elisir nella Fazione Interna, ma era tornato a mani vuote. Dopo di che, ogni volta che arrivavano gli elisir li ispezionava con molta cura. Tuttavia, non trovò nessun altro elisir marcato Fang. Questo lo faceva sospirare ininterrottamente.


Aveva conservato la bottiglia originale e li tirava fuori spesso per studiarli. Più lo faceva, più l'ammirazione nel suo cuore cresceva e lo stesso avveniva per la curiosità verso l'identità di questo alchimista Fang. Quando le nuove circa Fang Mu e Ding Yong lo raggiunsero fu immediatamente sicuro all'ottanta percento che Fang Mu fosse la persone che stava cercando.


Lasciò all'istante la Fazione Esterna e si diresse verso la Divisione Est degli Elisir. Rintracciò Bai Yunlai e lo pregò di raccomandarlo a Fang Mu.


In quei giorni Meng Hao era ben conscio di tutto ciò che Bai Yunlai faceva per diffondere il suo nome. Sedeva pazientemente, aspettando di ricevere delle richieste, eppure non arrivavano, il che lo rendeva perplesso.


Fu in questo momento che arrivò la richiesta di Su Zhonglun. Meng Hao si ravvivò immediatamente e inviò la sua risposta.


Pochi giorni dopo, Su Zhonglun ricevette l'elisir di cui aveva bisogno. Egli ritornò immediatamente alla sua stanza. Dopo aver fatto alcuni esercizi di respirazione esaminò con molta attenzione l'elisir. Quando lo fece i suoi occhi cominciarono a splendere via via più accesi. Alla fine, stava ansimando.


“Ho fornito piante con il cinquanta percento di forza e questo elisir ha il cinquanta percento di forza. Solo un Signore del Calderone può mescolare le varie piante per creare un elisir medicinale come questo. Normali maestri non potrebbero mai farlo. Al più possono creare elisir al trenta percento. Questo è straordinario! Questo Fang Mu... è solo un maestro alchimista, ma è in grado di creare gli elisir di un Signore della Fornace!” Incapace di contenere la propria eccitazione prese l'elisir col cinquanta percento di forza medicinale e se lo mise in bocca. Alcune ore più tardi aprì gli occhi.
                                


                                



