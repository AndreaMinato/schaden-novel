---
weight: 2250
title: Capitolo 225 - L'Ascesa al Picco
pubDate: 2025-03-17T11:17:34.863Z
tags:
    - issth
---


"Se consumerai un solo tipo di elisir medicinale troppo spesso, diventerà meno efficace col passare del tempo. Questo è il risultato dei vari problemi con le piante medicinali che contiene. Dunque, un elisir come questo, con una forza medicinale del cinquanta percento, beh, il suo vero valore può essere soltanto immaginato!" Ora che aveva personalmente confermato le sue congetture su Fang Mu, aveva rapidamente deciso che dovevano essere amici.


"È certo che riuscirà ad ascendere al picco. In questo momento, però, la sua reputazione è ancora in crescita e molte persone stanno esitando. Aiutarlo adesso sarà senz'altro un modo per costruire un buon karma per il futuro!" L'opinione di Su Zhonglun era la stessa di Ding Yong. La differenza era che lui comprendeva molto meglio l'abilità e il valore di Fang Mu con le piante e la vegetazione, assieme alle sue abilità nella composizione degli elisir.


Un nuovo brusio si sollevò tra i discepoli della fazione interna della Divisione del Qi Viola. Questo perché Su Zhonglun, nonostante non avesse ancora compiuto il passaggio, aveva ottenuto immensi progressi nella sua base di Coltivazione. Inoltre continuava a parlare di Fang Mu e dei suoi elisir all'interno della fazione esterna. Ogni tanto estraeva due elisir dello stesso tipo, uno composto da Fang Mu, uno composto da un altro maestro. Poi li paragonava, punto per punto.


Prima c'era stato Ding Yong, poi Su Zhonglun. Le loro raccomandazioni, assieme alle voci sparse della promozione da parte di Bai Yunlai, avevano causato molte discussioni nella azione esterna nella metà del mese successivo, tutte riguardanti Fang Mu.


Sempre più discepoli della fazione interna cominciarono a cercarlo per comporre elisir.


Le prime volte era soltanto un discepolo ogni tanto. Erano esitanti, volevano soltanto tastare la situazione. Loro cercavano Bai Yunlai, e lui raccomandava i suoi servizi.


Meng Hao non rifiutava mai nessuna delle loro richieste. Quando il suo calderone esplodeva, per il peso dell'uso frequente, ne otteneva immediatamente un sostituto. Il primo gruppo di tre o quattro discepoli della Fazione Interna che giungevano da lui per gli elisir venne pochi giorni dopo, e portarono i loro acquisti alle caverne dell'immortale.


Zhang Shuilai, che era nella prima fase di Stabilità della Consistenza, era fra di loro. Non era molto importante tra quelli della Fazione Interna, e aveva cercato soltanto una volta contatti con un maestro alchimista, per la composizione di un elisir. Ma dopo aver sperimentato in prima persona quanto fossero eccezionali, gli era rimasto impresso. Sfortunatamente, possedeva pochissime Pietre dello Spirito, e poteva permettersi di acquistare gli elisir soltanto durante le distribuzioni ufficiale della Setta.


La ragione per cui era andato in cerca dei servizi di Fang Mu era perché poteva percepire che il suo nome fosse in ascesa. Poteva essere la sua unica opportunità, e aveva deciso di trarne vantaggio finché poteva.


Sedeva nella sua Grotta dell'Immortale, reggendo una bottiglia di elisir. Al suo interno ce ne erano dieci, utili per la prima fase di Stabilità della Consistenza. Prese un profondo respiro, e ne infilò uno nella bocca. Gli occhi si allargarono, si colmarono di un bagliore incredulo. Guardò verso gli elisir rimanenti, e notò che a guardarli, non sembravano affatto diversi da qualunque altro avesse consumato in precedenza.


Passò un po' di tempo. Dopo aver assorbito il potere di tutti gli elisir, Zhang Shuilai prese un profondo respiro. Estrasse un'altra bottiglia, al suo interno vi erano altri due elisir dello stesso tipo. Dopo averli esaminati da vicino, li consumò entrambi. Pochi momenti dopo, il suo sguardo si fece ancora più incredulo.


"Che cosa sta succedendo? Gli elisir che il maestro alchimista ha composto per me prima non stanno facendo nulla. Si sono solo trasformati in energia spirituale. Ma… Ma… Quelli di Fang Mu sono incredibilmente potenti! Hanno creato più della metà dell'energia spirituale degli altri!” Ansimò, e i suoi occhi brillarono. Se in quel momento non si fosse reso conto di cosa stava succedendo, allora non avrebbe meritato di essere un discepolo della Fazione Interna.


Senza esitazioni si alzò in piedi e corse verso la Grotta dell'Immortale, direttamente a cercare Fang Mu. Avrebbe tratto vantaggio dalla situazione degli altri per farsi comporre altri elisir.


Tuttavia, non appena fu vicino alla Fazione Est degli Elisir, si accorse che gli altri discepoli della Fazione Interna che avevano comprato di recente gli elisir da Fang Mu avevano apparentemente avuto la sua stessa idea. Stavano tutti ritornando con espressioni eccitate sui volti. Il gruppo si scambiò degli sguardi, poi si precipitarono tutti assieme verso la Divisione Est degli Elisir per cercare Bai Yunlai.


Quello che non sapevano era che quegli elisir non erano soltanto più forti in termini di forza medicinale. Nelle parole della coltivazione alchemica di tutto il Dominio Meridionale, gli elisir medicinali composti dai maestri alchimisti non andavano mai oltre la forza del trenta per cento. Il resto della forza si perdeva nel processo di composizione. Alla fine, gli elisir che creavano non erano mai stati completi. Ma se Meng Hao poteva creare elisir che superavano il cinquanta per cento, era palese chi fosse in una posizione superiore e chi non lo fosse.


La popolarità di Fang Mu presso i discepoli della Fazione Interna era ovvia.


La notizia che il primo gruppo di discepoli della Fazione Interna era tornato per prendere altri elisir si diffuse presto. In breve non fu più nemmeno necessario che Bai Yunlai promuovesse quella attività. Le voci si spargevano tra gli amici all'interno della Fazione Interna, e sempre più discepoli andavano in cerca di elisir da far comporre. Ma non passò molto tempo, presto le dicerie fecero alzare il nome di Meng Hao al di sopra di qualunque altro maestro alchimista. La sua reputazione si faceva sempre più grande.


"Hai sentito? La Divisione Est degli Elisir ha un maestro alchimista di nome Fang Mu. Gli elisir che crea sono due volte più efficaci di quelli creati degli altri maestri!"


"Com'è possibile? Io non coltivo il Dao dell'Alchimia, ma ho affrontato maestri di ogni genere, per cui so di cosa sto parlando. A meno che questo Fang Mu non sia un Signore del Calderone, non è possibile che i suoi elisir possano essere più efficaci degli altri."


"Hahaha! Tutto quello che devi fare è provarli, allora saprai se hai ragione o meno. Fatti fare un elisir da lui, e lo saprai." Ogni giorno si potevano udire discorsi come questi presso la Fazione Interna della Divisione del Qi Viola. Presto, la gente cominciò a cercare ogni giorno Bai Yunlai.


Secondo le regole della Divisione Est degli Elisir, agli estranei non era concesso entrare. L'unico modo per cercare un maestro alchimista era utilizzare i contenitori di giada per mandare i messaggi. Pertanto, Meng Hao non aveva nessun contatto diretto con nessuno, soltanto Bai Yunlai l'aveva.


E sempre più discepoli della Fazione Interna facevano accordi per visitarlo. Presto ricevette molto più lavoro di quanto ne potesse fare. Il giovane era sorpreso da quegli eventi. In breve si trovò a trascorrere quasi tutto il suo tempo a comporre elisir. Stava arrivando a un punto in cui non riusciva nemmeno a mantenere il ritmo. Era un tipo di dolore piacevole. Per la quantità degli elisir che componeva, il suo Dao dell'Alchimia aumentava ogni giorno. Inoltre otteneva una grande quantità di formule, e aveva costruito un vero e proprio negozietto di piante medicinali che otteneva con gli ingredienti in eccesso.


Le cose si fecero sempre più intense. Dopo due mesi, ogni singolo Discepolo della Fazione Interna nella Divisione del Qi Viola aveva sentito parlare di Fang Mu, e l'intero luogo era sottosopra. Tutti quelli che avevano deciso di provare uno degli elisir di Meng Hao erano sconvolti ad ogni nuovo tentativo, e tornavano sempre a prenderne altri. Non pochi ottenevano elisir da provare compiendo scambi con gli altri. Alcuni si basavano sulle voci e cercavano Bai Yunlai senza esitazione.


Presto Meng Hao raggiunse un punto in cui aveva troppo lavoro da fare. Produrre tanto elisir lo stava portando allo sfinimento. Per cui ne discusse con Bai Yunlai, e decisero di alzare i prezzi! Arrangiò un sistema in cui con diversi valori venivano segnati elisir diversi. Erano naturalmente molto più alti degli altri maestri. L'idea era di Bay Yunlai, e Meng Hao l'aveva approvata.
Quello che nessuno dei due si aspettava è che l'aumento dei prezzi aveva invece aumentato la sua popolarità. Entrambi erano stupefatti. Venivano sempre più discepoli, causando ormai lamentele tra gli altri maestri. Tuttavia, non appena si dedicarono allo studio dei suoi elisir, le lamentele scomparvero. Era popolare per via della forza medicinale, superiore del cinquanta per cento rispetto agli altri elisir.
Per i discepoli della Fazione Interna, non c'era nemmeno bisogno di dire quali fossero i benefici nel consumarle. Cosa più importante, in tutta la Divisione Est degli Elisir, le uniche altre persone le cui capacità nel Dao dell'Alchimia erano sufficienti a produrre elisir di quella potenza, erano i Signori del Calderone.


Loro, tuttavia, non componevano mai elisir per i discepoli della Fazione Interna, ma solo per quelli del Conclave. Con l'arrivo di Meng Hao, improvvisamente, tutti i discepoli della Fazione Interna avevano la possibilità di ottenere elisir medicinali di una qualità paragonabile a quella dei Signori della Fornace, ma al prezzo di un maestro alchimista. Dopotutto, potevano fare richiesta soltanto a lui.


Fu per quello che, anche dopo aver alzato i prezzi, gli elisir di Meng Hao erano comunque più economici di quelli composti dai Signori. Pertanto, i discepoli non potevano che accettare il costo più alto.


Fang Mu era un fenomeno!


Il suo nome non era soltanto popolare nella Fazione Interna della Divisione del Qi Viola. Gli apprendisti alchimisti della Divisione Est degli Elisir non facevano che parlare della sua scioccante promozione a maestro alchimista. Presto il nome di Fang Mu raggiunse le orecchie di alcuni degli anziani della Setta del Fato Viola, facendo notare loro la situazione.


Molti dei maestri alchimisti nella Divisione Est degli Elisir non erano ancora rassegnati alla situazione. Attraverso vari metodi, erano stati in grado di ottenere alcuni degli elisir medicinali di Meng Hao, sui quali compivano sfrenate ricerche. Rimanevano attoniti. Sempre più maestri alchimisti presero parte alle ricerche, e alla fine, quando i prezzi si alzarono, gli ordini che Bai Yunlai accettava continuarono ad aumentare.


Nello spazio di pochi mesi, Meng Hao aveva acquisito centinaia di formule. Le Pietre dello Spirito entravano come una pioggia, i suoi depositi di piante medicinali erano abbondanti. Era felice, anche se non aveva quasi più tempo per sé. Ogni giorno, ogni ora, lui componeva elisir. Quando il suo potere spirituale cominciava a seccarsi, consumava degli elisir medicinali per riprendersi. Col passare dei mesi, il suo sesto Pilastro del Dao era sul punto di completarsi.


Si poteva soltanto immaginare la sua vita durante questi mesi.


Arrivò infine un punto in cui Meng Hao non riusciva più a completare tutti gli ordini. Prese così una nuova decisione. Fece annunciare a Bai Yunlai che soltanto tre ordinazioni sarebbero state accettate per ogni giorno.


Non aveva altre possibilità. La proclamazione della regola portò istantanei risultati. Furono sollevate non poche lamentele, diffuse voci maligne. Nonostante tutto, la regola di tre ordinazioni al giorno rimase. Non c'erano giorni di riposo. I discepoli della Fazione Interna della Divisione del Qi Viola inventarono vari metodi per assicurarsi delle posizioni tra le tre ordinazioni quotidiane.
                        


                                



