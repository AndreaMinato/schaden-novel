---
weight: 229
title: Capitolo 229 - Perché Questa Volontà Può Appartenere Solo ai Demoni!
pubDate: 2025-03-17T11:17:34.866Z
tags:
    - issth
---


Incantesimo della Volontà.


Una tecnica del Conclave del Clan Li. Per questa tecnica, la volontà di una persona era il fattore essenziale all'interno di cui era possibile Coltivare la magia. Inoltre, se coltivata ad un livello perfetto, quindi durante la Recisione dello Spirito o l'illuminazione del Dao, sarebbe stato possibile conquistare il Karma.


A dire il vero, la tecnica somigliava più a una sacra scrittura. Ad eccezione del fatto che non fosse una pergamena delle sacre scritture, ma apparentemente un frammento di pergamena. Nonostante ciò, questo breve passaggio era sufficiente per diventare una tecnica del Conclave del Clan Li.


Meng Hao la analizzò a lungo con attenzione. Poi, l'espressione sul suo volto vacillò e agitò la mano. Il contenitore di giada scomparve.


Non trascorse molto tempo prima dell'arrivo di Bai Yunlai, che saliva in fretta. Salutò Meng Hao formalmente con un tono reverenziale. Dopo la questione con Liu Yanbing, Bai Yunlai si comportava in modo diverso davanti a Meng Hao. Erano ancora amici, ma adesso era evidente che ricoprissero posizioni diverse. Tra i due c'era una lieve tensione.


Meng Hao aveva provato diverse volte a portarlo a comportarsi come faceva prima, a quando si era unito alla Setta. Tuttavia, questo lo faceva solo innervosire. Quindi lasciò che Bai Yunlai lo salutasse in modo formale ogni volta che si incontravano e si rivolgesse a lui con tono reverenziale.


Meng Hao poteva solo sospirare con tristezza per questo cambiamento. Comprese che sarebbe stato impossibile mantenere la stessa relazione che avevano avuto in precedenza. Il suo Dao dell'alchimia stava aumentando molto più di quello di Bai Yunlai, e per questo il rispetto nei suoi confronti diventava sempre maggiore.


"Gran Maestro Fang, questi sono gli ordini che ho accettato ultimamente. La prego di dare un'occhiata". Gli consegnò una borsa da trasporto.


Meng Hao diede uno sguardo e poi tentò di chiacchierare con Bai Yunlai. L'espressione rispettosa di Bai Yunlai non mutò, il che fece nuovamente sospirare Meng Hao dentro di sé. Annuendo appena con la testa, ripose la borsa da trasporto.


Bai Yunlai esitò per un istante, poi guardò Meng Hao e abbassò la voce. "Gran Maestro Fang, è rimasto solo un altro mese prima dell'Asta degli Elisir di quest'anno. Signore, non so se lei abbia intenzione di partecipare...?"


"Asta degli Elisir...". Meng Hao ripensò a quando quattro anni prima si era unito alla Setta del Fato Viola. In quel periodo era in corso un'Asta degli Elisir. Adesso aveva guadagnato una certa reputazione nella DIvisioneEst degli Elisir. L'Asta degli Elisir era un luogo in cui i maestri alchimisti potevano dare prova della loro reputazione.


In più, era un luogo in cui gli elisir medicinali venivano venduti in maniera diretta in cambio di Pietre dello Spirito durante una funzione ufficiale. L'Asta degli Elisir aveva luogo una volta all'anno, e Meng Hao non vi aveva mai preso parte fino ad ora. D'un tratto, il suo cuore iniziò a battere all'impazzata. Lui era un maestro alchimista piuttosto popolare nella Setta. Però voleva scoprire quale valore avrebbero raggiunto i suoi elisir nel Dominio Meridionale in generale.


I maestri alchimisti potevano offrire i loro prodotti con allegato il proprio nome oppure in modo anonimo. Nel secondo caso, nessuno, nemmeno i membri delle Sette, avrebbero saputo a chi apparteneva un certo elisir in vendita.


Tuttavia, nessun limite era realmente invalicabile. Probabilmente per gli Anziani sarebbe stato difficile capire chi avesse creato quale elisir, ma se Demone Gran Maestro degli Elisir avesse voluto saperlo, allora sarebbe stato naturalmente in grado di comprenderlo.


Meng Hao mormorò tra sé per un istante, poi annuì. Non voleva solo vedere quanto valessero i suoi elisir nel mondo esterno, voleva anche rifornire la sua scorta di Pietre dello Spirito. Replicare il Culmine della Stabilità della Consistenza gli era costato caro. Sebbene fosse un maestro alchimista con frequenti ricompense per la creazione degli elisir da parte dei discepoli della Fazione Interna della Setta, non riusciva ancora a sostenere delle spese simili.


Al momento, disponeva di una collezione abbastanza vasta di piante medicinali, ma non di molte Pietre dello Spirito. Questo, ovviamente, fece sospirare Meng Hao. Quando era giovane, aveva sempre sognato di diventare ricco. Quel sogno adesso sembrava più remoto che mai.


Salutò Bai Yunlai e rimase in piedi a pensare, quando all'improvviso comparve un raggio di luce all'orizzonte. Al suo interno era visibile l'immagine di una donna esile ed elegante. Si trattava ovviamente di Chu Yuyan.


Nel momento in cui la vide Meng Hao gemette per la sua sfortuna, poi si voltò ed entrò nella Grotta dell'Immortale immediatamente.


“Fang Mu!!”


Nel momento in cui riecheggiò la sua voce, la porta della Grotta dell'Immortale si sigillò. Poi, si udì la voce di Meng Hao:


“Fang Mu non è a casa”.


Gli occhi di Chu Yuyan ardevano per la voglia di ucciderlo. Le si gonfiarono le vene quando rimase all'esterno della Grotta dell'Immortale, digrignando i denti. Nello scorso anno era andata a fare visita a Meng Hao in diverse occasioni, ma sembrava sempre che lui fosse fuori e mai nella grotta. Comportarsi in questo modo, come se avesse appena visto una sorta di fanatico indiavolato, faceva esplodere in lei la rabbia.


Con i denti serrati, disse "Fang Mu, ti nascondi da me perché hai un qualche segreto che non vuoi venga scoperto!?". Ogni volta che veniva e trovava la porta chiusa, diceva una frase simile a questa.


Era sempre più sicura che Fang Mu stesse nascondendo qualcosa. Il fatto che lui si comportasse in questo modo ogni volta che lei andava a trovarlo la mandava in bestia. Ogni volta che qualcuno pronunciava il suo nome, veniva pervasa dalla sensazione di nervosismo e le veniva voglia di fargli qualcosa.


La voce di Meng Hao uscì dalla Grotta dell'Immortale: "Ciò che non puoi vedere, non può darti fastidio".


Chu Yuyan rimase a fissare con gli occhi spalancati. Colpì la porta con un pugno e riecheggiò un'esplosione. La porta fu appena scossa e non venne danneggiata in alcun modo.


"Vieni fuori!"


"Sto preparando gli elisir".


"Esci o no?"


"Eeeh. Anziana Sorella Chu, davvero, sto creando gli elisir!"


"Chi diavolo ha detto che sono la tua Anziana Sorella? Io sono una Signora del Calderone. Tu sei solo un maestro alchimista. Se non vieni fuori in questo momento, vedremo quanto a lungo potrai restare chiuso lì, nella tua Grotta dell'Immortale".


"Va bene, Compagna Daoista Chu. Sai, l'ultima volta ti sei accampata vicino alla mia Grotta per sette giorni. In seguito, si sono diffuse nella setta molte maldicenze. È una cosa molto sgradevole. Non sei d'accordo?".


"Tu..."


"Io, Fang Mu, non sono sposato con alcuna donna e sono molto preoccupato della mia reputazione. Tali voci non sono tollerabili. Compagna Daoista Chu, ti prego di astenerti dal danneggiare in questo modo la mia reputazione. Vai via, e in fretta". Meng Hao sospirò. La realtà era che le intuizioni di Chu Yuyan lo spaventavano. La stava evitando da anni, poiché aveva la netta sensazione che se avesse interagito con lei in qualche modo, questa Signora del Calderone avrebbe potuto iniziare a raccogliere degli indizi.


Se solo si fosse resa conto che lui era Meng Hao... beh, non osava nemmeno pensare a quanto sarebbero state terribili le conseguenze.


Chu Yuyan digrignò i denti e pestò i piedi con rabbia. Poi si voltò e se ne andò.


Comprendendo che era andata via, Meng Hao tirò un sospiro di sollievo e sorrise ironicamente. Nella Divisione Est degli Elisir andava tutto bene, ad eccezione della presenza di Chu Yuyan. Con lei qui, non si sentiva al sicuro.


"Se continua a crearmi problemi, dovrò pensare a un altro modo per occuparmi di lei...". I suoi occhi brillarono di una luce fredda, eppure sul volto ritornò la solita espressione calma. Smise di pensare a Chu Yuyan. Agitando la mano generò il fuoco terreno all'interno della Grotta dell'Immortale. Comparve un calderone per elisir che si librava in modo stabile sul fuoco.


Questa fornace speciale di Meng Hao aveva tre gru incise sulla superficie. Quando questa iniziò a brillare di rosso per il calore, le tre gru diventarono color sangue. Sembrava che potessero volare via dalla superficie da un momento all'altro. Era una visione spaventosa.


Meng Hao aveva scambiato un'ampia collezione di elisir medicinali e piante con un maestro alchimista esperto per ottenere il calderone della Gru di Sangue. Dato che l'aveva usato per un po', aveva grande familiarità con questo.


Il calderone divenne velocemente di un color rosso intenso, ma Meng Hao si era allontanato e non vi prestava attenzione. Nei suoi occhi comparve uno sguardo pensieroso.


"Quale tipo di elisir dovrei creare per l'Asta degli Elisir..." pensò. Nella sua mente balenarono centinaia di formule di elisir, ma nessuna catturò la sua attenzione. Trascorse abbastanza tempo affinché un bastoncino d'incenso bruciasse. Il calderone per elisir era diventato rosso sangue, e il suo bagliore pervase l'intera Grotta dell'Immortale, facendo sembrare rossa ogni cosa. Gli occhi di Meng Hao splendettero improvvisamente come lampi.


"Creerò un elisir avvelenato!". Secondo le conoscenze di Meng Hao sul Dao dell'alchimia, gli elisir avvelenati generalmente non avevano delle ricette che venivano tramandate. Di solito venivano create in modo spontaneo o a memoria dal maestro alchimista. Questo impediva la circolazione di formule di elisir non autorizzate .


Gli elisir avvelenati erano visti come un tabù. Tuttavia, gran parte dei maestri alchimisti prima o poi avrebbero compiuto delle ricerche e li avrebbero creati. Era un modo per dimostrare non solo le abilità del maestro alchimista nel Dao dell'alchimia, ma piuttosto, la sua conoscenza delle piante e del mondo vegetale. Bisognava avere una competenza approfondita riguardo alle varianti delle piante e del mondo vegetale per riuscire a creare un elisir avvelenato, unicamente classificato come appartenente a un certo maestro alchimista.


Un elisir creato da una singola persona, che diecimila persone non riuscivano a disperdere. Tutti i maestri alchimisti desideravano creare un prodotto simile.


Meng Hao fece un respiro profondo, poi si sedette a gambe incrociate accanto al calderone. Lasciò che il calore proveniente da questa pervadesse il suo corpo, poi chiuse gli occhi. Rimase seduto in silenzio a meditare. Trascorsero i giorni. Il fuoco continuava ad ardere. Il calderone della Gru di Sangue non mostrava segni di deterioramento; mantenne il suo aspetto rosso brillante per tutto il tempo.


Dopo sette giorni, Meng Hao aprì gli occhi all'improvviso. Il suo sguardo era carico di determinazione.


"Questo non sarà un elisir da dare ai nemici, ma da usare per sé stessi. Veleno, ma non veleno. Medicinale, ma non medicinale. Questo elisir...". Ripensò a quando aveva ucciso Shangguan Xiu nello Stato di Zhao, e alla perla che gli aveva dato Piccola Tigre. La perla faceva aumentare la propria base di Coltivazione di un livello. Grazie all'aiuto della perla, Meng Hao era riuscito ad aprire l'antico percorso che portava al decimo livello della Condensazione del Qi. [1]


Le immagini di quel giorno balenarono nitide nella sua mente. La perla aveva un potere spaventoso, ed ebbe un forte effetto su Meng Hao.


"Perforare i vasi del Qi nel corpo, sminuzzarli come carne trita. Trasformare il corpo in un tesoro, spaccare il petto. Schiacciare la mente, consolidare milioni di milioni di intenzioni omicide. Far esplodere i Pilastri del Dao all'interno del mare dell'Essenza; l'istinto omicida può sterminare gli spiriti. Usare l'anima mortale per fondersi con gli spiriti. Usare il potere dell'omicidio per sovvertire le coscienze. La mente e il mare dell'Essenza, fusi a formare il nulla in un batter d'occhio. Questa Volontà Diabolica si trasformerà in un cuore con tendenze suicide, che porterà la base di Coltivazione alle stelle!


Non riguarda il bruciare dell'anima, lo sostituisce! Questo elisir... si chiamerà Elisir Indemoniato! Perché questa Volontà può appartenere solo ai demoni!". Gli occhi iniettati di sangue brillarono. La mano destra afferrò la borsa da trasporto e la agitò davanti a lui. Comparvero all'istante diecimila varietà di piante medicinali che fluttuavano a mezz'aria davanti ai suoi occhi. Immersa nel bagliore rosso cremisi, la scena appariva stranamente demoniaca.


Le mani di Meng Hao divennero confuse, e dietro di queste comparve un'ombra tremolante. Tutta la mente di Meng Hao, tutte le sue energie, si riversarono nel calderone. Catalizzò e ridusse in polvere le piante medicinali. Creò degli ibridi per trovare una specifica radice di cui aveva bisogno.


Da quando Meng Hao aveva iniziato a studiare il Dao dell'alchimia, in tutte le situazioni in cui aveva creato elisir, non era mai stato così tanto preso. Era la prima volta che usava appieno tutte le sue capacità nel Dao dell'alchimia, tutti i suoi talenti naturali su piante e mondo vegetale.


I capelli erano arruffati e disordinati, e inconsciamente si isolò dal resto del mondo. Era immerso nella creazione di elisir. Tutta la sua volontà si riversava nell'Elisir Indemoniato. Era come se lui stesso fosse posseduto da un demonio!


Questo Elisir Indemoniato in effetti era... il primo vero elisir creato da Meng Hao nel periodo di Coltivazione del Dao dell'alchimia!


Non c'era nessuna formula per questo elisir. Non era necessaria. Si trattava di un elisir che conteneva la volontà vera di un maestro alchimista, un elisir che era stato creato grazie all'influenza della volontà. Perciò era impossibile descriverne il valore e il prezzo reale. E ancora più importante era il fatto che, se un Signore del Calderone avesse potuto vedere Meng Hao nella condizione attuale, avrebbe di sicuro dato di matto.


Nella Coltivatore c'è l'illuminazione. Anche il Dao dell'alchimia ha l'illuminazione. Demone degli Elisir aveva vissuto tale illuminazione, come i due Gran Maestri nel Dominio Meridionale. Alcuni Signori del Calderone Viola avrebbero potuto viverla una volta nella loro vita, sebbene dipendesse solo dalla sorte e dalla fortuna. Proprio in questo momento, Meng Hao aveva vissuto l'illuminazione dell'alchimia!


L'elisir creato come risultato dell'illuminazione dell'alchimia era così prodigioso che sembrava prodotto direttamente dai Cieli. Era impareggiabile e senza eguali!


<strong>NOTE:</strong>


1. Gli avvenimenti riguardanti la perla sono presenti nel capitolo 75.
                                


                                



