---
weight: 2310
title: Capitolo 231 – Asta degli Elisir
pubDate: 2025-03-17T11:17:34.867Z
tags:
    - issth
---


In tutto il Dominio Meridionale, c'era solo una persona che poteva apparire così prepotente e che usasse una spada volante per limarsi i denti!


Li Fugui...


...Anche noto come Ciccio. A parte lui non c'erano altri Coltivatori che osassero molarsi i denti a tal modo. Raggruppati attorno a Ciccio vi era un gruppo di discepoli della Setta del Gelo Dorato, tutti con sguardi vigili e protettivi sui loro volti. In realtà, la loro presenza serviva solo ad attirare ancora di più l'attenzione su di lui.


Ciccio era... ancora più ciccione.


Gli altri Coltivatori che sedevano vicino lo adocchiavano in modo strano e si intrattenevano in conversazioni furtive. Come poteva, però Ciccio, prestare attenzione a simili cose? Con compiacenza estrasse una Pietra dello Spirito, se la tirò in bocca e la frantumò in piccoli pezzi.


Questo riempì di sconcerto gli occhi degli spettatori, e di invidia i loro cuori.


Meng Hao non lo vedeva da quattro anni. Tuttavia lo pensava spesso, così come la Sorella Anziana Xu e Chen Fan. Vedendolo qui, non poté astenersi dal sorridere e sospirare con emozione.


Essere Fang Mu per quattro anni, mettere radici nella Setta del Fato Viola e salire alla ribalta, gli avevano dato la possibilità di fare alcune indagini sui suoi amici. Sapeva che avevano tutti fatto progressi nelle varie Sette. Per esempio: la Sorella Anziana Xu aveva da tempo raggiunto la Stabilità della Consistenza e preso Han Bei come Maestra, ora era in una posizione migliore rispetto a quella dell'ultima volta.


Chen Fan, dopo quattro anni, era ora un Prescelto.


Ciccio, per inteso, era quello meno dedito allo studio e a imparare tecniche. Tuttavia, aveva ancora la stessa posizione di prima nella Setta del Gelo Dorato. Se desiderava il vento, c'era in vento e, grazie al suo valore per la Setta, aveva raggiunto anche lui la Stabilità della Consistenza.


Nel Dominio Meridionale, il nome di Meng Hao era ora quasi dimenticato.


Sorrise felice, aver visto un vecchio amico gli aveva sollevato il morale.


Vedendolo osservare Ciccio, Bai Yunlai si sporse e gli disse a bassa voce: “Quello è Li Fugui della Setta del Gelo Dorato. Ricordo di aver sentito dire che l'anno scorso ha sposato la sua terza amata... Secondo le dicerie, la Setta farebbe qualsiasi cosa per trovare delle appropriate Coltivatrici da far diventare sue spose. Tutto con la speranza di continuare la sua stirpe...”


Sentendo ciò, Meng Hao rimase per un momento a bocca aperta, poi rise e senza parole scosse la testa.


Sospirando, pensò “Non ho mai pensato che del nostro gruppo ai tempi della Setta dell'Affidabilità, nello Stato di Zhao, Ciccio sarebbe finito nella posizione più confortevole.” Perfino lui non poteva che provare un pizzico di invidia per la posizione speciale di Ciccio sul sentiero della Coltivazione.


Improvvisamente ripensò a quando si era appena unito alla Setta dell'Affidabilità. Ciccio piangeva e si lamentava in continuazione sul voler andare a casa e sposarsi. Meng Hao non poteva che sorridere alla memoria e un luce gentile gli riempì gli occhi.


L'asta continuava ad andare avanti, ovviamente. Da ogni elisir presentato veniva grattata un po' di polvere, la quale veniva data a uno dei Coltivatori che avevano praticato il Qi Viola dell'Est. Dopo averla consumata, il corpo del Coltivatore diveniva traslucido, cosicché gli spettatori potessero vedere gli effetti della medicina.


Questa era una tradizione dell'Asta degli Elisir della Setta del Fato Viola che esisteva da un'infinità di anni. Un metodo per garantire la qualità dei prodotti.


Passò del tempo, e presto fu mezzogiorno.


“Questo lotto è per un Elisir Infrangibarriera. Compagni Daoisti, Signore e Signori, sono sicuro siate tutti ben consci delle proprietà di questo elisir...” Mentre parlava, un discepoli del Qi Viola dell'Est consumò un po' della polvere, dando a tutti quanti una chiara visione dei risultati.


“20.000 Pietre dello Spirito!” urlò Ciccio, con un tono autoritario che ben si sposava con la sua stazza.


“30.000 Pietre dello Spirito!”


“Tua nonna!” gridò scontrosamente Ciccio alzandosi. “Bene, teppista, 50.000!”


“60.000 Pietre dello Spirito!”


“70.000 Pietre...” disse qualcun altro.


In effetti, il valore dell'elisir dipendeva dalle circostanze di ognuno; con centomila Coltivatori presenti, il numero di quelli attualmente bloccati in un collo di bottiglia, o che lo sarebbero stati presto, era difficile da determinare. Per passare un collo di bottiglia era sempre richiesto un prezzo molto alto.


“100.000 Pietre dello Spirito” tuonò Ciccio. “Ho Pietre da vendere, teppisti! Non sono neppure mie! Osate davvero competere con me!” Tirò fuori una Pietra dello Spirito che poi mise tra i denti e sbriciolò. I discepoli circostanti poterono solo fare dei sorrisetti.


Le sue parole sembrarono ottenere l'effetto desiderato. Peraltro gli Elisir Infrangibarriera erano ottimi, ma non garantivano necessariamente il risultato. 100.000 era un prezzo incredibile che, apparentemente, nessuno era disposto a superare.


Sul viso di Meng Hao comparve uno strano sguardo, quell'elisir non lo aveva preparato lui e da quella distanza poteva vedere chiaramente l'effetto sul corpo semitrasparente del discepolo, così come la sua forza medicinale. Sulla base del suo Dao dell'alchimia, era ovvio che chiunque l'avesse creato era stato in grado di estrarre solo il trenta percento della forza dalle piante e dalla vegetazione che aveva usato come ingredienti.


“Sembra che il prezzo che ho fatto a Ding Yong per quello stesso elisir... fosse un po' basso...” pensò. Ovviamente non era davvero possibile comparare i prezzi dentro e fuori della Setta. Questo era specialmente vero quando uno era venduto a un compagno e l'altro messo all'asta.


Intanto l'asta andava avanti. Mentre altri elisir comparivano, l'atmosfera nello stadio si accendeva. Questo fu particolarmente vero quando comparve un elisir creato da un Signore del Calderone. Il prezzo per questo particolare elisir aveva già raggiunto le centinaia di migliaia di Pietre dello Spirito. Questo fece ansimare Meng Hao, era la prima volta che vedeva quanto profitto potevano fare i maestri alchimisti. Era davvero scioccante.


Era particolarmente incredibile perché sapeva il costo base dell'elisir, che era giusto poche decine di migliaia. Per di più, la cosiddetta forza medicinale era solo al cinquanta percento. Meng Hao poteva produrne di simili concentrandosi appena.


Ciccio faceva offerte per quasi tutti gli elisir e ne aveva acquistati parecchi. Stava diventando una delle figure più riconosciute della platea. Era in particolar modo vero considerando come continuasse a gettare sguardi furtivi alle Coltivatrici vicine. Quando incrociava gli occhi di una di loro, metteva su il sorriso più fantastico e disinvolto di cui fosse capace.


Gli altri della Setta del Gelo Dorato non potevano che sospirare, ma non facevano nulla per fermarlo. Dopotutto, era impegnato in una “giusta causa.” Quella “giusta causa”, ovviamente, era trovare mogli. Era un ordine ricevuto dal Capo della Setta in persona.


Il banditore sorrise e agitò la manica. “Il prossimo lotto contiene degli elisir medicinali prodotti dell'alchimista Li Tao” annunciò. “Il nome dell'elisir è Culmine della Stabilità della Consistenza. Può essere usata nella fase intermedia e qualche volta anche in quella tarda. In totale, ci sono tre bottiglie, ognuna contiene sei elisir. Le bottiglie saranno vendute tutte assieme.” Le tre bottiglie comparvero. Quando il discepolo del Qi Viola dell'Est assaggiò la polvere di uno degli elisir, l'intero stadio cadde immediatamente nel silenzio. Questo durò solo per un momento, al che il ronzio delle conversazioni riempì l'aria.


“Quell'elisir...”


“Ha una forza medicinale del quarantacinque percento!!”


“Quella non è un Culmine della Stabilità della Consistenza qualsiasi! Chi è questo alchimista Li Tao? Questo elisir è secondo solo a quelli prodotti dai Signori del Calderone!”


“Le interazioni delle piante e dei vegetali usati è straordinario!!”


La maggior parte dei centomila Coltivatori nello stadio sapevano poco del Dao dell'alchimia, ovviamente. Tuttavia, le interazioni che stavano avvenendo dentro al corpo traslucido del discepolo davano degli indizi sulla natura stupefacente dell'elisir.


Anche il banditore guardò meravigliato, poi guardò di nuovo alle altre tre bottiglie.


Anche lo sguardo di Meng Hao cadde sulle bottiglie. Dopo un po' sorrise. Lui e Li Tao erano amici, pertanto era venuto da lui prima di preparare questa partita di elisir. Durante il loro incontro, Meng Hao aveva fatto notare alcune variazioni tra le interazioni tra gli ingredienti. Si poteva davvero dire che era stato grazie a lui se Li Tao aveva avuto un'illuminazione quel giorno ed era stato in grado di preparare quel lotto; il quale era l'apice dei suoi successi finora ottenuti.


“Non gli chiederò di questo lotto” pensò Meng Hao. “Comunque, le variazioni di cui gli ho parlato quel giorno possono aver estratto solo il quaranta percento di forza medicinale. L'ultimo cinque percento è un risultato dovuto all'illuminazione e le abilità personali di Li Tao.” Vedendo la fervente reazione della folla lo fece sorridere.


Dentro alla sua borsa da trasporto aveva diversi elisir del Culmine della Stabilità della Consistenza che aveva creato lui stesso. Quegli elisir possedevano il novanta percento di forza; se li avesse messi all'asta avrebbe certamente causato una commozione.


“Mi domando come sarà l'asta del mio elisir Indemoniato...” pensò con il cuore pieno di aspettativa. L'energia spesa per produrre gli elisir Indemoniati superava del doppio, triplo o forse anche di più, quella usata per i Culmini della Stabilità della Consistenza.


La creazione degli Elisir Indemoniati era la vera espressione della sua volontà, nonché il picco del suo Dao dell'alchimia.


Con un sorriso il banditore disse: “Come detto, queste tre bottiglie non saranno bandite separatamente, ma assieme. Il prezzo di apertura è 250.000 Pietre dello Spirito.” Secondo la sua stima, il loro prezzo avrebbe sicuramente raggiunto le stelle.


In effetti, poteva essere il punto cruciale dell'asta, sicuramente avrebbe portato alla ribalta, nel Dominio Meridionale, il nome di Li Tao.


Questo perché, pur non essendo un Signore del Calderone, poteva produrre elisir quasi della stessa qualità. Pertanto gli elisir dovevano avere delle interazioni tra le piante e i vegetali di sua creazione, questa era il segno distintivo tra i maestri alchimisti e i Signori del Calderone.


Qualsiasi maestro che desiderasse divenire un Signore del Calderone doveva essere in grado produrre delle interazioni che fossero sue e sue soltanto. Salendo in questo modo sopra gli altri maestri alchimisti, poteva poi avanzare per diventare un Signore del Calderone.


Per via di queste interazioni, il valore di questi elisir era molto superiore a quelli ordinari. La loro comparsa all'asta provocava immediatamente un gran clamore. Molte persone avrebbero pagato volentieri somme esorbitanti per acquistare gli elisir a fini di ricerca.


Dopotutto, una volta che il maestro fosse divenuto un Signore del Calderone, sarebbe stato in grado di usare tecniche alchemiche per nascondere le interazioni tra piante. In questo modo, sarebbe stato molto più difficile per gli altri rivelarne i segreti.


Tuttavia, un elisir prodotto da un maestro non conteneva tali alchimie di occultamento, rendendo molto più facile la ricerca. La Divisione Est degli Elisir era conscia di ciò, ovviamente, e non aveva davvero modo di controllarlo. L'abilità manifestata sul sentiero degli elisir medicinali, era per sua stessa natura studiabile.


Simili fughe di notizie non avvenivano ad ogni asta, ma piuttosto una ogni dieci. Pertanto uno poteva solo immaginare la frenesia generata dall'apparizione di questo lotto di elisir.


La Divisione Est aveva, naturalmente, un grado di tolleranza. Una volta messi all'asta gli elisir, la Divisione Est non avrebbe cercato di coprire la loro vera natura e non ne avrebbe impedito la ricerca.


Immediatamente, i convenuti iniziarono a fare le loro offerte.


“300.000 Pietre!”


“500.000 Pietre dello Spirito. Io devo acquistare quelle tre bottiglie di Culmine della Stabilità della Consistenza!”


Gli occhi di Meng Hao brillarono. Il fatto che un Culmine al quarantacinque percento di forza medicinale fosse popolare in modo così esplosivo, lo portava a domandarsi che tipo di reazione avrebbero provocato i suoi elisir.
                                


                                



