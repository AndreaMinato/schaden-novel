---
weight: 2330
title: Capitolo 233 - La Terra, il Cielo!
pubDate: 2025-03-17T11:17:34.868Z
tags:
    - issth
---


Era impossibile descrivere l'urlo che si levò fino al cielo. Crebbe d'intensità, provocando una pulsante aura nera che fuoriuscì dal corpo del giovane Coltivatore.


L'aura nera vorticò attorno a lui, facendolo assomigliare a qualcuno appena tornato dalle gialle sorgenti dell'inferno. Spalancò gli occhi e i centomila Coltivatori presenti rimasero a bocca aperta. Ciò che videro furono due occhi simili a quelli di una bestia selvatica, colmi di delirio e morte.


Erano cremisi e luccicavano, folli. Da quel momento non era più un Coltivatore, ma un demonio!


Emanava il potere dello stadio avanzato della Stabilità della Consistenza, mentre qualche istante prima era solo al principio della Stabilità della Consistenza. Una tale esplosiva trasformazione scioccò i cuori dei Coltivatori circostanti.


Erano così sconvolti che sull'arena calò il silenzio. Gli occhi di tutti erano fissi sul Coltivatore che sembrava una sorta di divinità demoniaca. Il banditore osservò la scena attonito, respirando affannosamente e con il volto sconvolto.


Quella calma era ancora più terrificante della pazzia. Dimostrava che nonostante fosse ricolmo di istinto omicida, non aveva ancora perso del tutto il senno.


Inoltre, i centomila Coltivatori potevano vedere chiaramente i cambiamenti avvenuti nel suo corpo a causa della polvere medicinale. Se una quantità così piccola poteva causare una tale trasformazione, che cosa avrebbe potuto fare tutto l'elisir?


Tutti i Coltivatori presenti respiravano affannosamente, la domanda fissa nelle loro menti. I loro occhi brillarono meravigliati.


L'arena subito venne invasa il chiacchiericcio.


"Cosa... che cos'è quest'elisir? Spettacolare!"


"Era... era solo un po' di polvere, eppure ha causato una tale trasformazione. Se un po' di polvere ha questo potere, immaginate cosa succederebbe ingoiando l'intero elisir! Che cosa succederebbe..."


"Ha la capacità di far impazzire le persone e rilasciare il potenziale del corpo. Fonde il Mare dell'Essenza e i Pilastri d Dao, emettendo un'incredibile aura letale. Quest'elisir... Non è un elisir velenoso! Può essere usato per salvarsi la vita in un momento critico!"


"Elisir velenoso, elisir velenoso... Tutti gli alchimisti a un certo punto si cimentano con un elisir velenoso, ma di solito non esistono formule per questi elisir. L'elisir... questo elisir..."


"La cosa più importante è la forza medicinale dell'elisir. Lo stavo esaminando attentamente e penso di conoscerla. è solo un po' di polvere, ma secondo i miei calcoli, quest'elisir ha almeno il cinquanta per cento di forza medicinale".


"Cinquanta per cento... Non dirmi che è un veleno preparato da un Signore del Calderone!"


Le discussioni si accesero, esattamente com'era successo all'apparizione dell'elisir del Culmine della Stabilità della Consistenza. Gli occhi di tutti erano fissi sull'elisir medicinale nero, soprattutto sul marchio che vi era impresso.


"Guardate, c'è un marchio!"


"È... un calderone! Quest'elisir ha il marchio di un calderone!"


"È il marchio dell'alchimista che ha preparato l'elisir! Di solito marchiano solo gli elisir di cui sono completamente soddisfatti. Un calderone... non ho mai sentito di un alchimista con un calderone come marchio personale!"


"Richiedo alla casa d'aste un test per determinare la forza medicinale dell'elisir"


"Sì! Vogliamo un test!"


La richiesta di un test rese l'atmosfera nell'arena ancora più intensa. Il banditore come avrebbe potuto immaginare che un altro elisir dopo quello del Culmine della Stabilità della Consistenza avrebbe causato un tale subbuglio?


Guardando tutti i Coltivatori che richiedevano un test, le voci che aumentavano di volume, il banditore non esitò nemmeno un istante. Agitò la mano e due anziani uscirono dal portale dietro di lui.


Avevano entrambi lunghi capelli candidi. Erano maestri alchimisti veterani della Setta, responsabili dei test per provare la forza medicinale degli elisir. Non appena uscirono, il banditore si fece molto cortese.
I vecchi avevano negli occhi uno sguardo fiero e ignorarono completamente i centomila Coltivatori. Uno dei due si fece avanti per prendere in consegna l'elisir. Osservò il marchio del calderone e non sembrò compiaciuto. Infatti riteneva che un alchimista che non avesse raggiunto il rango di Signore del Calderone non avesse il diritto di imprimere un marchio su un elisir. La folla si accorse che, se avesse potuto, il vecchio avrebbe cancellato il marchio in un attimo.


Apparentemente annoiato, il vecchio annusò l'elisir e il suo corpo tremò. Strabuzzò gli occhi, incredulo, e inclinò il capo in avanti per esaminare più attentamente l'elisir.


"Impossibile..." disse con voce rauca. "Quest'elisir è qualcosa di impossibile. Non è possibile..." all'udire le sue parole, i Coltivatori lì intorno iniziarono a respirare affannosamente. Al momento non potevano nemmeno immaginare che forza medicinale potesse avere l'elisir per far impallidire dall'incredulità un maestro alchimista veterano.


L'altro vecchio maestro alchimista si lanciò in avanti. Esaminò l'elisir, lo annusò e i suoi occhi si illuminarono lentamente di una luce strana. Dopo aver guardato attraverso l'elisir, impallidì e sul volto gli spuntò un'espressione incredula e sconcertata.


"Questo... questo è..." i due anziani si guardarono e poterono vedere chiaramente l'incredulità negli occhi dell'altro. Tremarono, respirando affannosamente.


"Maestri alchimisti, quest'elisir..."


"Quest'elisir non può essere venduto!" disse uno dei due maestri alchimisti. La sua voce risuonò in tutto l'arena. Si sollevò un brusio.


"Cosa vuol dire che non può essere venduto? Abbiamo richiesto un test. L'Asta degli Elisir della Setta del Fato Viola romperà le sue tradizioni vecchie di mille anni dicendo di non vendere un elisir?"


"Secondo le regole dell'Asta degli elisir abbiamo il diritto di richiedere un test. Non ci avete ancora rivelato i risultati e già avete detto che non lo venderete?"


"Vogliamo i risultati del test! Diteci qual è la forza medicinale di quest'elisir!"


Risuonarono le voci di centomila Coltivatori, inclusa quella di Ciccio, che tuonava con tutta la forza dei suoi polmoni. Il banditore s'irrigidì. Non gli era mai capitata una situazione del genere e iniziava a innervosirsi. All'improvviso, un nuovo portale comparve sul palco.


Da esso uscirono sette persone.


Al vederle, il banditore esibì un'espressione scioccata. Subito congiunse le mani e s'inchinò profondamente. Anche i due maestri alchimisti congiunsero le mani in segno di saluto, i volti che esprimevano venerazione.


Il silenzio calò sull'arena dell'asta. Tutti i centomila Coltivatori strabuzzarono gli occhi, scioccati. Le sette persone uscite dal portale erano Signori del Calderone della Divisione Est degli Elisir!


Ognuno di loro aveva un nome che scuoteva il Dominio Meridionale con la potenza di un tuono. I cuori di tutti tremarono alla loro vista. Si fecero avanti per raggiungere l'Elisir Indemoniato e uno tese la mano per esaminarlo con attenzione. La mano iniziò a tremare e sul suo volto comparve un'espressione sconvolta.
Tentò di mascherarla, ma in Coltivatori che si trovavano lì intorno non poterono fare a meno di notarla.
Vedere quell'espressione scioccata sul volto di un Signore del Calderone fece tremare i centomila Coltivatori, come se fossero stati colpiti da migliaia di fulmini.


Lo sguardo del Signore del Calderone vagò sulla folla di Coltivatori. Sospirò involontariamente, per poi far volare via l'Elisir Indemoniato e sedersi a gambe incrociate. "Nelle precedenti Aste degli Elisir" disse "la Divisione Est degli Elisir ha offerto una sola possibilità di testare la forza medicinale di un elisir. Siete sicuri che è questo l'elisir che volete testare?" Non ci fu bisogno di attendere una risposta.


Gli altri sei Signori del Calderone lo raggiunsero, sedendosi in cerchio intorno all'Elisir, tutti fecero dei gesti incantati e, dopo di ciò, sette fornaci per gli elisir apparvero davanti a loro, tutte composte da incredibili materiali!


"Ogni calderone che si accende rappresenta il dieci per cento della forza medicinale. È un metodo giusto, dato che tutte le piante e gli ingredienti usati per preparare gli elisir di quest'asta crescono nella Divisione Est degli Elisir. Se così non fosse, non saremmo in grado di stabilire la forza medicinale degli elisir in modo così accurato".


Non appena udirono queste parole, i centomila Coltivatori si misero ad osservare attentamente. I sette Signori del Calderone godevano di una solida reputazione e meritavano totale rispetto. Chiusero gli occhi e un intenso profumo medicinale si diffuse nell'aria, creando una strana atmosfera nell'arena.
All'improvviso una fornace iniziò a brillare. Poi una seconda, una terza e infine una quarta.


"Quattro calderoni accesi. Significa che utilizza il quaranta per cento del potere delle piante e degli ingredienti vegetali..."


"Ah quindi solo il quaranta per cento. Non è al livello dell'elisir del Culmine della Stabilità della Consistenza. Però non è così facile confrontare la forza medicinale dei due, dato che un elisir velenoso è un tipo di elisir completamente diverso. Infatti direi...eh?" Un istante dopo che si erano accese le prime discussioni tra i Coltivatori cadde un silenzio mortale, come se lo gole di quelli che parlavano si fossero improvvisamente sigillate.


I centomila Coltivatori respirarono affannosamente, uno più scioccato dell'altro. Fissarono la quinta fornace che si accendeva, poi la sesta e la settima! In un battito di ciglia, sette fornaci iniziarono a brillare intensamente!


"Settanta... settanta per cento?"


"Dev'essere stato preparato da un Signore del Calderone! È... È..."


"Settanta per cento? Ma, e se ci fossero otto calderoni?" Mentre il frastuono delle conversazioni riempiva l'aria, le espressioni dei sette Signori del Calderone cambiarono e i loro cuori tremarono. All'improvviso apparve un altro portale, dal quale emersero altri alchimisti, tutti Signori del Calderone. Avevano il volto calmo e solenne mentre avanzavano. Si sedettero e trassero le loro fornaci.


Non appena si trovarono all'aria aperta, anche i loro calderoni si illuminarono. Otto, poi nove ed infine dieci. In un batter d'occhio, tute le fornaci erano accese!


Dieci calderoni per gli elisir, il cui bagliore s'innalzava fino al cielo. Non ci fu alcun rumore, alcuna conversazione, perché i Coltivatori lì intorno potevano solo fissarle con sguardo vacuo...


I dieci Signori del Calderone che avevano eseguito il test, fissavano le fornaci in silenzio. Le loro menti vorticarono mentre respiravano affannosamente. Uno sguardo scioccato mai visto prima apparve nei loro occhi.


Poi, tutti reagirono. Centomila Coltivatori impazzirono. Le loro menti erano pervase da un ronzio, i loro occhi erano cremisi e respiravano in rantoli affannosi. Ovviamente erano... impazziti!


Cento per cento di forza medicinale! Era un prodotto perfetto! Fin da tempi antichi non era mai apparso un elisir del genere nell'Asta!


La differenza tra l'elisir del Culmine della Stabilità della Consistenza e l'Elisir Indemoniato era palese. Uno era la Terra, l'altro era il Cielo!
                                


                                



