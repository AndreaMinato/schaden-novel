---
weight: 2340
title: Capitolo 234 – Gran Maestro Calderone degli Elisir
pubDate: 2025-03-17T11:17:34.868Z
tags:
    - issth
---


Attraverso tutta la storia dell'Asta degli Elisir della Setta del Fato Viola, non era mai apparso prima un elisir perfetto al cento percento. In effetti, parlando di elisir, uno all'ottanta percento preparato da un Signore del Calderone Viola veniva considerato di livello supremo e qualcosa di mai visto prima.


Un elisir medicinale in grado di impiegare più dell'ottanta percento della forza delle piante utilizzate, era considerato supremo! Qualcosa al novanta percento o più... tali elisir erano definiti come perfetti!


Uno al novanta era considerato perfetto; uno al cento percento, sebbene venisse definito perfetto, poteva essere considerato sub-celestiale!


Per i diecimila anni di storia abbracciati dall'Asta degli Elisir, davvero in pochi erano mai stati in grado di creare elisir supremi. Tutti, fino all'ultimo, erano Signori del Calderone Viola e ognuno di loro aveva un nome che poteva scuotere il Dominio Meridionale. Per quanto riguardava gli elisir al cento percento...


Nei diecimila anni di storia dell'Asta, solo in due erano stati in grado di preparare tali elisir. Uno era il fondatore della Setta, Reverendo Viola dell'Est. L'altro era il Demone Gran Maestro degli Elisir.


Solo questi due erano riusciti a produrre elisir perfetti: una ribellione ai Cieli, ma anche un punto di svolta nel Dao dell'alchimia. Erano la pietra miliare per la promozione a Gran Maestro!


Solo coloro che potevano produrre elisir perfetti potevano essere chiamati Gran Maestri! In tutto il Dominio Meridionale, oltre al Demone degli Elisir, c'erano solo altri due Gran Maestri capaci di tanto. Però, i loro elisir erano solo al novanta e non al cento percento.


In tutto il Dominio Meridionale, solo il Demone degli Elisir... poteva creare elisir sub-celestiali perfetti al cento percento!


Perciò era ovvio quanto fosse prezioso un elisir come l'Elisir Indemoniato, e perché la sua apparizione all'Asta degli Elisir mandasse tutti quanti in frenesia.


Tutti i centomila Coltivatori fissavano con occhi rossi. Il Culmine della Stabilità della Consistenza aveva causato un trambusto, ma era niente in confronto a questo sviluppo. Centomila persone, centomila paia di occhi. Le loro menti era sopraffatte dalla vista scioccante di... un elisir perfetto al cento percento!


Ciccio ansimava mentre fissava intensamente l'elisir, come ogni altro. Nel padiglione al piano superiore dello stadio, i maestri alchimisti della Divisione Est degli Elisir che erano venuti a osservare lo svolgimento, erano anch'essi completamente scossi e i loro visi erano pieni di incredulità e sconcerto.


E non erano solo loro; gli apprendisti presenti erano in tumulto. Anche i discepoli della Divisione del Qi Viola erano scossi da massicce ondate di stupore.


L'intera Asta degli Elisir sembrava sul punto di scoppiare.


Il banditore era in piedi tremante, con la testa che rimbombava, il respiro agitato e gli occhi iniettati di sangue. Non aveva mai neppure immaginato di poter toccare un elisir perfetto al cento percento.


Quando ripensò a come avesse personalmente raschiato via un po' di polvere, il cuore gli si riempì di rimorso. Nella sua mente, una tale azione era praticamente blasfemia.


Per qualsiasi alchimista, un elisir perfetto poteva essere considerato un oggetto sacro, un tesoro davvero prezioso. La sua reazione, la sua pazzia, potevano essere difficili da comprendere per un esterno. Ma come alchimista, il suo più grande sogno nella vita era, un giorno, creare un elisir perfetto.


I dieci Signori del Calderone fissavano allibiti l'Elisir Indemoniato di fronte a loro. Gli occhi splendevano di fervore religioso e i loro respiri erano ansimi spezzati. Sembravano aver dimenticato qualunque cosa eccetto l'elisir.


Mentre Meng Hao guardava tutto ciò, il suo cuore iniziò a battere forte. Tutto a un tratto aveva la sensazione che forse, dopotutto, questo non era uno sviluppo tanto buono... Non aveva mai immaginato che l'Elisir Indemoniato avrebbe portato tanto scompiglio.


“Quell'elisir... è...” mormorò Bai Yunlai, sembrava essere un po' stordito. Lentamente guardò Meng Hao e sembrava che la sua anima fosse svanita nell'aria.


Prima che il banditore potesse fissare il prezzo base, dalla folla in delirio iniziarono a essere urlate le offerte. “5.000.000 di Pietre dello Spirito!” gridò qualcuno. “Avrò questo elisir perfetto anche se dovessi ridurmi in povertà!”


“10.000.000 di Pietre dello Spirito!! Io sono della Setta della Montagna del Dao e spenderò tutte le sue risorse per comprare quell'elisir!”


Come iniziarono a gridare le loro offerte, l'atmosfera nello stadio crebbe ancora più frenetica. Naturalmente, molti dei partecipanti all'asta conoscevano almeno qualcosina del Dao dell'alchimia. Era stato facile stabilire il valore del Culmine della Stabilità della Consistenza, un elisir al quarantacinque percento con una molteplicità di interazioni tra piante e vegetali. Ma per un elisir perfetto al cento percento...


Le misteriose interazioni fra gli ingredienti rendevano difficile determinarne il valore. I Coltivatori presenti, indipendentemente dalla Setta di provenienza, ovviamente lo sapevano. Qualunque Setta che fosse riuscita a sbloccare un piccola parte dei segreti di questo elisir avrebbe avuto degli avanzamenti senza precedenti nel loro Dao dell'alchimia.


Non era un elisir ordinario, ma uno perfetto al cento percento, qualcosa che nessuno nell'intero Dominio Meridionale, fatto eccezione per il Demone degli Elisir, era in grado di produrre.


I Coltivatori presenti sapevano che chiunque lo avesse comprato e studiato quotidianamente, ottenendo una completa illuminazione, avrebbe potuto fondare la sua stessa Setta alchemica!


Questo elisir era una rarità nel mondo moderno!


Anche senza una completa conoscenza dell'elisir, la Setta che lo avesse posseduto avrebbe avuto un tesoro prezioso!


L'atmosfera esplosiva nello stadio continuava ad aumentare, sembrava che sarebbe scoppiato presto; alcuni sembravano prepararsi a lottare per l'elisir. Sfortunatamente, l'apparizione dell'elisir sembrava aver acceso il potenziale per una lotta incontrollabile.


Il banditore era incapace di tenere la situazione sotto controllo. Avesse osato dire che l'elisir non era in vendita e lo stadio si sarebbe riempito di intento omicida in un istante.


Niente del genere era mai successo nella storia dell'Asta. Il banditore era pallido e guardava attorno ai centomila Coltivatori in frenesia. Non osava neppure parlare.


“Chi ha fatto questo elisir?” urlò improvvisamente qualcuno. Sembrava che in molti avessero realizzato di avere poche speranze di comprare l'elisir e perciò iniziarono a concentrare la loro attenzione su chi l'aveva prodotta.


La domanda risuonò come un tuono, facendo scendere all'improvviso un silenzio di tomba.


I Coltivatori erano ancora presi dalla frenesia, ma sembravano aver recuperato parte del loro buon senso. Mentre avveniva, sembrava che tutti si stessero facendo la stessa domanda.


“Se ricordo correttamente, era un maestro alchimista?”


“Un maestro? Cosa? Questo elisir... è stato creato da un maestro alchimista?”


“È... è stato sicuramente preparato dal Demone Gran Maestro degli Elisir in persona. Come potrebbe essere un maestro alchimista? L'unica persona che può preparare un elisir perfetto al cento percento, nell'intero Dominio Meridionale, è il Demone degli Elisir!”


il brusio delle conversazioni riempiva l'aria e tutti iniziarono a concentrarsi ancora una volta sull'elisir. Il volto del banditore era pallido, ma disse in fretta: “Questo elisir è stato creato da un anonimo maestro della Divisione Est degli Elisir.” Il respiro dell'uomo era spezzato e sembrava essere lui stesso scioccato dalle parole che aveva appena pronunciato.


Se lui aveva una tale reazione, quanto più grande sarebbe stata quella dei centomila Coltivatori circostanti? Udendo che l'elisir era stato preparato da un maestro, i centomila Coltivatori iniziarono a ansimare immediatamente. Erano sbalorditi e i loro volti erano colmi di sorpresa e meraviglia.


Dopo un momento di silenzio, ancora una volta i Coltivatori esplosero in conversazioni con un ronzio ancora più rumoroso.


“Un maestro... è stato realmente preparato da un maestro alchimista!!!”


“Non un Signore del Calderone, neppure un Signore del Calderone Viola e neanche dal Demone Gran Maestro degli Elisir. Se è stato creato da un mero maestro alchimista, dunque, questo è un elisir perfetto al cento percento! Questo maestro... lui...”


“Un tale talento. Una tale abilità nel Dao dell'alchimia! Ha preparato un elisir perfetto al cento percento! Chi è? Chi è questo Gran Maestro?!?!”


“Nella Setta del Fato Viola esiste un tale eccelso maestro! Potrebbe... potrebbe essere un apprendista personale del Demone degli Elisir?”


Un elisir perfetto era una gran cosa. Le interazioni tra le piante e i vegetali erano importanti. Tutto ciò era difficile da stimare. Ma in confronto all'alchimista che l'aveva creato, uno era la Terra, l'altro era i cieli!


Era impossibile descrivere il valore di un tale maestro per una Setta. In realtà, poche Sette esiterebbero a spendere qualsiasi prezzo per acquisire un tale alchimista. All'asta erano presenti i tre grandi Clan e le altre quattro grandi Sette. Tutte loro sembravano interessate; gli occhi dei discepoli brillavano e tutti loro avevano estratto dei contenitori di giada per inviare un rapporto alle loro Sette.


“Chi è questo maestro alchimista!!”


“Se diventasse un Signore del Calderone, o un Signore del Calderone Viola, i suoi elisir saranno, poi, una sicura sfida ai Cieli!”


“Vogliamo incontrare questo maestro!!”


Mentre la frenesia nello stadio aumentava, Meng Hao prendeva un respiro profondo. Guardò Bai Yunlai, che sembrava essere nel panico e sul punto dire qualcosa, ma quando lo sguardo di Meng Hao cadde su di lui, il suo cuore si calmò.


Quello di Meng Hao invece stava correndo. Non avrebbe mai potuto predire che il suo elisir avrebbe scatenato una reazione tanto violenta. In effetti sentiva un po' di rimorso. Per fortuna non aveva attaccato il suo nome all'elisir, ma aveva solo lasciato il marchio del calderone sul fianco.


“Il maestro non ha rivelato la sua identità, ma guardate a quel calderone. Quello è il suo marchio!”


“Calderone... calderone... Non ditemi che è il suo nome da alchimista? Il Calderone degli Elisir!!”


“Il Gran Maestro Calderone degli Elisir!” Era impossibile stabilire chi l'avesse detto per primo. Tuttavia, servì solo un istante ai Coltivatori per accettare il nome Calderone degli Elisir. Così ebbe inizio questo nome.


Meng Hao guardava sbattendo le palpebre con perplessità. Era ancora scosso, ma allo stesso tempo un orgoglioso senso di confidenza cominciò a colmarlo. Che un elisir ricevesse tante lodi era un onore supremo per qualsiasi alchimista.


Fu in questo momento che, improvvisamente, un bagliore viola emanò dal portale nel mezzo dello stadio. Questo riempì la platea, insieme a una enorme pressione che immediatamente soffocò il baccano.


Mentre lo stadio diventava ancora una volta silenzioso, il bagliore viola sorse dal portale e due figure ne uscirono camminando.


La persona in testa vestiva una tunica viola, le maniche erano ricamate con delle fornaci dorate. I suoi lunghi capelli neri scendevano lungo la schiena e la sua espressione era piena, non di collera, ma di potere. Sembrava essere un po' sopra i cinquanta, eppure emanava un'aria di antichità. Era inutile dire che questa persona aveva chiaramente molti anni di esperienza.


Camminava con lentezza, e mentre lo faceva tutti i centomila Coltivatori nel pubblico lo guardarono.


La sua comparsa fece cambiare all'istante l'espressione dei dieci Signori del Calderone. Si alzarono in piedi con sguardi di venerazione sui volti mentre congiungevano le mani in saluto.


“Saluti, Signore del Calderone Viola An” dissero all'unisono.


Le parole risuonarono facendo trattenere il respiro ai centomila Coltivatori.


Questo sconcerto era causato dalle parole “Signore del Calderone Viola.”


Gli occhi di Meng Hao brillavano mentre il suo sguardo si posava sull'uomo vestito di viola e l'incredibile aura medicinale fuoriusciva da lui.
                                


                                



