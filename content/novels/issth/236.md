---
weight: 236
title: Capitolo 236 - Scosse d’Assestamento
pubDate: 2025-03-17T11:17:34.870Z
tags:
    - issth
---


Meng Hao soffriva perché, per quanto lo riguardava, 200.000.000 era un numero incredibilmente alto.
Però, in tutto il Dominio Meridionale, molti altri sentivano di aver perso qualcosa.


Questo era dovuto alla comparsa di un elisir perfetto all'Asta degli Elisir della Setta del Fato Viola, un elisir creato grazie all'illuminazione alchemica, un elisir unico al di sotto dei cieli.


Il nome Gran Maestro Calderone degli Elisir si diffuse in ogni dove, scuotendo il Dominio Meridionale.
Innumerevoli Sette e Coltivatori ne avevano sentito parlare.


Anche se ufficialmente per ascendere al grado di Gran Maestro era necessario aver preparato diversi elisir con il novanta per cento o più di forza medicinale, gli elisir che apparivano durante l'Asta causavano sempre un certo subbuglio nel Dominio Meridionale. Aggiungendo l'illuminazione alchemica, il nome Gran Maestro Calderone degli Elisir raggiunse una fama senza precedenti, incentivata anche dal mistero riguardo la sua identità.


Tutti fremevano nel tentativo di capire chi fosse il Gran Maestro calderone degli Elisir e si diffusero molte teorie. C'era chi diceva che fosse un altro nome per riferirsi al Demone Gran Maestro degli Elisir. Altri credevano che fosse uno dei Signori del Calderone Viola.


Nessuno credeva che fosse un qualunque maestro alchimista. Dopotutto, chi oltre ai Signori del Calderone Viola poteva avere tali abilità nel Dao dell'alchimia?


I pettegolezzi si diffusero nel Dominio Meridionale come venti di tempesta. Le uniche altre cose capitate in tempi recenti che potevano competere con il trambusto creato dal Gran maestro Calderone degli Elisir erano i tentativi di ricerca delle varie Sette nell'area della Grotta della Rinascita e la questione di Meng Hao e delle Sacre Scritture dello Spirito Sublime.


Man mano che passava il tempo, tra i vari pettegolezzi e opinioni riguardanti il Gran Maestro Calderone degli Elisir, si diffuse una teoria che era completamente in opposizione a quella che fosse un Signore del Calderone Viola.


Molti credevano che il Gran Maestro Calderone degli Elisir fosse un ordinario maestro alchimista, dotato di un incredibile talento naturale nel Dao dell'alchimia. Altrimenti perché l'elisir sarebbe apparso nell'Asta? Forse neppure il maestro alchimista era stato in grado di prevedere che cosa sarebbe successo.
Se fosse stato un Signore del Calderone Viola, avrebbe sicuramente svelato la sua identità così da approfittare dell'Asta per accrescere la sua fama e magari potersi aggiudicare la promozione a Gran Maestro.


Presto, sempre più persone iniziarono ad aderire a questa linea di pensiero. E ancora molte voci si alzarono per asserire il contrario. Il nome Gran Maestro Calderone degli Elisir si diffuse nel Dominio Meridionale, come una tempesta devastante.


Chiunque fosse, tutti erano pronti ad ammettere che dato che il Gran Maestro Calderone degli Elisir aveva creato un elisir perfetto, anche se non era un vero Gran Maestro come gli altri tre Gran Maestri del Dominio Meridionale, sicuramente lo sarebbe diventato in futuro.


Dopotutto il suo elisir aveva una forza del novantacinque per cento, era quasi un elisir perfetto con il cento per cento di forza!


Infatti, a causa della fama del suo nome, c'era chi credeva che Gran Maestro Calderone degli Elisir avesse già la capacità di un Gran Maestro e che quindi ci fossero quattro Gran Maestri!


La Setta del Setaccio Nero, la Setta del Gelo Dorato, la Setta del Demone di Sangue e anche la Setta della Spada Solitaria, così come i tre grandi Clan, mandarono degli inviti, offrendosi di intrattenere il Gran Maestro Calderone degli Elisir.


Questo suscitò un cero scalpore e fece sì che il nome del Gran Maestro Calderone degli Elisir brillasse come il sole.


La Setta del Fato Viola era in fermento quanto il resto del mondo. Sia nella Divisione del Qi Viola che nella Divisione Est degli Elisir, tutti parlavano del Gran Maestro Calderone degli Elisir e discutevano della sua identità.


Non è che nessuno avanzasse l'ipotesi che Fang Mu potesse essere il Gran Maestro Calderone degli Elisir. Però il nome dl Gran Maestro Calderone degli Elisir era così importante che chiunque suggeriva che potesse essere Fang Mu, diventava oggetto di scherno. Fang Mu era conosciuto nella Divisione Est degli Elisir e nella Divisione del Qi Viola ed erano conosciute le sue abilità nella preparazione degli elisir, ma confrontandolo con il Gran Maestro Calderone degli Elisir, nessuno credeva che potessero essere la stessa persona.


L'opinione più diffusa nella Divisione Est degli Elisir era che fosse un Signore del Calderone Viola che aveva preparato l'elisir, ma per qualche motivo non voleva rivelare la sua identità.


Diversi maestri alchimisti iniziarono a venerare il misterioso Gran Maestro Calderone degli Elisir e chiunque lo insultasse avrebbe scatenato la loro collera.


Mentre il resto del Dominio Meridionale discuteva sul Gran Maestro Calderone degli Elisir, la generazione anziana della Setta del Fato Viola voleva aprire un'indagine. però la Divisione Est degli Elisir godeva di una posizione privilegiata: senza il permesso del Demone degli Elisir, nessuno avrebbe potuto ottenere informazioni. La cosa più strana era che il Demone degli Elisir sembrava non prestare la benché minima attenzione alla questione. Non voleva parlarne e non permetteva alla Divisione del Qi Viola e alla Divisione Est degli Elisir di investigare.


Neppure i suoi uomini nella Divisione Est degli Elisir potevano fare ricerche. Era come se il Demone degli Elisir avesse cancellato ogni traccia.


Più le voci si diffondevano e le persone parlavano del Gran Maestro Calderone degli Elisir, più Meng Hao sospirava.


Ogni volta che udiva il nome Gran Maestro Calderone degli Elisir, pensava alle 200.000.000 Pietre dello Spirito. e ogni volta che ci pensava, gli veniva in mente che il Demone degli Elisir non l'aveva ancora pagato.


"Mi devi 200.000.000 Pietre dello Spirito..." Meng Hao era stravolto. Normalmente, dato il livello della sua base di Coltivazione, non si sarebbe preoccupato di un po' di Pietre dello Spirito. Ma queste erano 200.000.000!


Ogni volta che ci pensava, era come se una spada gli trapassasse il cuore. tempo prima, quando si era unito alla Setta dell'Affidabilità, pensava che sarebbe riuscito a diventare ricco e a lavorare per gli Immortali. Per tutto il tempo si era fatto trasportare, trascinato dalla corrente, fino a giungere a quel punto. Però ancora provava quell'ostinato desiderio dentro di sé.


Se si può immaginare quanto Meng Hao fosse felice di non dover ridare a Zhou l'argento che gli doveva da quando si era unito alla Setta dell'Affidabilità, allora potete capire come si sentisse ad aver avuto 200.000.000 Pietre dello Spirito tra le mani per poi perderle completamente.


Prese un respiro profondo e continuò a preparare elisir, con un sorriso amaro sul volto. Il tempo passo e il nome Gran Maestro Calderone degli Elisir non venne dimenticato né dal Dominio Meridionale né dalla Setta del Fato Viola. Dopo che la prima ondata si fu placata, il nome continuò ad essere menzionato di frequente.


Questo a causa del mistero che lo avvolgeva e delle voci che lo accompagnavano. Infatti, nelle varie aste del Dominio Meridionale, apparvero altri elisir con il marchio del calderone.


Però, gli elisir falsificato non venivano sempre venduti. In più, i prodotti contraffatti servivano solo ad aumentare la reputazione del Gran Maestro Calderone degli Elisir.


Meng Hao udì la maggior parte di queste cose da Bai Yunlai. Ogni volta che Bai Yunlai parlava con lui di qualcosa legato al Gran Maestro calderone degli Elisir, una strana espressione gli appariva sul volto e gli occhi s'accendevano di riverenza. Ovviamente, sapeva che la persona oggetto di tale ammirazione nella Setta del Fato de Fato Viola e nel Dominio Meridionale era proprio di fronte a lui.


Giorno e notte, sognando e camminando, gli veni in mente come avesse tenuto tra le mani l'elisir Indemoniato per consegnarlo segretamente alla casa d'aste.


Quando ripensava a come aveva tenuto un elisir perfetto e all'identità del Gran Maestro Calderone degli Elisir, si sentiva in un sogno.


Un'altra persona nella Setta del Fato Viola interessata al Gran Maestro Calderone degli Elisir era Chu Yuyan. Sentiva tutti che parlavano solo di lui, ma le sue ricerche per scoprire chi fosse non avevano prodotto risultati. Oltretutto, qualcuno insinuava anche che il Gran maestro Calderone degli Elisir fosse lei.


Quando sentiva questa voce, non poteva far altro che ridere amaramente. Era incredibilmente curiosa e, mentre cercava altre informazione, il suo cuore traboccava d'ammirazione.


Non importava chi fosse il Gran Maestro Calderone degli Elisir, in quanto alchimista, Chu Yuyan sapeva l'abilità nell'alchimia del Dao necessaria a preparare un elisir perfetto. Era qualcosa che meritava il rispetto di ogni alchimista. Chu Yuyan, mentre la sua ammirazione cresceva, non vedeva l'ora di incontrarlo, per poter discutere con lui di alchimia e illuminazione alchemica.


Per gli alchimisti, l'illuminazione alchemica era un campo misterioso, in cui non esistevano formule e si poteva contare solo sulla propria comprensione de Dao dell'Alchimia. Usando solo i materiali a portata di mano si riusciva a creare un elisir medicinale. Questo era il motivo per cui Chu Yuyan venerava il Gran Maestro Calderone degli Elisir.


La sua venerazione aumentava al crescere della reputazione del Gran Maestro Calderone degli Elisir. Pregò più e più volte il suo maestro di concederle di studiare l'Elisir Indemoniato. Quando finalmente lui acconsentì, mise tutta se stessa nella ricerca.


Si sentiva folle, colma di volontà demoniaca. Sentiva il fremito che le infiammava l'anima. Sentiva un forte acume nell'elisir, un orgoglio che andava oltre il Cielo e la Terra.


Poco alla volta, nel suo cuore prese forma un'immagine del Gran Maestro Calderone degli Elisir. Aveva un volto arcaico, gli occhi che brillavano di saggezza. Era alto e snello, di aspetto imponente. Tutto ciò si basava sulle sensazioni che percepiva nell'elisir.


Eppure, per quanto lo esaminasse, per quali metodi utilizzasse, non riusciva a trovare nessuno nella Setta che corrispondesse al quell'immagine. Questo non fece diminuire la sua ammirazione, anzi la rese più profonda.


Una volta, Meng Hao incrociò accidentalmente Chu Yuyan mentre usciva dalla Setta. Stava per cambiare lato per evitarla quando si accorse che lei non si era accorta di lui. Era immersa in una conversazione accorata sul Gran Maestro Calderone degli Elisir con alcune compagne. Gli passò accanto.


Aveva un'espressione determinata e gli occhi accesi da una strana luce. Ogni volta che diceva il nome Gran Maestro Calderone degli Elisir il suo sguardo si illuminava.


Meng Hao la fissò scioccato, con un'espressione strana sul volto. Subito si chiese che faccia avrebbe fatto Chu Yuyan se avesse scoperto che Fang Mu era il Gran Maestro Calderone degli Elisir. Si chiese anche che faccia avrebbe fatto se avesse scoperto che Fang Mu in realtà era Meng Hao...


Passarono altre due settimane. Quel giorno Meng Hao aveva appena finito di preparare una serie di elisir medicinali. All'improvviso la sua espressione cambiò all'udire dei rumori al di fuori della Grotta dell'Immortale, il suono di una conversazione.


Solitamente la Divisione Est degli Elisir era un posto molto tranquillo. Una tale confusione era molto rara. Attonito, Meng Hao si alzò e si diresse verso la porta. In basso gli apprendisti alchimisti stavano correndo tutti nella stessa direzione.


"Il Gran Maestro Montagna Eterna della Setta del gelo Dorato è qui! è uno dei tre Gran Maestri del Dominio Meridionale, famoso tanto quanto il Demone Gran Maestro degli Elisir!"


"Non dirmi che è qui per sfidarlo!"


"Il Gran Maestro Montagna Eterna era proprio come noi! Era un apprendista alchimista che man mano è salito di grado. ma alla fine ha lasciato la setta. Fortunatamente, il Demone Gran Maestro degli Elisir ha riconosciuto il suo lungo e duro lavoro e non ha distrutto il suo Dao dell'Alchimia! Se l'avesse fatto, non ci sarebbe mai stato un giorno come questo!"


"Mi chiedo perché il Gran Maestro Montagna Eterna sia venuto ala Setta del Fato Viola oggi..."


Gli occhi di Meng Ho brillavano mentre rimaneva al di fuori della sua Grotta dell'Immortale. Moltissimi apprendisti alchimisti e anche qualche maestro alchimista stavano uscendo dalle loro dimore. Tutti si affrettavano nella la stessa direzione.
                                        



