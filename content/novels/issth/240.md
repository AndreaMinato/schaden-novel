---
weight: 2400
title: Capitolo 240 - Che si Fotta
pubDate: 2025-03-17T11:17:34.875Z
tags:
    - issth
---


"Terzo morso! Sto per dare il terzo morso!". Carico di ostinazione, Ciccio utilizzò la potenza al cento percento per mordere. La sua testa fu pervasa da un boato, e i suoi denti schiacciarono l'elisir con così tanta forza che parve potessero sprigionarsi delle scintille.


L'incredibile elasticità dell'elisir respinse i denti di Ciccio. La sensazione era impossibile da descrivere, e portò Ciccio a cominciare a tremare. Con il volto esangue, iniziò a colare una grande quantità di sudore.


Stringendo i denti per il dolore, urlò a gran voce: "Visto come sono di parola!? Hahaha! Sto addirittura sudando per dare l'illusione della fatica... Ok, è ora del quarto morso, ragazzo. Dopo questo, non riuscirò più a trattenermi".


Com'era possibile per gli spettatori non riuscire a cogliere indizi riguardo a ciò stava succedendo davvero? Sui loro volti iniziarono a comparire degli strani sguardi; potevano vedere quanto fosse sconvolto fino al midollo. I discepoli della Setta del Gelo Dorato avevano degli sguardi particolarmente strani, considerato quanto conoscessero bene Li Fugui.


Montagna Eterna socchiuse gli occhi. Aggrottò la fronte e iniziò a mormorare tra sé e sé.


Tutti riuscivano a vedere la determinazione che farsi spazio negli occhi di Ciccio; era ovvio che stesse facendo il possibile. Spostò l'elisir medicinale nel lato opposto della bocca e lo morse con ferocia.


“Dannazione! È impossibile che non riesca a morderlo fino a ridurlo in mille pezzi!"


Quando i denti di Ciccio penetrarono a fondo nell'elisir, risuonò uno scricchiolio. Tuttavia, non appena ciò accadde, dal foro nell'elisir spruzzò fuori un disgustoso e incredibile fluido piccante che sapeva di pesce.


Il volto di Ciccio improvvisamente divenne pallido. Il suo corpo iniziò a tremare e gli occhi strabuzzarono, iniettati di sangue riversando le lacrime, un boato pervase la sua mente. Sembrava che la sua anima fosse sul punto di volare via dal corpo. La sensazione nella bocca era impossibile da descrivere.


"Tu... tu...". Con il corpo che tremava e il volto pallido, balzò involontariamente all'indietro e si trovò sul punto di sputare l'elisir quando si rese conto che tutti lo stavano guardando. Serrò velocemente la bocca, rifiutandosi di sputare l'elisir.


La situazione non sembrava essere molto complessa, ma per Ciccio era come se stesse vivendo un incubo. Il sudore si riversò da tutto il suo corpo. Riusciva a resistere ad odori disgustosi. Riusciva a resistere al sapore di pesce. Ma quello che odiava più di ogni altra cosa era il cibo piccante.


Sentì la bocca andare a fuoco, e questo sembrava quasi farlo impazzire.


Meng Hao si sentì ancora più in colpa. Aveva scoperto che Ciccio odiava il cibo piccante nella Setta dell'Affidabilità. Senza volere, Ciccio gli aveva rivelato il segreto personalmente. Durante il processo di creazione di qualche istante prima, aveva aggiunto di proposito alcune piante medicinali che avrebbero prodotto quel sapore piccante...


L'elisir era un mix che includeva la polvere della pelle della gelatina di carne, che era praticamente indistruttibile. Tuttavia, Meng Hao era preoccupato che i denti di Ciccio avrebbero potuto superare i suoi poteri di previsione, e quindi aveva incluso un piano di riserva... il sapore piccante.


Il volto di Ciccio era di un rosso vivo quando lanciò un'occhiata a Meng Hao. Aveva la lingua intorpidita e sentiva un ronzio nella testa. "Mi manca ancora un morso... Tu... tu piccolo... aspetta e vedrai, questa volta, ridurrò l'elisir in mille pezzi!".


Tutto taceva. I Coltivatori intorno a loro osservavano con strane espressioni.


Gli occhi di Li Hailong si spalancarono. Accanto a lui, An Zaihai rimase un istante con la bocca aperta, poi cominciò a scuotere la testa con un sorriso sardonico.


Ciccio era pronto a fare del suo meglio quando diede il quinto e ultimo morso. Meng Hao non riuscì più a trattenersi. "Più vai a fondo, più diventa piccante..." disse quasi senza riflettere.


Quando Ciccio lo udì, le parole lo colpirono come un fulmine a ciel sereno. Il suo corpo fu attraversato da un fremito, e sembrava quasi fosse troppo spaventato per dare un altro morso, e forse avrebbe lasciato perdere. Le persone che erano state respinte da Ciccio in precedenza, ora sembravano stare alquanto male.


"Che cosa vuoi...?" disse Ciccio. Sembrava che stesse per piangere.


"Io...". Meng Hao sospirò. Arrivato a questo punto si sentiva davvero in colpa.


"Che si fotta!". Ciccio aprì la bocca per sputare l'elisir medicinale. Tuttavia, ora l'elisir era bloccato in uno dei denti, che aveva forato l'elisir ma non aveva morso oltre.


Ciccio tolse velocemente l'elisir dal dente e lo lanciò di nuovo a Meng Hao. Con gli occhi lucidi per l'odio, indietreggiò verso il suo posto tra i discepoli della Setta del Gelo Dorato.


Al momento aveva sia le labbra che la lingua del tutto intorpidite. Le parole che aveva appena pronunciato erano state un po' farfugliate, e il suo volto era di un rosso acceso. Il sudore continuava a colare, e il boato continuava a pervadere la sua testa. Le lacrime si versarono lungo il suo volto, e si sentì come se la sua bocca potesse iniziare a sputare fuoco da un momento all'altro.


Tutto era avvolto nel silenzio. Chi avrebbe potuto mai immaginare o prevedere che Li Fugui odiasse così tanto i cibi piccanti? I Coltivatori non sono mortali, e dovrebbero essere in grado di evitare che questo tipo di cose li danneggino. La reazione di Ciccio era quindi una testimonianza dello stesso elisir.


"Quale strano tipo di piccante contiene questo elisir per essere così efficace!?!?"


"Quindi quell'elisir medicinale... era in realtà di gran lunga più potente di un elisir avvelenato!"


"Quell'elisir... è stato così strano!!"


Tutte le attenzioni erano concentrate sull'elisir medicinale nella mano di Meng Hao. Su entrambi i lati erano visibili i segni delle due linee di denti, e in un punto c'era un piccolo foro nel punto in cui il dente di Ciccio aveva bucato l'elisir. Non era più arrotondato, si era appiattito.


Da qualsiasi punto lo si guardasse, però, l'elisir non era stato distrutto!


Presto tutti gli occhi si spostarono dall'elisir al volto di Meng Hao. La Divisione Est degli Elisir, la Divisione del Qi Viola e la Setta del Gelo Dorato, tutti fissavano Meng Hao.


C'era una grande varietà di espressioni: sguardi confusi, sorrisi sardonici, occhiate d'invidia. Chiunque lo conoscesse decise d'un tratto che in futuro sarebbe dovuto stare molto più attento a consumare elisir creati da lui.


Meng Hao era abituato ad essere fissato. L'espressione sul suo volto era sempre la stessa, ma il battito del suo cuore accelerò. Mise a posto l'elisir e poi guardo Lin Hailong e poi An Zaihai, che stava ancora scuotendo la testa e ridendo.


La voce di Gran Maestro Montagna Eterna ruppe il silenzio. "Ragazzo, ti dispiacerebbe darmi quell'elisir per analizzarlo?"


Meng Hao esitò un istante, poi disse timidamente: "Mmm... Anziano, non ho appena vinto?". Con la sua carnagione pallida e l'aspetto da allievo, sembrava davvero un cucciolo indifeso. Era il tipo di sguardo che rendeva le persone compassionevoli all'istante.


La domanda di Meng Hao in realtà non suonò come una domanda. Se chiunque altro avesse risposto in quel modo, Montagna Eterna si sarebbe offeso.


Alla vista dell'espressione di Meng Hao, a Ciccio si rizzarono i capelli. Strabuzzò gli occhi e rimase a fissare. La sua lingua era ancora intorpidita e la sua vista ancora offuscata dalle lacrime. Ma vedendo ciò che stava accadendo gli venne in mente un volto preciso.


L'espressione e le parole di questo maestro alchimista erano esattamente come i ricordi che aveva dello Spaccio del Laboratorio di Elisir per la Coltivazione della Setta dell'Affidabilità [1].


"Lui è.... è...". Più lo guardava attentamente, più si sentiva confuso; in particolare quando pensò che Meng Hao era scomparso senza lasciare traccia qualche anno prima. Nonostante tutte le ricerche svolte, non era stato in grado di far saltar fuori un solo indizio. Ma Ciccio non riusciva proprio a credere che Meng Hao avesse lasciato il Dominio Meridionale.


"Non dirmi che.... maledizione... se è davvero lui.... Solo Meng Hao sa che odio il cibo piccante!!". Ciccio strabuzzò gli occhi e iniziò a respirare in modo affannoso. Ora si sentiva ancora più offeso. Se questa persona non fosse Meng Hao, allora di sicuro escogiterebbe un modo per vendicarsi. Ma se fosse Meng Hao, ovviamente non lo farebbe.


Gran Maestro Montagna Eterna sorrise quando guardò Meng Hao. Dentro di sé, sorrise. Gli sembrò di trovarsi davanti al sé stesso di così tanti anni fa. Non gli interessava se fosse stato aggiunto o meno del sapore piccante all'elisir. Il fatto che Li Fugui non fosse riuscito a distruggere l'elisir in quattro morsi era la testimonianza della sua potenza e della sua resilienza.


"Sembra proprio che io abbia perso la scommessa", affermò Gran Maestro Montagna Eterna sorridendo. Con queste parole, agitò la manica e la bottiglia contenete l'antico elisir medicinale volò verso Lin Hailong. "Ragazzo, hai intenzione di darmi quell'elisir per dargli un'occhiata?"


"Temo di no", rispose Meng Hao, con l'espressione sul suo volto non più timida. "Senza il consenso esplicito della vecchia generazione della Divisione Est degli Elisir, una persona della generazione corrente non osa permettere ad altri di valutare l'elisir". Meng Hao non poteva in alcun modo consegnare l'elisir; non appena Gran Maestro Montagna Eterna ci avesse messo le mani, sarebbe di certo stato in grado di individuare la polvere della pelle della gelatina di carne. Di conseguenza, la posizione di Meng Hao sarebbe stata compromessa, il che avrebbe condotto ad ogni genere di problema.


Montagna Eterna rimase scioccato dalla risposta di Meng Hao. Erano passati molti anni dall'ultima volta che aveva richiesto di valutare un elisir. Non era mai successo prima che un maestro alchimista rifiutasse. Considerato il suo status, chiunque avrebbe consegnato l'elisir con entusiasmo. Una sola parola detta da lui avrebbe portato a il nome di un alchimista a diffondersi in tutto il Dominio Meridionale.


La risposta di Meng Hao fece rilassare in parte il volto di Lin Hailong. Sorrise a Meng Hao e annuì appena. "Come ti chiami?", chiese.


"Discepolo Fang Mu", rispose Meng Hao di soprassalto.


"Ciò che ho detto poco fa non era uno scherzo", disse con un sorriso. "Fang Mu, d'ora in poi sarai un Signore del Calderone. A breve invierò da te delle persone per completare il processo di marchiatura a Signore del Calderone". Con queste parole guardò in direzione di Montagna Eterna. "E adesso, Gran Maestro Montagna Eterna?"


Montagna Eterna guardò intensamente Meng Hao. Poi sorrise e si alzò in piedi, scuotendo la testa.


"Ho perso", disse, "ma non ho rimpianti. Con un ragazzo così, la Divisione Est degli Elisir potrebbe vivere in eterno. Tuttavia, prima c'è stato Anziano Fratello Liu, poi io. Chi può sapere quando comparirà la terza persona che abbandonerà la Setta?". Rivolse a Meng Hao un ultimo sorriso, poi si voltò e se ne andò.


Il resto della Setta del Gelo Dorato lo seguì. Tang Shicang si inchinò con un sorriso verso Wu Dingqiu, poi andò via con i suoi discepoli.


Prima di andarsene, Ciccio si voltò con un'espressione pietosa per guardare Meng Hao. Vedendo la sua espressione contrariata, Meng Hao si sentì estremamente colpevole. Si rese anche conto che molto probabilmente Ciccio era a conoscenza della sua vera identità.


NOTE:


-Meng Hao iniziò lo Spaccio del Laboratorio di Elisir per la Coltivazione nel capitolo 11. Ciccio si unì nel capitolo 18.





