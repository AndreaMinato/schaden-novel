---
weight: 241
title: Capitolo 241 - Qi Viola dell'Est
pubDate: 2025-03-17T11:17:34.876Z
tags:
    - issth
---


Fuori dalla Setta del Fato Viola, sfrecciarono nell'aria diversi dirigibili lunghi 300 metri. Il Protettore del Dharma Tang Shicang si trovava su uno di questi insieme a Gran Maestro Montagna Eterna; entrambi scrutavano l'orizzonte.


Tang Shicang esitò per un istante, ma alla fine pose la domanda che stava tormentando il suo cuore. "Gran Maestro Montagna Eterna, davvero consegnerai loro l'antico Elisir dell'Estasi con tanta facilità"?


Montagna Eterna rimase in silenzio per un lungo momento, poi abbozzò un sorriso. "L'Elisir dell'Estasi non è efficace, e io l'ho studiato a fondo molto tempo fa. Inoltre... credi davvero che con tutte le risorse controllate dalla Divisione Est degli Elisir, non dispongano già di un Elisir dell'Estasi?"


A Tang Shicang brillarono gli occhi. Dopo un istante, annuì.


"E poi", continuò Montagna Eterna, "l'obiettivo della mia visita alla Setta del Fato Viola è stato raggiunto. Per un insignificante Elisir dell'Estasi ne è proprio valsa la pena". Nei suoi occhi splendette una luce strana.


"Come?" disse Tang Shicang, sorpreso. Non riusciva ancora a comprendere. "Ma Demone Gran Maestro degli Elisir non ha mostrato il suo volto. Gran Maestro Montagna Eterna, in che modo hai raggiunto il tuo obiettivo?"


"E chi ha mai detto che sono andato nella Setta del Fato Viola per rendere omaggio al Maestro?" rispose, con la voce arcaica e carica di saggezza. "Il Maestro non acconsentirebbe mai a vedermi. Il mio elisir medicinale era solo una scusa. Il vero obiettivo era riuscire a vedere Gran Maestro del Calderone degli Elisir!". Montagna Eterna rise.


Chiunque avesse Coltivato il Dao dell'alchimia al suo stesso livello, di certo possedeva uno sconfinato intuito.


Tang Shicang lo fissò stupito. "Gran Maestro del Calderone degli Elisir? È...". Stava per continuare la frase, ma si interruppe. Le sue pupille si restrinsero e, d'un tratto, i suoi occhi furono pervasi dall'incredulità. Guardò Montagna Eterna. "Non mi dire che..."


"Gran Maestro del Calderone degli Elisir altri non è che quel ragazzo!" affermò Montagna Eterna con voce ferma e decisa. Le parole colpirono Tang Shicang come un fulmine. Il suo respiro si fece subito affannoso.


Non aveva alcun motivo di dubitare di ciò che Gran Maestro Montagna Eterna diceva sulla Divisione Est degli Elisir. Tuttavia, la questione di Gran Maestro del Calderone degli Elisir era fin troppo sconcertante, e per lui era difficile crederci.


"Ovviamente An Zaihai lo sa", disse Montagna Eterna. "Considerate le sue capacità intuitive, sono certo gli sia stato riferito dal Maestro. Riguardo a Fratello Lin, le sue abilità nel Dao dell'alchimia non sono migliorate in alcun modo per centinaia di anni. Non riuscirà mai a ottenere il titolo di Gran Maestro. Di certo non è riuscito a notare le abilità di Fang Mu nella creazione di elisir, in particolare l'ambigua tecnica finale che ha adottato per ottenere la vittoria. Fang Mu è evidentemente una persona brillante".


"Il ragazzo è così giovane, eppure è lui Gran Maestro del Calderone degli Elisir. Questo..." Tang Shicang fece un profondo respiro, e nei suoi occhi si diffuse una strana luce.


"Al momento, per lui il titolo di Gran Maestro è fuori discussione. Nonostante questo, si tratta proprio di un seme raro... Se vuoi fargli del male, vai e rivela al mondo qual è la sua identità. Ma non dimenticare, un vero gran maestro del Dao dell'alchimia è anche un gran maestro del Dao del veleno. Per lui spazzare via un'intera setta sarebbe facile come bere un bicchiere d'acqua. È diventato famoso grazie al suo Elisir Indemoniato, e la folle volontà demoniaca al suo interno. Sebbene io non abbia potuto vedere l'elisir con i miei occhi, le immagini incise sul contenitore di giada sono state sufficienti a farmi rizzare i capelli". Le parole furono pronunciate in modo pacato, ma arrivarono come pugnalate di ghiaccio al cuore di Tang Shicang.


"È evidente che non voglia rivelare la sua identità", continuò Gran Maestro Montagna Eterna, "dunque sarebbe meglio per te non creargli problemi. Ciò che più mi interessa capire è... sarà lui il terzo ad abbandonare la Setta?". Sorrise. Il tono con cui espresse le sue parole era interrogativo, ma nei suoi occhi sembrava già conoscere la risposta.


Nello stesso momento in cui le persone della Setta del Gelo Dorato furono invitate dalla Setta del Fato Viola, nel lontano Dominio Meridionale, vicino alla Grotta della Rinascita, c'era il corpo senza vita caduto dal cielo molti anni prima. Al momento, da molto lontano alcune decine di Coltivatori stavano sfrecciando in questa direzione a massima velocità.


Indossavano tutti degli abiti neri. L'aura emanata dai loro copri era fredda e minacciosa. Sembrava che fossero in grado di trasformare la calda aria estiva nel gelo delle sorgenti gialle degli inferi.


Le basi di Coltivazione di questi Coltivatori non erano stabili. In alcuni momenti si trovavano allo stadio della Stabilità della Consistenza, in altri alla Formazione del Nucleo, in altri ancora all'Anima Nascente. Di tanto in tanto sarebbero anche arrivate a scoppiare per l'aura dello stadio della Recisione dello Spirito.


Il cosiddetto Cadavere dell'Immortale nell'ultimo anno aveva più volte fatto tremare i cuori delle Sette del Dominio Meridionale. All'apparenza, le cinque grandi Sette e i tre grandi Clan non avevano ancora rinunciato alle loro indagini. Il volume delle loro attività non raggiungeva le vette del passato, ma tutte le Sette ne avevano tratto beneficio negli anni. In questo momento, era possibile avvicinarsi molto al cadavere.


Non era difficile prevedere che nel prossimo futuro, questo corpo senza vita avrebbe provocato un clamore ancora più grande, un vero subbuglio nel Dominio Meridionale. In seguito a questo, enormi quantità di Coltivatori sarebbero arrivati per avvicinarvisi. Le persone presenti qui in questo momento stavano solo sondando il terreno.


Tuttavia, i Coltivatori che si stavano dirigendo verso il cadavere erano molto particolari. Quando passarono, l'aria fu pervasa da un fumo nero, come se i loro corpi non contenessero solo un'anima, ma due. Apparentemente non erano nemmeno vivi, ma erano invece marionette i cui corpi contenevano della anime disincarnate.


Si spostavano velocemente, e raggiunsero il corpo nell'immediato. D'un tratto, il fumo proveniente dai loro corpi si deformò e si piegò verso un lato, trasformandosi in una falce di nebbia nera. Sembrava che la falce potesse tagliare qualsiasi cosa. Sferzò un attacco in direzione del cadavere..


Fu pochi giorni dopo che la Setta del Gelo Dorato aveva lasciato la Setta del Fato Viola che, improvvisamente, il cosiddetto cadavere emise un boato imponente, uno di quelli che non si udivano dal giorno in cui era caduto dal cielo.


Questo boato in effetti superava il primo. Era come una bufera che si abbatteva lungo tutto il Dominio Meridionale, rombando come un tuono.


Quando il boato riecheggiò, le decine di Coltivatori che stavano raggiungendo il cadavere sputarono del sangue. Il loro corpi divennero indefiniti, e caddero all'indietro. Nello loro menti risuonò una voce che potevano sentire solo loro e nessun altro.


"Levatevi dalle palle!"


Le parole ruggenti sembravano riecheggiare fino ai cieli. Delle decine di Coltivatori, metà del gruppo emise un urlo tremendo quando i loro corpi esplosero. Carne e sangue finirono ovunque. Dal loro interno comparvero le anime disincarnate, ma prima che potessero fuggire cominciarono a sgretolarsi.


I poco più di dieci sopravvissuti fuggirono immediatamente a tutta velocità. Tuttavia, prima che potessero andare lontano, i loro corpi iniziarono a tremare, come se non riuscissero a controllare le anime disincarnate al loro interno.


Queste persone ovviamente provenivano dalla Setta del Setaccio Nero!


Proprio quando se ne andarono, nel Dominio Meridionale si diffuse un'altra notizia. Sul collo del cadavere dell'Immortale era comparso un segno di sangue.


Sembrava che qualcuno avesse cercato di tagliargli la testa, ma fosse riuscito solo a lasciare quel segno.


Non appena la notizia raggiunse le varie Sette, un gran numero di Coltivatori partì in direzione della Grotta della Rinascita. Non osarono avvicinarsi troppo, ma osservarono da lontano.


La notizia provocò una grande agitazione nelle cinque grandi Sette e nei tre grandi Clan.


La notizia arrivò naturalmente fino alla Divisione Est degli Elisir della Setta del Fato Viola, così come il rumore del boato emesso dal cadavere. Tuttavia, si trovavano molto lontano. Inoltre, Fang Mu era stato appena promosso a Signore del Calderone. Pertanto, la Setta non vi prestò molta attenzione.


Solitamente, la promozione di un Signore del Calderone era un evento importante per la Divisione Est degli Elisir, secondo solo alla promozione di un Signore del Calderone Viola. Tuttavia, la natura inusuale e relativamente semplicistica della promozione di Meng Hao portò ad avere un ricevimento più pacato.


Le cose erano semplici, ma Meng Hao sarebbe stato impegnato ancora per diversi giorni. Aveva una nuova Grotta dell'Immortale e un abito nuovo. Probabilmente alcune persone sminuivano il modo in cui era stato promosso, ma lui aveva già ottenuto i benefici della nuova posizione.


La sua Grotta dell'Immortale, ad esempio. Adesso Meng Hao aveva un'intera valle per sé, nelle viscere della Divisione Est degli Elisir, lontano dai maestri alchimisti. Non era grande, ma non poteva nemmeno essere definita piccola. E apparteneva solo a lui.


Il suo abito da alchimista era nero, intrecciato con del viola, ed era dotato di una funzione speciale. Aveva una capacità magica di teletrasporto a breve raggio, che poteva essere utilizzata per teletrasportarsi ovunque entro un raggio di 50 chilometri. Quando questa era stata usata tre volte, l'abito poteva essere scambiato con uno nuovo.


Riguardo ai calderoni per elisir, come il calderone della Gru di Sangue di Meng Hao, gli sarebbero stati forniti all'occorrenza dalla Setta. Prima, se avesse voluto creare degli elisir medicinali di grande valore, spesso e volentieri avrebbe dovuto fare degli scambi con altre persone per ottenere le piante medicinali necessarie. Ora che era Signore del Calderone, invece, questo tipo di elementi venivano forniti dalla Setta, senza alcun costo.


Inoltre, c'erano delle piante medicinali molto costose e rare che adesso poteva comprare a credito. Ma ancora più importante, come Signore del Calderone, ora gli era permesso entrare nella Terra Celeste del Fato Viola una volta al mese [1]!


I privilegi erano molti, ed è difficile descriverli in modo dettagliato. Si può dire che in termini di status e posizione, ora era di molto superiore ad un maestro alchimista, da qualsiasi punto di vista. Uno era il Cielo, l'altro la Terra.


Ci sono un migliaio di maestri alchimisti, ma solo cento Signori del Calderone. Adesso, Meng Hao poteva guardare dall'alto in basso tutti i discepoli della Fazione Interna della Setta. Anche i discepoli del Conclave della Divisione del Qi Viola avrebbero trattato un Signore del Calderone con il massimo rispetto. In linea di massima, i discepoli del Conclave potevano richiedere la creazione di un elisir a un Signore del Calderone, ma in genere, solo gli Anziani della Setta lo avrebbero fatto.


All'esterno, nel Dominio Meridionale, ogni setta avrebbe attribuito la massima importanza a qualsiasi Signore del Calderone della Setta del Fato Viola, in modo di gran lunga superiore che ai maestri alchimisti.


Si potrebbe dire che diventare un Signore del Calderone era paragonabile a diventare un discepolo del Conclave della Divisione Est degli Elisir. Purtroppo però, il fatto di diventare un Signore del Calderone si fondava sull'approvazione degli altri Signori del Calderone. Perciò, la promozione improvvisa di Meng Hao portò gli altri Signori del Calderone a guardarlo con disapprovazione.


In ogni caso, a Meng Hao non importava. Una delle prime cose che fece dopo essere stato promosso fu andare a chiedere in prestito una copia del Qi Viola dell'Est. Da molto tempo attendeva di poter avere la possibilità di farlo. Non appena terminò di leggero, cominciò a meditare in isolamento e a esercitare la coltivazione.


Dopo due mesi, riemerse. Aveva ancora sei Pilastri del Dao, solo che ora non erano dorati, ma viola. Finalmente, poté tirare un sospiro di sollievo.


Da questo momento, nessuno sarebbe riuscito a vedere le tracce di Sacre Scritture dello Spirito Sublime nella sua base di Coltivazione. Adesso, la Coltivazione che esercitava non proveniva dal manuale di Condensazione del Qi delle Sacre Scritture dello Spirito Sublime, ma dal... manuale della Stabilità della Consistenza!


Qi Viola dell'Est!


Il manuale era incompleto, ma Meng Hao possedeva il manuale di Condensazione del Qi completo. Per questo, comprese la tecnica molto meglio rispetto ai Coltivatori della Divisione del Qi Viola. I benefici che aveva ottenuto erano enormi. I suoi Pilastri del Dao ora emanavano un minaccioso Qi viola. Nelle sue pupille scintillava un bagliore viola, e l'aura emanata dal suo corpo era molto diversa da quella precedente.


Il Qi Viola dell'Est era assolutamente adatto a Meng Hao, quasi come se fosse stato elaborato proprio per lui. Continuando a esercitare questo tipo di Coltivazione, sarebbe riuscito senza alcun dubbio a formare un Nucleo Viola.


Con un Nucleo Viola, avrebbe avuto la consistenza adatta su cui costruire il Nucleo Perfetto!


Prima di entrare nei due mesi di meditazione in isolamento, sparse una voce secondo cui stava progettando di raggiungere la Stabilità della Consistenza. Dopo ne uscì, rivelò una base di Coltivazione allo stadio iniziale della Stabilità della Consistenza, che forniva una spiegazione perfetta per la sfumatura viola delle sue pupille.


NOTE:



