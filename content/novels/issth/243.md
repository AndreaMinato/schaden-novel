---
weight: 2430
title: Capitolo 243 - Ti Sfido a Ripeterlo!
pubDate: 2025-03-17T11:17:34.876Z
tags:
    - issth
---


Una delle valli della Divisione Est degli Elisir era chiamata Valle del Culmine dell'Alchimia. Vi si erano riunite ventimila persone, sedute a semicerchio attorno ad una piattaforma rialzata.


Questo era uno dei tre luoghi in cui i Signori del Calderone avrebbero tenuto lezioni sull'alchimia. Quando Meng Hao era stato un apprendista alchimista, spesso si era recato in questi tre posti per ascoltare i Signori del Calderone che parlavano di elisir medicinali, piante e mondo vegetale. I vantaggi che aveva ottenuto erano significativi.


Oltre a queste tre valli ne esistevano altre dieci in cui i maestri alchimisti avrebbero tenuto le lezioni. Era per questo motivo che Meng Hao percepiva che la Divisione Est degli Elisir non fosse una Setta, ma piuttosto un istituto superiore di formazione. Erano presenti tredici valli in cui i maestri alchimisti o i Signori del Calderone avrebbero tenuto delle lezioni, non perché dovessero farlo, ma perché lo volevano.


Inoltre, il contenuto delle lezioni dei vari maestri  e dei Signori del Calderone era sempre diverso. I Coltivatori della Divisione Est degli Elisir potevano scegliere quale lezione seguire.


Alcune lezioni sarebbero state seguite solo da poche centinaia o migliaia di persone. Altre sarebbero state stracolme di gente. Era evidente che le lezioni dei Signori del Calderone di solito erano diverse da quelle dei maestri alchimisti. Le lezioni dei Signori del Calderone era sempre molto popolari.


Unica eccezione... La prima lezione di Meng Hao, dopo essere diventato Signore del Calderone, era stata seguita solo da poche migliaia di persone. Non era affatto affollata. In realtà Meng Hao non se ne era preoccupato. Aveva parlato per circa quattro ore, poi aveva agitato la manica e se ne era andato.


Accompagnato dai due apprendisti alchimisti, Meng Hao arrivò alla Valle del Culmine dell'Alchimia. Non si era preoccupato del fatto che la sua prima lezione fosse stata seguita da poche persone. Tuttavia, rimase sconvolto nel vedere quante persone si trovavano attualmente nella valle.


Quando si avvicinò, poté vedere che ovunque c'erano apprendisti alchimisti seduti a gambe incrociate, e anche alcuni maestri alchimisti. Tutti avevano gli sguardi rivolti alla piattaforma rialzata. Lì si trovava un anziano dai capelli bianchi che emanava l'aura di un essere trascendentale.


L'anziano era un Signore del Calderone, uno di quelli di alto grado. Parlava con una voce calma che risuonava in ogni direzione. Chiunque poteva sentire in modo chiaro. Gli occhi di alcuni brillavano intensamente, apparentemente nel pieno dell'illuminazione.


La lezione di Meng Hao, a dire il vero, era qualche giorno prima; purtroppo era stata rinviata per la sua creazione di elisir. Adesso doveva aspettare che questo Signore della Fornace finisse la sua lezione prima che arrivasse il suo turno.


Avrebbe dovuto aspettare, ma come Signore del Calderone, non avrebbe dovuto aspettare fuori dalla valle. Non appena entrò, venne notato dagli apprendisti alchimisti vicini. Uno dopo l'altro si girarono per guardarlo, dopodiché si alzarono e lo salutarono con riverenza. Rispose sorridendo e annuendo. Si divisero, aprendo un varco che attraverso cui poi lui passò, sentendosi un po' in imbarazzo.


Non ci volle molto prima che chiunque nella valle lo vedesse, compresi coloro che si trovavano più lontano. Anche questi si alzarono per salutarlo.


In breve tempo, il suo ingresso nella vale provocò un modesto trambusto. L'anziano sul palco aggrottò la fronte e smise di parlare, fissando Meng Hao con uno sguardo di disapprovazione.


"Alchimista Fang, non dirmi che non sei a conoscenza delle regole?" disse con freddezza, con la voce che riecheggiò chiara in tutta la valle. "Al momento sto tenendo una lezione sull'alchimia. Di grazia, perché sei qui? Questa confusione mi rende davvero nervoso!"


Meng Hao lanciò uno sguardo appena accigliato all'anziano. Sapeva che gli altri Signori del Calderone non erano molto contenti di lui. Se la situazione fosse stata diversa, Meng Hao non avrebbe lasciato perdere le parole dell'uomo. Tuttavia, la sua presenza qui in effetti aveva creato confusione, e aveva interrotto la lezione di quest'uomo.


"Perdona la mia sconsideratezza", disse Meng Hao con un sorriso accennato, poi si sedette in fondo. Era qui, dunque poteva restare ad aspettare che la lezione finisse.


All'udire ciò, l'anziano sbuffò con freddezza, poi ignorò Meng Hao e continuò la lezione.


Il tempo trascorse lentamente. L'anziano Signore del Calderone continuò a blaterare, sollevando alcune piante medicinali da esaminare. Gli apprendisti alchimisti attorno a lui ascoltavano attentamente. Molti sembravano avere degli sguardi di illuminazione sul volto. Era come se stessero davvero traendo beneficio dalla lezione.


Meng Hao, tuttavia, si sentiva alquanto assonnato. Stranamente sembrava essere l'unico. Forse era dovuto alla stanchezza data dalla creazione di elisir; inoltre, l'anziano faceva lezione in maniera prolissa. In genere, dopo una sola frase, Meng Hao avrebbe compreso il discorso che stava seguendo. Ma poi l'uomo sarebbe andato avanti a spiegare con dieci o più frasi aggiuntive. Inoltre, Meng Hao aveva già familiarità con gli aspetti di piante e mondo vegetale di cui stava parlando. Tra i Signori del Calderone, se Meng Hao fosse arrivato secondo in termini di piante e mondo vegetale, allora non sarebbe esistito alcun primo.


Qualunque fosse il motivo della noia di Meng Hao, l'uomo stava tenendo una lezione sull'alchimia. Poteva essere prolisso, ma Meng Hao non avrebbe fatto nulla per soppiantarlo. Non fare agli altri ciò che non vuoi sia fatto a te.


Dopo che trascorse un po' di tempo, però, non riuscì a trattenersi dal fare uno sbadiglio. Non si trovava molto lontano dalla piattaforma della lezione, quindi l'uomo prolisso lo notò, e ne fu evidentemente irritato. Il suo umore sembrava precipitare ancor più di prima. Nel vedere l'attitudine pigra di Meng Hao, improvvisamente si adirò.


Smise di fare lezione e guardò Meng Hao; i suoi occhi ardevano e le sue parole sfondavano i timpani: "Signore del Calderone Fang Mu, non dirmi che hai dei dubbi riguardo alla mia lezione!?"


Non appena le parole uscirono dalla sua bocca, dai volti degli apprendisti alchimisti scomparvero gli sguardi affascinati. Al contrario, guardavano entusiasti in direzione di Meng Hao.


A quanto pare, sembrava che gli sguardi affascinati sui loro volti di qualche istante prima fossero dovuti alla forza dell'abitudine. Alcuni sarebbero potuto essere sinceri, ma la maggior parte erano all'apparenza falsi.


Tra gli apprendisti alchimisti regnava il silenzio, ma nelle loro teste si susseguirono un gran numero di pensieri.


"Due Signori del Calderone stanno discutendo. Ho assistito a molte lezioni, ma non ho mai visto nulla di simile!"


"Parla proprio lui. Se durante la lezione il Signore del Calderone Zhou non è contento, allora dà in escandescenza. Ecco perché dobbiamo tutti fingere di essere così tanto interessati. Se non lo facessimo, verremmo sicuramente colpiti dalla cattiva sorte..."


"Ah, quello è il nuovo ragazzo in ascesa. Tutti i discepoli della Fazione Interna della Setta della Divisione del Qi Viola sono impazziti per il Signore del Calderone Fang. D'altro canto, è uno dei più qualificati tra tutti i Signori del Calderone. Mi chiedo chi avrà la meglio...?”


Meng Hao aggrottò la fronte e alzò lo sguardo verso l'anziano di nome Zhou.


"Non dubito di nulla, Signore del Calderone Zhou", disse con freddezza. "Sono solo un po' stanco a causa della creazione di elisir e ho bisogno di riposare un po'".


Vedere Meng Hao fare un passo indietro per due volte di fila fece baluginare gli occhi dell'anziano Zhou per il disprezzo. "Menzogne! È evidente che tu ti stia comportando in modo irrispettoso di proposito! Ma ti prego, vorrei davvero che spiegassi a fondo i dettagli dei tuoi dubbi. Se non ne sarai in grado, allora ti prego di andartene immediatamente. Sono stufo del tuo "riposare" qui!"


Negli occhi di Meng Hao comparve un bagliore gelido. Aveva già fatto marcia indietro due volte di fila. Sapeva che era stato davvero scorretto aver interrotto la lezione, ma l'uomo ora stava proprio dando di matto. Sebbene Meng Hao fosse relativamente di buon umore, la luce fredda nei suoi occhi mostrava il livello del suo disappunto.


"All'inizio, Io, Fang Mu, non volevo provocare alcun disagio a causa dell'abito nero da Signore del Calderone che indossi". Il tono indifferente di Meng Hao improvvisamente divenne aspro. "Ma dato che il Signore del Calderone Zhou insiste così tanto, allora suppongo di poter esprimere alcuni dubbi!"


All'istante, tutti gli apprendisti alchimisti circostanti si sollevarono di scatto. Stava per succedere qualcosa di interessante! Anche gli occhi dei maestri alchimisti iniziarono a risplendere. Queste espressioni erano di gran lunga più cariche di un entusiasmo genuino rispetto a quelle precedenti.


L'uomo di nome Zhou si schiarì la voce con freddezza e fu sul punto di dire qualcosa, quando Meng Hao lo interruppe senza la minima traccia di educazione.


"Secondo le tue conoscenze del Dao dell'alchimia, bisogna innanzitutto imparare a conoscere tutte le varianti di piante e mondo vegetale, poi elaborare un piano accurato. Dopodiché si possono creare gli elisir. Questa idea non è altro che una montagna di merda di cane!"


"Fang Mu, hai proprio del fegato!" tuonò l'uomo, con lo sguardo infuriato. "Ti sfido a ripeterlo!"


Quando Meng Hao rispose, la sua voce era calma, ma le sue parole erano aggressive e minacciose. "Che tipo di elisir intendi creare con una tecnica simile? Il Dao dell'alchimia è stato creato dai Cieli, e richiede l'illuminazione personale. Il successo può essere raggiunto solo dopo una sconfitta costante e un conseguente miglioramento. È il risultato dello processo di creazione stesso! Quando si crea, bisogna distinguere ciò che è vero da ciò che è falso, selezionare il tempo e il luogo adatto, regolare la fiamma alla giusta temperatura e modificare le interazioni tra le piante medicinali! Ho per caso sbagliato a definire le tue parole come merda di cane? Vuoi che lo ripeta? Tu sei l'anziano, dunque a seguito della tua richiesta, lo dirò ancora una volta. Le tue parole sono una montagna di merda di cane!"


Le parole travolsero Zhou, facendolo adirare così tanto da farlo tremare. Sollevò un dito e indicò Meng Hao, con uno sguardo feroce che gli riempiva gli occhi. “Tradimento! Eresia!” gridò. "Ci sono regole lungo il cammino degli elisir medicinali! Bambino ignorante! Il fatto che tu sia riuscito a intrufolarti in una promozione per diventare Signore del Calderone è umiliante per tutti gli altri Signori del Calderone. Ci vergogniamo anche solo ad essere associati a te. Evidentemente i termini "regola" o "formula dell'elisir" non ti sono familiari. Le stesse formule degli elisir sono regole. La creazione di elisir a cui mi riferisco io è quella in cui viene seguita una formula!"


"Le formule degli elisir sono solo un modo semplificato di registrare il processo di creazione di elisir", rispose con calma Meng Hao. "Esistono perché gli alchimisti possano farvi riferimento, come una cartina o una luce da usare in una notte buia".


"Tu..."


Le parole di Meng Hao stavano scorrendo sempre più inesorabili. "Se segui la formula di un elisir, allora sicuramente riuscirai a creare un elisir. Ma creare elisir in questo modo non ti rende un semplice maestro alchimista? Meriti davvero il titolo di Signore del Calderone? A me sembra che tu non sia altro che un noioso burattino vecchio che crea elisir!"


"T-tu... Le formule degli elisir sono regole! Tu...". L'uomo farfugliò per la rabbia, e fece quasi per continuare a spiegare quando Meng Hao lo interruppe ancora a testa alta.


"Non riesci nemmeno a parlare in modo comprensibile! Le formule degli elisir sono regole? Analizza tutti gli elisir che esistono sotto la volta celeste. Quanti di questi hanno una varietà di formule che sono state tramandate di generazione in generazione? Infatti, per alcuni elisir, esistono più di cento formule, tutte con interazioni diverse. Eppure, ciascuna produce lo stesso elisir. Parli di regole. Stai cercando di dire che esistono più sistemi di regole diverse per ogni elisir!?


"Molto bene, presumendo che davvero esistano delle regole, allora dopo la comparsa della prima formula per elisir, chi è stato a creare la seconda formula? E per la terza? O la quarta? Quando si arriva alla centesima formula per elisir, si può spiegare chi ha creato con esattezza quell'elisir?". Le parole indignate di Meng Hao pervasero l'intera valle. Tutti gli apprendisti alchimisti che stavano ascoltando avevano degli sguardi entusiasti sui loro volti, così come il bagliore dovuto all'illuminazione. I maestri alchimisti ansimavano mentre meditavano sulle parole di Meng Hao. Gli sguardi sui loro volti erano molto simili a quelli che avevano mentre stavano ascoltando la lezione di Zhou poco prima. Tuttavia, la differenza tra le parole dei due Signori del Calderone era incredibile.


La rabbia di Zhou arrivò alle stelle. Tutto il suo corpo tremò quando gridò: "Tradimento! Eresia! Ribellione contro il Dao dell'alchimia...!"


"Osi dichiarare che il creatore della successiva formula degli elisir, la numero centouno, non sia presente oggi tra i discepoli della Divisione Est degli Elisir?". Udire queste parole fece scorrere un'ondata di eccitazione tra gli apprendisti alchimisti. Ignorando l'anziano Zhou, immediatamente espressero il loro consenso ad alta voce.


Le parole di Meng Hao si abbatterono sull'anziano Zhou come un martello. Lui non poté che indietreggiare di qualche passo, fissando Meng Hao con gli occhi iniettati di sangue.
                                





