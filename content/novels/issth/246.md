---
weight: 246
title: Capitolo 246 - Divisione del Mondo degli Elisir
pubDate: 2025-03-17T11:17:34.878Z
tags:
    - issth
---


"Compagna Daoista Han", disse Meng Hao all'improvviso, guardando con attenzione Han Bei, "Hai un volto familiare. Ci siamo già incontrati?". Usare un tono così insolente era parte del piano di Meng Hao.


Non appena vennero pronunciate quelle parole, tutti i discepoli del Conclave della Setta del Setaccio Nero li guardarono. Persino gli esperti alla Formazione del Nucleo si voltarono ad osservarli, con gli sguardi illuminati dall'interesse.


Anche Patriarca Setaccio Viola ne fu colpito.


L'anziano Zhou ne fu stupito.


Gli occhi di Han Bei si concentrarono su Meng Hao. "Gran Maestro Fang, ti prego di perdonarmi ma proprio non ricordo...". Appariva pensierosa, e sembrava che nel profondo dei suoi occhi stesse baluginando qualcosa. Meng Hao era certo che stesse nascondendo qualcosa.


Se non avesse avuto modo di percepire personalmente la sua scaltrezza nella Terra Benedetta della Setta del Setaccio Nero, non sarebbe mai riuscito notarlo.


"Colpa mia", disse con una risata. "Forse la verità è che speravo di averti incontrata prima". All'udire ciò, tutti i discepoli del Conclave della Setta del Setaccio Nero sorrisero.


Sorrisero anche gli esperti alla Formazione del Nucleo, e scossero la testa. Data la loro età, avevano smesso da tempo di inseguire le belle donne.


L'anziano Zhou aggrottò le sopracciglia. Secondo lui non era una questione di età, un comportamento del genere metteva seriamente in imbarazzo la Setta.


Patriarca Setaccio Viola scoppiò a ridere. "Gran Maestro Fang Mu, voi giovani avrete tutto il tempo di conoscervi più tardi. Per ora, perché non mi segui all'interno della Setta?"


Paonazzo in viso, Meng Hao congiunse le mani e si inchinò a Patriarca Setaccio Viola: "Ho fatto una pessima figura in sua presenza, Anziano", disse.


Han Bei si coprì la bocca con la mano e sbatté le ciglia.


Meng Hao e l'anziano Zhou entrarono nella Setta, circondati dai membri della Setta del Setaccio Nero. Fu proprio in questo momento che, improvvisamente, qualcosa nell'espressione di Patriarca Setaccio Viola vacillò. Si voltò per guardare verso l'orizzonte. Tutti si fermarono e fecero lo stesso.


Patriarca Setaccio Viola sogghignò. "Sembra che la Divisione del Mondo degli Elisir dei Gran Maestri Li e Chen della Setta del Gelo Dorato sia arrivata con mezza giornata di anticipo". Agitò il braccio e subito le campane rintoccarono altre sei volte nella Setta de Setaccio Nero.


Meng Hao scrutò l'orizzonte e, dopo qualche istante, vide un enorme dirigibile avvicinarsi a tutta velocità. In prossimità della Setta, un gruppo di persone si alzò in volo dal ponte e andò verso di loro. Due di queste indossavano abiti cremisi, le cui maniche erano ricamate con fornaci per elisir. Sembravano forti e straordinari, ed entrambi emanavano un aroma medicinale.


"Mmmpf!" sbuffò Zhou Dekun, che si trovava accanto a Meng Hao. "Non avrei mai pensato che la Setta del Setaccio Nero avrebbe invitato anche la Divisione del Mondo degli Elisir di Gran Maestro Montagna Eterna".


Meng Hao guardò i due mastri alchimisti di mezza età della Divisione del Mondo degli Elisir di Montagna Eterna. Mentre si avvicinavano, questi sorridevano.


Meng Hao si voltò verso Zhou Dekun e chiese: "Quando le altre Sette invitano gli alchimisti, si presentano sempre anche i discepoli degli altri Gran Maestri del Dao dell'alchimia?"


"Alcune volte sì, ma non sempre", rispose Zhou Dekun. Aveva intenzione di ignorare Meng Hao. Tuttavia, erano due compagni membri della stessa Setta al di fuori di questa. Ora che erano presenti due persone della Divisione del Mondo degli Elisir di Montagna Eterna, sarebbe stato difficile evitare attriti sul Dao dell'alchimia.


Poiché non voleva destabilizzare i giorni seguenti nella Setta del Setaccio Nero, Zhou Dekun aggiunse: "Sembra che la Setta del Setaccio Nero voglia davvero migliorare il proprio Dao dell'alchimia, e per questo, ha invitato anche la Divisione del Mondo degli Elisir". Zhou Dekun si accigliò. Nel momento in cui terminò la frase, Patriarca Setaccio Viola e gli altri si erano già stretti educatamente attorno ai due maestri alchimisti della Divisione del Mondo degli Elisir per condurli nella Setta.


Non appena si avvicinarono, uno degli alchimisti in rosso della Divisione del Mondo degli Elisir, un uomo alto e robusto dall'aria forte e straordinaria, iniziò a parlare. "Anche il Compagno Daoista Zhou si trova qui? Mi sembra di ricordare le sue possenti parole di qualche anno fa, quando parlava di diventare Signore del Calderone Viola. Sono già trascorsi sessant'anni, Compagno Daoista Zhou, sei già riuscito a raggiungere il tuo obiettivo?". Il suo sguardo si posò come un fulmine su Zhou Dekun e Meng Hao.


"Dunque, si tratta del Compagno Daoista Li", disse Zhou Dekun sbuffando. Le parole di quell'uomo erano riuscite a toccare un tasto dolente nel suo cuore, e lui non poté che osservare con fare derisorio: "Non ti vedo da anni, eppure il tuo affanno non so come è peggiorato".


Il secondo dei due alchimisti era piuttosto esile, e i suoi baffi avevano una forma che ricordava il carattere 八. Guardò Meng Hao e gli rivolse un sorriso falso. "Questo deve essere Gran Maestro Fang Mu, l'alchimista della Divisione Est degli Elisir che si dice abbia ottenuto con l'inganno il titolo di Signore del Calderone. Haha! Signore, da tempo non vedevo l'ora di incontrare il famoso Fratello Fang! Il tuo nome riecheggia come un tuono nelle orecchie di coloro che coltivano il Dao dell'alchimia. Dicono che sei un maestro alchimista con indosso gli abiti di un Signore del Calderone!"


Dal momento in cui questi due alchimisti della Divisione del Mondo degli Elisir di Montagna Eterna comparvero, non fecero altro che pronunciare parole cariche di cattive intenzioni. La loro opposizione nei confronti degli alchimisti della Divisione Est degli Elisir era evidente.


Le persone della Setta del Setaccio Nero sembrarono reagire bene a tutto questo. Il Dao dell'alchimia della Divisione Est degli Elisir era quello più famoso in tutto il Dominio Meridionale, e la loro reputazione era la più illustre. La Divisione del Mondo degli Elisir era stata creata da Gran Maestro Montagna Eterna della Setta del Gelo Dorato. Sebbene Montagna Eterna portasse rispetto a Demone Gran Maestro degli Elisir, i suoi discepoli e i suoi seguaci diventavano ogni giorno più violenti. Si rifiutavano di riconoscere la fama della Divisione Est degli Elisir e, ogni volta che le due fazioni si fossero incontrate, indipendentemente dall'occasione, ci sarebbero state delle scintille.


Meng Hao guardò l'uomo di nome Chen, che aveva appena parlato con tono così sarcastico. "E tu chi saresti?" chiese, aggrottando le sopracciglia.


"Signore, io sono Chen Jiaxi [1], maestro alchimista in rosso della Divisione del Mondo degli Elisir!". Fece un ampio sorriso guardando Meng Hao, con il cuore pervaso di invidia a causa dello status di Signore del Calderone di Meng Hao. A suo parere, le sue abilità nel Dao dell'alchimia non gli avrebbero fatto guadagnare il grado di Signore del Calderone Viola all'interno della Divisione Est degli Elisir, ma senza dubbio di sarebbe collocato tra i migliori Signori del Calderone.


In realtà, molte persone nella Divisione del Mondo degli Elisir avevano avuto pensieri simili. Dopotutto... gli alchimisti della Divisione del Mondo degli Elisir erano famosi nel Dominio Meridionale, ma non ricevevano il riconoscimento al pari di quelli della Divisione Est degli Elisir. Erano solo di poco inferiori, il che naturalmente alimentava il loro sdegno.


"Intendi dire che hai sentito parlare di me?" chiese Meng Hao, sembrando sorpreso. Nessuno degli spettatori avrebbe trovato nulla di strano nella sua espressione. Tuttavia, Zhou Dakun conosceva bene il linguaggio crudele di cui era capace Meng Hao, e per questo il suo cuore iniziò a martellare. Sapeva che le parole di Meng Hao non rappresentavano affatto un passo indietro .


Chen Jiaxi scoppiò a ridere al vedere l'espressione stupita di Meng Haom, e nei suoi occhi si diffuse il disprezzo. "Come può un qualsiasi Coltivatore del Dao dell'alchimia non aver sentito dell'ascesa di Alchimista Fang a Signore del Calderone? Infatti, mi piacerebbe chiederti, com'è indossare gli abiti di un Signore del Calderone?"


Era come se nella testa di Meng Hao si fosse accesa una lampadina. Scoppiò a ridere e disse: "Oh, capisco. Mi conosci in quanto io sono un Signore del Calderone della Divisione Est degli Elisir. Le mie parole e le mia gesta sono ben note a tutti i Coltivatori del Dao dell'alchimia. Perciò, il mio nome si ripete come un tuono nelle tue orecchie. Tuttavia, tu sei un semplice discepolo vestito di rosso della Divisione del Mondo degli Elisir di cui io non ho mai sentito parlare. Immagino che tu sia venuto oggi perché volevi conoscermi!"


"Tu!!" gridò Chen Jiaxi, con gli occhi che scoppiarono con un bagliore gelido. Secondo lui, delle parole simili erano un insulto esplicito. Non avevano solo affermato che la sua reputazione fosse così irrilevante che il suo avversario non aveva mai sentito parlare di lui, avevano anche lasciato intendere che la reputazione di una persona che aveva ottenuto con l'inganno il titolo di Signore del Calderone riecheggiasse nelle sue orecchie come un tuono.


Non erano solo le fiamme dell'ira di Chen Jiaxi ad essere attizzate dalle parole di Meng Hao, l'uomo accanto a lui, Li Yiming, osservava Meng Hao con freddezza. "Che lingua tagliente!" affermò.


Vedendo che la discussione stava diventando più intensa, Patriarca Setaccio Viola si schiarì la gola e intervenne tra le due parti, seguito da altri esperti alla Formazione del Nucleo. Con il sorriso sul volto, si fecero strada nelle Centomila Montagne.


La disputa cessò immediatamente. Ora che si trovavano nella Setta del Setaccio Nero, sia la Divisione Est degli Elisir che la Divisione del Mondo degli Elisir dovevano portare rispetto. Dopotutto erano stati invitati, e la Setta del Setaccio Nero non avrebbe voluto assistere all'esplosione di un conflitto nel momento in cui i suoi ospiti sarebbero entrati nella Setta.


Zhou Dekun lanciò un'occhiata furtiva a Meng Hao. Sebbene avesse una scarsa considerazione di lui, dentro di sé ne era compiaciuto. Le parole di Meng Hao di qualche istante prima lo avevano lasciato piuttosto soddisfatto.


Continuarono a volare, raggiungendo alla fine le Cento Montagne e un grande tempio che si estendeva al di sotto di una vetta verde. Qui, la Setta del Setaccio Nero aveva preparato un banchetto per dare il benvenuto alla Divisione Est degli Elisir e alla Divisione del Mondo degli Elisir.


Patriarca Setaccio Viola scomparve e non tornò più. Il solo fatto che fosse arrivato per accompagnare i maestri alchimisti delle due Divisioni era una prova del rispetto che la Setta del Setaccio Nero offriva.


La maggior parte dei discepoli del Conclave della Setta prese parte al banchetto. Meng Hao vide Zhou Jie e Han Bei. Tuttavia, non vide Anziana Sorella Xu, il che lo fece preoccupare, sebbene non lo desse a vedere.


Zhou Dekun intrattenne una vivace conversazione con la folla di persone. Li e Chen, i maestri alchimisti in rosso della Divisione del Mondo degli Elisir sembravano a loro agio in un ambiente simile, e divennero presto il centro delle attenzioni.


Erano presenti anche sei Coltivatori alla Formazione del Nucleo, che sedevano insieme ma interagivano gentilmente con chiunque. La Setta del Setaccio Nero sembrava non aver badato a spese nel tentativo di accogliere gli alchimisti delle due Sette.


Il banchetto terminò al calar della notte. Quando tutti iniziarono ad andare via, Meng Hao venne accompagnato in una zona delle Cento Montagne chiamata Cima Nera dell’Accoglienza. Sulla cima di una delle montagne si trovava una residenza lussuosa, circondata da diversi incantesimi restrittivi che la rendevano estremamente sicura.


Considerando che Meng Hao era venuto come rappresentante della Setta del Fato Viola, la Setta del Setaccio Nero non poteva permettere che gli fosse arrecato alcun danno. Questo ovviamente per una questione di rispetto e rapporto tra le due grandi Sette.


A tarda notte, Meng Hao si sedette a gambe incrociate all'interno dell'edificio, respirando profondamente, Dopo un lungo momento di meditazione, il suo corpo cominciò ad emanare un Qi bianco mentre lui disperdeva l'alcol contenuto nelle bevande che aveva ingerito durante il banchetto. Prima di consumarlo, aveva analizzato l'alcol sfruttando le sue competenze con piante e mondo vegetale, e si era assicurato che fosse innocuo.


Trascorse del tempo, e poi Meng Hao aprì gli occhi. Questi splendevano con una luce brillante.


"Han Bei è incredibilmente intelligente. Forse non avrei dovuto rivolgermi a lei in quel modo. Che cosa nasconde?". Rifletté su questo per qualche minuto, ma non riuscì a formulare alcuna teoria. "Oggi non ho visto Anziana Sorella Xu, mi chiedo come stia...? E Zhou Jie? C'è qualcosa di molto strano in lui. Sembra diverso da prima...". Dopo aver riflettuto ancora, i suoi occhi iniziarono a tremolare. "Che cosa intendeva esattamente la Giada del Sigillo del Demone...". Chiuse gli occhi e continuò a meditare.


NOTE:


Il nome di Chen Jiaxi in cinese è 陈嘉喜 chén jiā xǐ – Chen è un cognome molto comune. Jia significa “buono”, “meraviglioso”, e una serie di parole simili. Xi significa “felicità”.





