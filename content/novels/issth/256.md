---
weight: 2560
title: Capitolo 256 - Conclusione
pubDate: 2025-03-17T11:17:34.880Z
tags:
    - issth
---


A causa dello sguardo vacuo nei suoi occhi sembrava che avesse perso l'anima, come se fosse stato il suo spirito ad essere stato ferito.


Nel suo volto pallido sembrava non esserci la benché minima traccia di sangue, come in un cadavere intrappolato in un sarcofago di ghiaccio per migliaia di anni. Il vento che soffiava sul pilastro su cui si trovava non riusciva a spazzare via la sua confusione.


I suoi abiti erano incrostati di macchie di sangue secco che sembravano essere lì da molto tempo. Non erano mai state lavate, quindi si erano seccate e si erano impresse nel tessuto.


Sulla sua fronte spiccava una ferita, un taglio profondo che si trovava lì da chissà quanto tempo. Era una ferita di spada... che non si era rimarginata.


I suoi abiti fluttuarono nel vento, scoprendo il polso destro, su cui si trovava un altro taglio di spada.


Xu Qing era più magra.


Era magra e ancora più fredda di prima. Pareva appena emersa da una gelida tempesta di neve.
Indossava degli abiti blu e i lunghi capelli erano drappeggiati sulle spalle come un mantello. La sua pelle era tanto delicata che sembrava che anche la brezza potesse romperla. Meng Hao la fissò, era così bella che non voleva nemmeno battere le cigli.


Se avesse chiuso gli occhi, tutto sarebbe diventato buio, la luce sarebbe scomparsa e non avrebbe più potuto vedere la bellissima donna davanti a lui.


Vide le ferite di spada e il suo sguardo vacuo. Vide che anche i suoi vasi sanguigni erano stati danneggiati. In quel momento, tutto il mondo scomparve, a eccezione di Xu Qing, che si ergeva sulla cima della montagna, spazzata dal vento.


All'improvviso, Meng Hao sentì una stilettata di dolore nel suo cuore.


Non poteva ignorare il segreto di Han Bei. Non poteva ignorare lo strano comportamento di Zhou Jie. La Giada del Sigillo del Demone gli aveva parlato due volte, ma che si trattasse di Han Bei o Zhou Jie, Meng Hao sentiva che non aveva molto a che fare con lui. Che sopravvivessero o no, le strane situazione in cui si trovavano, non era qualcosa in cui voleva essere invischiato.


Dopotutto, la ragione di tutto ciò non era altro che la Setta del Setaccio Nero!


Meng Hao era cresciuto come uno scolaro ed era naturalmente intelligente e lungimirante. Come poteva non capire il significato delle parole della Giada del Sigillo del Demone? Era ovvio soprattutto considerando l’abilità divina che Zhou Jie aveva usato al termine della loro battaglia, quando erano apparse le anime disincarnate. Come poteva non capire... cos'era successo a Han Bei e Zhou Jie? Come poteva non capire il terrificante potere della Setta del Setaccio Nero?


Capiva. Infatti sapeva che le forze della Setta del Setaccio Nero erano molte di più delle persone che camminavano sulla faccia della terra.


"Le anime disincarnate possiedono il corpo" pensò tra sé e sé. "Le anime disincarnate sono come quelle apparse quell'anno grazie all'abilità divina di Zhou Jie, sono Coltivatori morti parecchio tempo fa. Sembra che ci siano innumerevoli anime disincarnate al di sotto delle Centomila Montagne della Setta del Setaccio Nero...


La Setta del Setaccio Nero è una Setta del mondo sotterraneo!


Tornare dall'aldilà, desiderare di ricongiungersi al mondo degli uomini, possedere i corpi dei Coltivatori e vivere delle vite da parassiti. Zhou Jie ha vissuto in questa condizione, posseduto. Era incapace di riappropriarsi delle sue facoltà mentali, non avrebbe dovuto essere capace di cercare la morte come quel giorno. Naturalmente è successo qualcosa di inaspettato con la sua possessione.


A causa di ciò, l'anima disincarnata che l'ha posseduto è rimasta ferita e quindi la sua anima si è risvegliata. Questo ha provocato la sua confusione, la sua pazzia, la sua lotta interna.


Per quanto riguarda Han Bei, non c'è nulla che non va in lei. Però, vuole che gli altri pensino che sia stata posseduta e questo è perché non ci sono due anime in lei, ma tre! Una è la sua, l'altra è l'anima disincarnata della Setta del Setaccio Nero e la terza... è il Patriarca del Clan Han emerso dalla statua nella Terra Benedetta della Setta del Setaccio Nero che è entrato nel suo corpo!"


Come poteva non capire tutto ciò?


Dato che capiva tutto, non voleva essere coinvolto. Ma mentre il tempo passava e non riusciva a rintracciare Xu Qing, iniziava a innervosirsi. Finalmente, quel giorno era riuscito a vederla...


E ora che capiva... non poteva ignorare la situazione. La possessione dell'anima di Xu Qing era una conclusione che Meng Hao non poteva accettare.


Prese un respiro profondo, poi si lanciò in avanti, diretto verso la cima della montagna. Si tramutò in un fascio di luce prismatica. In un istante arrivò dietro al pilastro su cui si trovava Xu Qing.


Aveva lo sguardo fisso sulla sua schiena e stava per avvicinarsi, quando lei si voltò. Sul volto freddo non aveva più un'espressione vacua, che era stata sostituita da una feroce.


In quel momento, nel cuore di Meng Hao crebbe una sensazione di crisi imminente. Guardando Xu Qing non riusciva a percepire la Coltivazione allo stadio della Stabilità della Consistenza. Al contrario, tutto era sfocato.


L'espressione di Meng Hao non cambiò. La fissò, evocando furtivamente un incantesimo con la mano destra. Con la mente evocò l'Ottava Maledizione del Sigillo del Demone. A causa del modo in cui aveva evocato l’incantesimo, la Maledizione cambiò. Fluttuò nella sua mente e rimase lì, senza spostarsi minimamente.


Nel momento in cui l'Ottava Maledizione del Sigillo del Demone gli apparve nella mente, i suoi occhi, anche se non sembravano diversi, vedevano il mondo in modo completamente nuovo.


I monti erano ancora verdi, la terra al di sotto era la stessa di prima. Però il verde delle Centomila Montagne ora era coperto da un'aura nera, che ribolliva sui monti per riversarsi nell'aria. Nelle profondità della nebbia nera, poteva vedere l'anima di Xu Qing, dormiente, come se fosse stata sigillata.


L'aura nera continuava a fuoruscire e, alle spalle di Xu Qing, si addensò a formare la figura sfocata di una donna.


Il fantasma emanava un'aura spettrale. Era strana e carica di un sentore di morte, mentre guardava Meng Hao e Xu Qing.


"Chi sei?" chiese Xu Qing, con voce calma. Dal punto di vista di Meng Hao, quella voce non apparteneva a Xu Qing, ma all'orribile anima disincarnata che fluttuava alle sue spalle.


Non appena udì queste parole, Meng Hao percepì che l'aura nera si affrettava verso di loro. Vorticò, dando forma e innumerevoli volti che sorridevano orribilmente mentre fissavano Meng Hao.


Ovviamente non sapevano che Meng Hao non poteva vederli galleggiare lì intorno.


"Sono Fang Mu della Setta del Fato Viola" rispose Meng Hao, sorridendo. "Sorella Anziana, siete una discepola del Conclave della Setta del Setaccio Nero? Sono qui da alcuni giorni, ma è la prima volta che vi vedo". Congiungendo le mani e inchinandosi, fece sì che l'Ottava Maledizione del Sigillo del Demone si dissipasse e il mondo tornò normale.


"Oh, quindi voi siete il Gran Maestro Fang" disse Xu Qing freddamente. "Questa è una montagna proibita, per favore andatevene subito". Si voltò, ignorando Meng Hao, lo sguardo perso in lontananza. Di nuovo la sua espressione si fece vacua.


L'espressione di Meng Hao era la stessa di sempre mentre si inchinava di nuovo, trasformandosi in un fascio di luce per allontanarsi dalla montagna. Tornò indietro con calma, ammirando il panorama.
Quando arrivò alla Cima Nera dell'Accoglienza, la luna splendeva nel cielo.


Entrò nell'edificio e subito entrò nello scudo protettivo del medaglione del Signore del Calderone. Sul suo volto comparve un'espressione feroce. Tornando indietro era stato incredibilmente cauto, attento a che nessuno si facesse un'impressione sbagliata su di lui. Nonostante ciò, c'erano ancora delle anime disincarnate che lo seguivano. Avevano vorticato intorno a lui per tutto il tempo, svanendo quando era arrivato alla Cima Nera dell'Accoglienza.


"Per salvare Xu Qing devo avvicinarmi a lei" pensò. "oltretutto non posso permettere che qualcuno lo scopra. La Setta del Setaccio Nero è ovviamente una Setta del mondo sotterraneo, con tutte quelle anime disincarnate che volano ovunque..." Se avesse scoperto le sue carte poco prima, non solo non sarebbe riuscito a salvare Xu Qing, ma avrebbe anche fatto saltare la sua copertura.


Si sedette pensieroso, con gli occhi che lampeggiavano. Passato un po' di tempo, chiuse gli occhi.


La mattina dopo, di buon'ora, i suoi occhi si spalancarono. Sollevò un contenitore di giada, inserendovi delle informazioni, poi agitò la manica per inviarlo lontano dall'edificio.


Risuonò la sua voce fredda: "Devo parlare con Patriarca Setaccio Viola della preparazione degli elisir".


Non appena il contenitore di giada volò via, un coltivatore apparve dal nulla per afferrarlo. Era impossibile capire quale fosse la sua base di Coltivazione, ma indossava un a tunica nera. Subito scomparve in lontananza.


Involontariamente Meng Hao si lasciò sfuggire una fredda risata. Sin dal suo confronto alchemico con Chen Jiaxi, aveva percepito un'aura al di fuori della Cima Nera dell'Accoglienza. Ovviamente qualcuno lo osservava.


Pochi istanti dopo, si udì una risata, seguita da Patriarca Setaccio Viola, presentatosi di persona per discutere con Fang Mu. Rimase lì, sorridendo, congiungendo le mani e inchinandosi in direzione di Meng Hao.


"Gran Maestro Fang," disse con un sorriso "per favore non offendetevi. Ho ordinato a un discepolo di controllarvi per garantire la vostra sicurezza. Dopotutto, la nostra Setta è un luogo difficile e io non sono in grado di tenere tutto sotto controllo. Secondo le informazioni in questo contenitore di giada, sapete preparare l'Elisir di Raffinazione dell'Anima. Bene..."


Meng Hao sospirò, e con voce imbarazzata disse: "Anziano Setaccio Viola, in realtà non ho mai sentito parlare dell'Elisir di Raffinazione dell'Anima. Considerando ciò, dato il suo strano nome, ovviamente ha qualcosa a che fare con le anime. Temo che preparare un elisir del genere sia estremamente difficile. Con così tante variabili, dev'essere spossante. Questo è il motivo per cui ero riluttante ad accettare".


Patriarca Setaccio Viola non replicò. Invece rimase ad aspettare che Meng Hao continuasse. "Qualunque altro elisir medicinale sarebbe facile, ma i nuovi elisir strani temo siano troppo sfiancanti, anche se volessi prepararli. Oltretutto non ho nemmeno un calderone per elisir appropriata..." Gli rivolse un sorriso caustico e apparve ancora più imbarazzato. "Inoltre non penso di avere le piante medicinali necessarie. E sono sicura che quelle piante medicinali siano molto preziose...


Ovviamente sono felice di aiutarvi, signore. Non mi importa la stanchezza. Però, ciò che mi preoccupa, è lo spreco di tempo... Oltretutto non voglio disturbare nessuno nella preparazione dell'elisir, che richiederà il cento per cento della mia concentrazione..."


Patriarca Setaccio Viola si accigliò per un momento, poi rise "Capisco, Gran Maestro Fang. Posso procurarvi tutte le piante medicinali di cui avete bisogno. Anche se non sarete in grado di preparare l'elisir, non è importante. Oltretutto, ho il potere di procurarvi delle Pietre dello Spirito come compenso per il vostro lavoro. Per quanto riguarda il calderone degli elisir... nel deposito dei tesori della Setta del Setaccio Nero c'è una fornace delle Diecimila Raffinazioni. Posso farvene dono, Gran Maestro! Inoltre posso garantirvi che nessuno vi disturberà nella preparazione dell'elisir. Sarà come se avessimo sigillato la Cima Nera dell'Accoglienza."


Gli occhi di Meng Hao brillavano, ma la sua espressione era timida, come se fosse ancora imbarazzato.
"Signore, sono qui nella Setta del Setaccio Nero in rappresentanza della mia Setta. Come posso pretendere un tesoro della vostra onorata Setta...?"


Non appena Patriarca setaccio Viola vide la sua espressione, sorrise e sollevò la mano per interromperlo.
                                



