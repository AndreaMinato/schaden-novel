---
weight: 2580
title: Capitolo 258 - Gran Matriarca Fenice
pubDate: 2025-03-17T11:17:34.881Z
tags:
    - issth
---


"Tre foglie di Perla Celeste. Radice di Vento Impolverato, nove steli. Linfa invecchiata di sessant'anni di Flusso dello Spirito...". Meng Hao elencò lentamente circa cento diverse varietà di piante medicinali. Accanto a lui, Zhou Dekun le recuperò subito dalla borsa da trasporto e gliele porse.


Il cristallo di fuoco terreno divampò come un'esplosione, e il calderone per elisir fluttuante divenne nell'immediato di un rosso acceso. Dal calderone delle Diecimila Raffinazioni si diffuse un intenso aroma medicinale. Meng Hao inserì al suo interno le piante medicinali secondo le corrette interazioni. Le mise all'interno con cautela, assicurandosi di non disperdere nulla. Poi si procurò un taglio sul dito e mise una goccia del suo sangue nel calderone per elisir.


Esercitò il massimo controllo durante il processo di creazione, che finì per durare tre giorni.


Dopo che trascorsero tre giorni, affiorò un elisir medicinale rosso vivo. Senza esitare, Meng Hao lo inserì nella bocca del giovane.


Non appena l'elisir fu dentro la bocca, il corpo del giovane iniziò ad avere degli spasmi. Non gridò, ma mentre il corpo tremava nei suoi occhi comparve uno sguardo assente. Lo sforzo si fece più intenso. Durò per il tempo necessario ad un bastoncino d'incenso di bruciare. Alla fine, il suo corpo tremò e improvvisamente si irrigidì.


Chinò il capo e non si mosse. Trascorse lo spazio di dieci respiri, dopodiché iniziò a diffondersi dal suo corpo un Qi agghiacciante. Infine, sollevò il capo. Non c'era più lo sguardo assente negli occhi, bensì oscurità.


"Molte grazie, Gran Maestro", disse lentamente il giovane. Le sue erano parole di gratitudine, ma vennero dette con un'arroganza incredibile, come se pronunciarle fosse come fare l'elemosina a un mendicante. Si alzò in piedi, ignorando Meng Hao, poi si voltò e uscì a grandi passi dall'edificio.


Zhou Dekun aggrottò la fronte in segno di disapprovazione.


L'espressione sul volto di Meng Hao era sempre la stessa, ma. dentro di sé, rise con freddezza. Sembrava che fosse stato ristabilito l'equilibrio tra il corpo del giovane e l'anima disincarnata all'interno. Tuttavia, grazie alla goccia di sangue di Meng Hao, ora aveva il potere assoluto; se fosse stato necessario, avrebbe potuto distruggere subito l'anima disincarnata.


Una sola goccia di sangue di un Sigillatore del Demone può annientare completamente un'anima disincarnata!


Patriarca Setaccio Viola, la donna bellissima e l'uomo dal volto rosso stavano aspettando il giovane ai piedi della Cima Nera del Benvenuto. Quando lo videro avvicinarsi, il loro respiro si fece pesante. Rapidamente congiunsero le mani e lo salutarono con un inchino.


"Congratulazioni per la tua guarigione, Patriarca Minore!"


Naturalmente, non permettevano a nessuno di vedere ciò che stava succedendo. Avevano sigillato da tempo l'area in cui si trovavano.


Il giovane lanciò uno sguardo ai Coltivatori all'Anima Nascente. "Il cadavere ultraterreno piovuto dal cielo ha proprio causato dei problemi. Infatti, il nostro signore è caduto ancora una volta in un sonno profondo a causa di questo. Siamo tornati nel mondo degli uomini, ma non abbiamo ancora portato a termine il compito che ci è stato assegnato dal nostro signore... Tuttavia, voi tre avete fatto bene a servirvi di quella persona. Dopotutto, è riuscito a semplificare la mia guarigione. Adesso abbiamo ancora una possibilità.


Fate in modo che vengano le anime disincarnate degli altri Patriarchi. In quanto a colei che contiene... Gran Matriarca Fenice, beh, con lei non si possono commettere errori. Se non ci sono problemi con gli altri, mandate anche lei". Poiché aveva finito di parlare, il corpo del giovane tremolò e si trasformò in un fumo nero che poi scomparve, fondendosi con la terra.


Patriarca Setaccio Viola e gli altri lo salutarono con reverenza quando se ne andò. Poi rimasero fermi e si scambiarono delle occhiate amare. Con ciò, se ne andarono, organizzandosi in modo da far andare le altre dodici persone da Meng Hao, una alla volta.


Il tempo trascorse lentamente. Meng Hao curò uno ad uno i cosiddetti Patriarchi Minori. Adesso, la Cima Nera dell'Accoglienza era diventata un luogo molto importante nella Setta del Setaccio Nero.


Qualsiasi richiesta Meng Hao facesse, veniva soddisfatta nell'immediato. Certo, come avrebbe potuto non sfruttare questa opportunità? Tutto quello che doveva fare era pronunciare il nome di una pianta medicinale, e questa gli sarebbe stata consegnata. Molti degli ingredienti necessari per il Nucleo Dorato Perfetto iniziarono a riempire poco a poco la sua borsa da trasporto. Nel vedere ciò che stava accadendo, Zhou Dekun cominciò a provare invidia, e iniziò anche lui a richiedere delle piante medicinali.


Poiché creavano gli elisir, iniziarono entrambi a raccoglierne gradualmente i frutti.


In questo modo, Meng Hao riuscì anche a raccogliere diversi gruppi di sangue di tre generazioni. Non avevano nulla a che vedere con gli elisir che stava creando; venivano richiesti per creare cloni di sangue, e naturalmente non avrebbe sprecato un'opportunità simile.


Se il sangue non fosse stato disponibile da un certo antenato, Meng Hao non avrebbe insistito. Avrebbe solo prolungato il tempo passato a creare l'elisir.


Finalmente un giorno, Zhou Jie pallido in volto entrò nell'edificio. Era la prima volta che Meng Hao lo vedeva dall'incidente accaduto quando era appena arrivato nella Setta del Setaccio Nero. Zhou Jie si sedette a gambe incrociate. Meng Hao per un attimo non disse nulla, poi iniziò a creare l'elisir.


Dopo che Zhou Jie se ne andò. arrivò Han Bei. Aveva sul volto uno sguardo attento. Quando si sedette davanti a Meng Hao, lui la guardò e lei fece una risatina.


"Gran Maestro Fang..." disse con un sorriso. D'un tratto, si innervosì. La voce del Patriarca del Clan Han risuonò improvvisamente nella sua testa.


"Stai attenta a questa persona! Lui è complicato, e molto probabilmente riesce a percepire la mia presenza!!". Non era la prima volta che sentiva una cosa simile dal suo antenato. Il motivo per cui era nervosa il primo giorno che aveva incontrato Fang Mu fuori dalla Setta del Setaccio Nero, era per la voce del Patriarca del Clan Han.


L'espressione sul volto di Meng Hao era quella di sempre. Sorrise, poi iniziò a creare. Quando apparve l'elisir, Meng Hao guardò Han Bei. Anche la sua espressione era la solita. Tuttavia, il suo cuore stava tremando. Nella sua mente si poteva udire la voce tremante del Patriarca del Clan Han.


"Quell'elisir.... non devi consumarlo!! Questa persona... lui..."


"Gran Maestro Fang", disse a voce bassa, alzandosi lentamente. "Porterò con me l'elisir e lo consumerò più tardi".


Meng Hao si voltò verso Zhou Dekun, congiunse le mani e disse "Anziano Fratello Zhou, ho una piccola questione personale di cui vorrei discutere in privato con la Compagna Daoista Han".


Zhou Dekun scoppiò a ridere. Aveva percepito da tempo che c'era qualcosa che non andava. Tuttavia, essendo riuscito a raccogliere così tante piante medicinali nei giorni precedenti, non vi diede peso e lasciò subito l'edificio.


Nel vedere Zhou Dekun andarsene, il cuore di Han Bei iniziò a tremare. "Gran Maestro Fang..." disse, mantenendo la solita espressione, come un fiore. Era sul punto di continuare a parlare quando Meng Hao la interruppe.


"Se non vuoi consumare l'elisir, va bene. In quel caso, però, sarai in debito con me di un favore che prima o poi dovrà essere restituito”. Guardò Han Bei con uno sguardo profondo che sembrò penetrare nelle profondità della sua mente.


Han Bei ricambiò lo sguardo e digrignò i denti. Aveva preparato molti piani, ma in quel momento non riusciva a pensare a nessuna via di fuga. Nei suoi occhi comparve uno sguardo assente.


"Gran Maestro Fang", disse "Non comprendo appieno quello che dici. Ma immagino che io possa acconsentire a questo favore".


"Non ho bisogno di un favore da te", rispose Meng Hao con freddezza, "ma piuttosto dalla terza anima presente nel tuo corpo!"


Le parole raggiunsero le orecchie di Han Bei come un fulmine. Immediatamente la sua espressione mutò del tutto.


Stava per dire qualcosa quando, all'improvviso, dalla cima della sua testa spuntò del Qi blu. Questo si solidificò sopra di lei sotto forma di un uomo. L'uomo fissò Meng Hao per qualche istante prima di annuire definitivamente.


"Il Clan Han ti deve un favore", disse con voce arcaica.


Meng Hao congiunse le mani e lo salutò. La figura scomparve, e Han Bei fissò Meng Hao, sul volto aveva un'espressione di shock e paura. Trascorso un lungo momento, lei si voltò e andò via il più velocemente possibile. Prima di uscire dall'edificio, fece sì che uno sguardo freddo e cupo splendesse nei suoi occhi. Per quanto ne sapesse una persona esterna, non c'era nulla di strano in lei. Presto, scomparve all'orizzonte.


Trascorse un mese di creazione di elisir, fino a quando la Setta del Setaccio Nero non mandò finalmente l'ultima persona da Meng Hao. Non era altri che... Xu Qing.


Secondo le esperienze di Meng Hao, il fatto che fosse stata l'ultima ad andare era molto significativo. L'anima disincarnata dentro di lei doveva essere qualcuno da non sottovalutare nella Setta del Setaccio Nero, qualcuno di anzianità massima.


Proprio come aveva sospettato Meng Hao, non appena lei arrivò, nei dintorni della Cima Nera dell'Accoglienza le cose cambiarono immediatamente. Lo scudo a protezione della montagna aumentò di forza, e innumerevoli anime disincarnare iniziarono a girarvi attorno nell'aria. Tutte sembravano guardare in basso, verso la Cima Nera del Benvenuto.


Nel vedere ciò, il cuore di Meng Hao si fermò per un istante. Tuttavia, questa sensazione non si palesò sul suo volto. Osservò Xu Qing entrare lentamente nell'edificio e sedersi a gambe incrociate davanti a lui. Sembrava tranquilla, e la sensazione di assenza nel suo sguardo era di molto inferiore.


Meng Hao la guardò, diede un'occhiata alla ferita sulla sua fronte, poi attivò il suo scudo di Signore del Calderone. Il suo volto era il solito, ma mentre creava l'elisir vi aggiunse non una normale goccia di sangue, ma una goccia di sangue della sua base di Coltivazione!


Quel tipo di sangue conteneva l'essenza della sua forza vitale, compresa la sua identità come Nono Sigillatore del Demone, e la perseveranza della sua volontà.


Questa entrò nell'elisir e si unì alle diverse interazioni; inoltre, Meng Hao utilizzò parte del potere della gelatina di carne per assicurarsi che non fuoriuscisse alcun indizio. Quando il processo di creazione fu terminato, consegnò l'elisir a Xu Qing. Lei lo prese con le sue mani delicate, ma non lo consumò.


"Dunque, questo è l'elisir che ha aiutato tutti a guarire?" disse con voce fredda quando guardò Meng Hao. Senza aspettare che rispondesse, si alzò e uscì a grandi passi dall'edificio.


Meng Hao la osservò andare via, poi si sedette a riflettere in silenzio. Era sicuro che se anche lei non avesse consumato l'elisir in sua presenza, l'avrebbe fatto presto.


Questo perché sebbene lei sembrasse in fase di auto guarigione, in realtà si trattava solo di una facciata. I problemi con l'anima disincarnata nel suo corpo superavano di gran lunga quelli degli altri che aveva visto, almeno di due o tre volte. Infatti, la sua situazione era la più grave mai vista fino a quel momento. Questo era evidente dal fatto che la ferita sulla sua fronte fosse ben peggiore di quando l'aveva vista la prima volta.


La sera del giorno seguente, sulla settima montagna della Setta del Setaccio Nero, Xu Qing sedeva a gambe incrociate nella sua Grotta dell'Immortale. Il suo volto era pallido, e i suoi occhi erano pervasi dalle sensazioni di sforzo e di assenza. Il suo corpo tremò.


Continuò così per diverse ore prima di sollevare la mano dalla borsa da trasporto. Al suo interno c'era l'elisir medicinale creato da Meng Hao. Per sollevarlo e posizionarlo nella sua bocca ci vollero circa dieci respiri.


Se Meng Hao fosse stato lì, avrebbe visto le diverse anime disincarnate che vagavano attorno al suo corpo. Tutte stavano fissando Xu Qing con ansia mentre volavano avanti e indietro.


In realtà, all'esterno, tutti i discepoli della Setta del Setaccio Nero che Meng Hao aveva salvato, compresi Zhou Jie e Han Bei, si inginocchiarono davanti alla Grotta dell'Immortale, inchinandosi con riverenza. Sembrava che aspettassero una convocazione per entrare.


Xu Qing stringeva ancora l'elisir nella mano. Dopo che trascorse un lungo momento, la freddezza agghiacciante nei suoi occhi superò l'assenza e lo sforzo. L'anima disincarnata dentro di lei sospirò. Sapeva che a causa della ferita nell'anima, in questo corpo non era possibile ripristinare l'equilibrio. Stava svanendo insieme all'anima originale del corpo. La forza vitale del corpo stava scomparendo, e la ferita sulla sua fronte stava peggiorando. Sapeva che se avesse rimandato ancora, il suo corpo avrebbe iniziato a deteriorarsi.


Inizialmente, non avrebbe mai creduto che consumare elisir medicinali creati in questo mondo avrebbe portato alla guarigione. Tuttavia, l'aver assistito alla guarigione di tutte le altre anime disincarnate le fece mettere in dubbio la sua visione. Dopo aver esaminato l'elisir per un po' di tempo, non fu in grado di svelarne i misteri. Dunque, decise che non aveva altra scelta se non consumarlo. Mise l'elisir in bocca.                





