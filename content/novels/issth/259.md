---
weight: 2590
title: Capitolo 259 - Voglio Guardarti Svanire all'Orizzonte
pubDate: 2025-03-17T11:17:34.881Z
tags:
    - issth
---


Non appena mise in bocca l'elisir e questo si dissolse, il sangue di Meng Hao iniziò a emettere un bagliore color cremisi. Nello stesso istante, l'anima di Matriarca Fenice nel corpo di Xu Qing cominciò a tremare. Avvertì una sensazione di pericolo di morte imminente, ma prima che riuscisse a fare qualcosa, fu sommersa da un'aura spaventosa che rendeva impossibile mettere in allerta chiunque all'esterno.


D'un tratto, nell'anima di Xu Qing, che in precedenza si trovava in uno stato di torpore, si infuse il bagliore rosso che la nutrì, facendola così guarire. La sua anima fu guidata... Matriarca Fenice venne repressa dal sangue di un Sigillatore del Demone, permettendo così a Xu Qing di riemergere dalla debolezza, al punto da far deteriorare l'anima!


Quello era stato l'obiettivo di Meng Hao fin dall'inizio. Voleva che Xu Qing riuscisse a fare ciò che aveva fatto Han Bei; fondersi con l'anima disincarnata, farla propria. Una fusione simile non sarebbe stata individuata dalla Setta del Setaccio Nero e dalle altre anime disincarnate. Nessuno sarebbe riuscito a comprendere chi controllava il corpo!


Una dentro l'altra, una rinascita pericolosa!


Quando Xu Qing sollevò l'elisir fino alla bocca, Meng Hao stava seduto a gambe incrociate nella sua residenza. Gli occhi si aprirono e al loro interno si era diffusa una luce splendente. Il sangue presente nell'elisir proveniva dal profondo del suo corpo, quindi era chiaro che lui riuscisse a percepire cosa stesse accadendo.


"È davvero difficile penetrare nel potere del mutamento continuo della gelatina di carne...". Meng Hao si sfregò il volto per un istante, poi sollevò lentamente la mano, al cui interno si trovava la bottiglia di giada.


All'interno della bottiglia di giada c'era un elisir medicinale. Si trattava di un elisir che aveva creato nella Setta del Fato Viola, ancor prima di arrivare nella Setta del Setaccio Nero. La bottiglia per elisir era sigillata con la cera e non era stata aperta.


Inizialmente aveva pianificato di darla a Xu Qing, ma fino a questo momento non ne aveva avuto la possibilità.


Guardò la bottiglia, poi chiuse gli occhi.


All'alba del giorno seguente, Meng Hao uscì dalla sua residenza. Subito, i discepoli inviati da Patriarca Setaccio Viola a guardia della Cima Nera dell’Accoglienza si voltarono e lo salutarono con le mani congiunte.


"Vi prego di consegnare questa bottiglia per elisir alla Compagna Daoista Xu Qing. Ha richiesto che la creassi quando è venuta a farmi visita l'altro giorno". Porse la bottiglia al Coltivatore. Visto lo status speciale di Xu Qing nella Setta del Setaccio Nero, ritenne improbabile che qualcuno avrebbe aperto la bottiglia.


Anche se lo avessero fatto, non avrebbero compreso.


Trascorsero alcuni giorni. Il settimo giorno, Zhou Dekun continuava a ripetere che se ne sarebbero dovuti andare. Meng Hao non poteva più rimandare. Lasciò la cima della montagna, librandosi verso l'alto per raggiungere l'impaziente Zhou Dekun.


Non c'era alcun tipo di problema tra loro. Le lezioni di alchimia erano terminate, così come la creazione di elisir. Il periodo per cui la Setta del Setaccio Nero li aveva invitati era ormai terminato da tempo.


Non c'era più alcun motivo per restare. Mng Hao non aveva avuto altra scelta che arrendersi ai suggerimenti di Zhou Dekun.


Al momento, un nutrito gruppo di persone della Setta del Setaccio Nero stava accompagnando Meng Hao e Zhou Dekun all'esterno della Setta. Patriarca Setaccio Viola era tra questi, fu molto cortese nel tragitto.


Riguardo alla bottiglia per elisir, Meng Hao aveva avuto ragione: nessuno osò aprirla. Era stata consegnata nella zona di meditazione isolata di Xu Qing, dove venne ritirata da una ragazza con un'espressione cupa negli occhi. Questa esaminò la bottiglia con il Senso Divino e non notò nulla di particolare riguardo all'elisir contenuto. Eppure, non osò davvero aprire la bottiglia, conosceva bene la personalità di Matriarca Fenice. La ragazza aveva già fatto l'impensabile ritornando dall'aldilà; tuttavia, un solo pensiero di Matriarca Fenice l'avrebbe potuta sterminare all'istante.


Non valeva la pena di rischiare tanto per un inutile elisir medicinale. Pertanto, la ragazza vi prestò scarsa attenzione.


Finalmente la porta della Grotta dell'Immortale di Xu Qing si aprì. Mentre i raggi del sole si riversavano all'interno, la ragazza sollevò il capo e entrò a grandi passi nella Grotta dell'Immortale. Nel vedere Xu Qing seduta a gambe incrociate, si inginocchiò e salutò con un inchino.


"Congratulazioni per la sua guarigione, Matriarca Fenice".


Xu Qing non disse nulla. La ragazza non osò sollevare il capo, e per questo non notò lo sguardo assente che comparve negli occhi di Xu Qing, seguito poi dallo stupore.


Trascorso qualche istante, Xu Qing si alzò. Indossava un abito lungo e di colore verde-blu, e i suoi lineamenti erano freddi. Quando uscì dalla Grotta dell'Immortale disse con freddezza: "In piedi".


La ragazza fece un respiro profondo e velocemente si alzò, seguendo con attenzione Xu Qing all'esterno della Grotta dell'Immortale.


Xu Qing alzò lo sguardo verso il cielo azzurro e il sole splendente, e quella strana espressione lentamente svanì dai suoi occhi fino a trasformarsi in freddezza. Nel profondo, tuttavia, c'era un'emozione, qualcosa di cui solo lei era consapevole.


"Per favore, chiama le altre dodici anime del Clan Black", disse Xu Qing con voce fredda.


La ragazza subito annuì, e stava per andare via quando improvvisamente si fermò.


"Si?" disse Xu Qing, con la freddezza che brillava negli occhi mentre guardava la ragazza.


Il corpo della ragazza tremò, e in tutta fretta disse: "Gran Matriarca Fenice, qualche giorno fa Alchimista Fang Mu ha fatto recapitare questa bottiglia. Ha detto che hai fatto richiesta di creare un elisir". Per qualche strana ragione, la ragazza percepì che Gran Matriarca Fenice ora fosse ancora più fredda di quanto non fosse stata in precedenza.


Recuperò la bottiglia per elisir dalla sua borsa da trasporto e gliela consegnò.


L'espressione sul volto di Xu Qing era calma quando osservò l'elisir. Dentro di sé, però, il cuore tremò e il respiro si fece più intenso. Con un rapido movimento, la bottiglia volò nella sua mano. Tolse la cera ed estrasse l'elisir.


Era un elisir medicinale comune, di poco valore. Nonostante questo, fece esplodere un mare di emozioni nel suo cuore.


Altro non era che... un Elisir per la Coltivazione Cosmetica.


Osservò scioccata.


"Su quale montagna si trova?" disse Xu Qing, chiudendo gli occhi per placare la dura freddezza. La fusione delle anime non era ancora completa, la mente era ancora alquanto combattuta e confusa.


"Cima Nera dell'Accoglienza..." rispose la ragazza. Ancor prima che riuscisse a finire di parlare, Xu Qing fece un passo in avanti e scomparve.


Meng Hao e Zhou Dekun si trovavano all'esterno del cancello principale della Setta del Setaccio Nero, sorridenti. Patriarca Setaccio Viola e gli altri congiunsero le mani e si inchinarono. Meng Hao e Zhou Dekun rifiutarono educatamente le proposte di essere accompagnati oltre. Dopo lo scambio di formalità, si prepararono per partire.


Fu in questo preciso istante che nell'aria sfrecciò un raggio di luce intensa a tutta velocità. Proveniva dalle Cento Montagne della Setta del Setaccio Nero, sibilando tanto da produrre delle increspature. L'aria fu pervasa da un boato che fece contorcere il volto di Patriarca Setaccio Viola. Questi si voltò e guardò verso il raggio prismatico in arrivo, e ancora una volta il suo viso tremò.


Avvenne tutto in un batter d'occhio. Nello spazio di un respiro, Xu Qing comparve a mezz'aria, con indosso il lungo abito color verde-blu e l'atteggiamento glaciale. Il suo sguardo severo e freddo scorse tra la folla, fino a posarsi su Meng Hao. Il cuore stava battendo all'impazzata.


Sembrava che il mondo attorno a lei fosse scomparso, formando una foschia... ad eccezione di un punto.


Questo sguardo... è perché voglio catturare un'altra fugace occhiata della tua sagoma tra la folla.


Questo sguardo... è perché voglio sempre riuscire a vederti.


Questo sguardo... è perché voglio che tu sappia... che ti ho tenuto d'occhio per tutto questo tempo.


Meng Hao sorrise quando guardò Xu Qing. Lei era immensamente fredda, ma lui ci era abituato. Il suo sorriso conteneva gioia, negli occhi c'era calore.


I loro sguardi si incrociarono; il sorriso di Meng Hao e la feddezza di Xu Qing. Solo loro due sapevano come i loro occhi avessero raggiunto i loro cuori. Lui sapeva che lei aveva capito. Lei sapeva che la persona che aveva davanti non era altri che Meng Hao.


Era come lo sguardo che avevano condiviso fuori dalla Terra Benedetta della Setta del Setaccio Nero. Era proprio come il sorriso al chiaro di luna nella Setta dell'Affidabilità. Era come la volta in cui Meng Hao aveva voltato la testa per guardarla sul Monte Daquing.


Naturalmente, questo non era il luogo adatto per le parole. In realtà, non ce n'era nemmeno bisogno; le emozioni del loro periodo di separazione erano contenute nel profondo degli occhi. Uno sguardo era tutto ciò di cui avevano bisogno per esprimere la gioia che avevano nel cuore.


"Ti accompagnerò io", disse Xu Qing con freddezza.


"Molte grazie, Compagna Daoista Xu", disse Meng Hao con un sorriso, congiungendo le mani e chinando il capo.


Zhou Dekun li fissò per un istante scioccato. Anche Patriarca Setaccio Viola e gli altri rimasero a bocca aperta; sapevano chi fosse davvero Xu Qing, e sapevano anche che la sua presenza lì era di gran lunga superiore alla loro.


Xu Qing li ignorò, aveva occhi solo per Meng Hao.


I tre partirono.


Molto lontano dalla Setta del Setaccio Nero, Meng Hao e Xu Qing si fermarono sulla vetta di un'alta montagna, guardandosi. Zhou Dekun attese discretamente a debita distanza.


"Grazie..." disse Xu Qing, con tono delicato.


Meng Hao scosse la testa e voltò lo sguardo in direzione della Setta del Setaccio Nero. Xu Qing agitò la mano destra e nei suoi occhi ricomparve quella freddezza spettrale. Si voltò, e la sua voce riecheggiò nel nulla.


"Qualsiasi anima entro trentamila metri da questo luogo verrà sterminata all'istante!". Dopo aver parlato, un'aura spettrale seguì il suono per riverberarsi. Meng Hao subito sentì le innumerevoli anime disincarnate presenti nella zona fuggire via a massima velocità. Un istante dopo, non c'era più traccia di loro.


Trascorse del tempo, i due rimasero lì sulla cima della montagna fino alla brezza del mattino. Si dissero parole semplici, sorridendo e ascoltando. Trascorse altro tempo, ma nessuno dei due sembrava volersene andare.


In passato, erano stati amici nella stessa Setta. In seguito, si erano incontrati nella Terra Benedetta della Setta del Setaccio Nero. Ora erano qui, un altro incontro nel mondo esterno. Tutti questi elementi si fusero nel profondo del cuore di Meng Hao, come in quello di Xu Qing.


La sua espressione era fredda, ma il cuore era colmo di gioia. All'interno delle pupille all'apparenza fredde era visibile un tocco di luce calda. Non importava come fosse cambiato l'aspetto, la persona davanti a lei era ancora Giovane Fratello Meng Hao.


Non appena si era resa conto che Fang Mu era Meng Hao, il suo cuore aveva iniziato a martellare. Erano così tante le cose che gli avrebbe voluto dire, ma non appena lui la guardava, lei sembrava non avere alcuna parola da pronunciare.


Il fatto che non avesse lasciato il Dominio Meridionale, che fosse un Signore del Calderone della Setta del Fato Viola... questo era sufficiente. Non appena aveva visto l'Elisir della Coltivazione Cosmetica aveva capito ogni cosa. Non ne era stata subito sicura, ma la figura di Meng Hao ad un certo punto si era radicata in lei; adesso era parte del suo stesso cuore, una parte che non l'avrebbe mai abbandonata.


Non importava quanti anni fossero trascorsi e avessero cercato di cancellare la memoria, pensando a lui sarebbe riuscita a vedere quel sorriso accennato. Gli anni non lo potevano cancellare, quindi questo divenne più intenso, fino al punto in cui lei non aveva più bisogno di ripensarci. Si limitava ad andare avanti, perché sapeva che un giorno loro due... si sarebbero incontrati di nuovo, e avrebbero camminato insieme tra la neve e il vento.


Presto, il chiaro di luna sfiorò i rami dei salici, e il cielo iniziò a tinteggiarsi di viola. La brezza della montagna sollevò i lunghi capelli neri di Xu Qing, che finirono con il ricoprire il suo volto. Questa scena pervase Meng Hao di calore e gli fece accennare un sorriso, proveniente dal cuore.


Era debole, ma come l'acqua, era qualcosa a cui la sua vita non avrebbe potuto rinunciare.


"Vai", disse lei dolcemente. "Voglio guardarti svanire all'orizzonte".
                                



