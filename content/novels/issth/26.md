---
weight: 260
title: Capitolo 26 - Smarrimento
pubDate: 2025-03-17T11:17:34.755Z
tags:
    - issth
---


“Fratello Anziano Wang, ho controllato segretamente in giro e ho chiesto ad un bel po’ di discepoli in tutta la Setta. Penso di non aver tralasciato nulla.” Questo giovane uomo era anch'egli noto nella Setta dell’Affidabilità, ma di fronte a Wang Tengfei, era del tutto ossequioso. Non aveva mai visto Wang Tengfei così, ed era un po’ titubante. Aveva cominciato a parlare con un inchino rispettoso. “Mi sono anche guardato intorno negli Alloggi della Servitù e ho seguito Zhou Kai, Han Zong e alcuni altri. In quel momento, c’erano trentasette persone che non erano presenti nella Setta. Di queste trentasette, ne ho eliminate ventinove poiché sospette. Per il resto, ce ne sono sei di cui non esiste prova che si trovassero alla montagna nera. Solo due erano effettivamente lì. Meng Hao e Han Zong.”


Wang Tengfei lo guardò sempre più infuriato. Sollevò i suoi occhi severi, che fecero diventare di ghiaccio il cuore del giovane. Egli chinò nervosamente la testa.


“Anche Han Zong era alla montagna nera… Meng Hao?” Wang Tengfei aggrottò le ciglia. Il nome di Meng Hao gli suonava familiare.


“Meng Hao è… la persona che ha offeso il Fratello Anziano Lu,” disse frettolosamente il giovane.


Il volto di Wang Tengfei divenne cupo, e il suo cuore bruciava. Aveva pianificato per così tanti anni e sprecato così tante risorse. Così a lungo, aveva considerato l’intera questione conclusa prima che cominciasse. Era la sua grande vittoria, qualcosa che poteva riportare al suo clan per affinarli. Ma poi, gli era stata strappata via. Quando pensò alla spada, il suo volto si contorse dal dolore. Quello era il suo strumento per redarguire il cielo e la terra. E quando pensò all'Eredità del Drago Volante delle Tempeste, il suo cuore pianse.


Prima di quel giorno, era stato pienamente sicuro di sé, completamente certo del suo successo. Ogni cosa che gli apparteneva, era dovuta solo alla sua buona fortuna. Solo lui era qualificato ad ottenere una così grande fortuna. Però poi si era scontrato con un fallimento inaspettato, una batosta che non si sarebbe mai aspettato di ricevere. Trovava estremamente difficile accettarlo, come se lo straziante volgere degli eventi non si fosse effettivamente verificato.


Respirando profondamente, Wang Tengfei aprì la sua bocca per parlare, ma poi improvvisamente cominciò a tremare mentre un dolore bruciante risaliva sul braccio destro. Sollevò la manica e fissò il suo braccio, osservandolo mentre la Goccia di Sangue lentamente scompariva. Non c’era nulla che potesse fare se non guardarla andare via, e dopo che se ne fu andata, i suoi splendidi lineamenti si contorsero con furia per l’insuccesso. L’Eredità se n’era andata. Tossì sputando del sangue.


Sapeva che in questo momento, la persona che gli aveva strappato il suo tesoro era ora pienamente connessa con l’Eredità. Non sarebbe più stato capace di usare la Goccia di Sangue per percepire qualcosa, poiché l’Eredità aveva già scelto un altro.


Quando il giovane di fronte a lui vide questo avvenimento, si spaventò. Stava per fare un passo in avanti quando improvvisamente Wang Tengfei sollevò la testa e gridò “Sparisci!”


La sua voce riverberante rimbombò, e il viso del giovane sbiancò. Non aveva mai visto una tale successione di differenti espressioni sul volto di Wang Tengfei. Col corpo freddo, s’allontanò.


All'interno della Grotta dell’Immortale, gli occhi di Wang Tengfei divennero fiammeggianti e la sua mente ribolliva mentre pensava a Han Zong e Meng Hao. Non poteva essere d’aiuto, ma pensava al giorno che aveva guardato dall'alto in basso le formiche della Fazione Esterna della Setta nella piazza.


Aggrottò le ciglia, il volto sempre più funereo. Pensava a quanto la Goccia di Sangue non riuscisse a percepire l’eredità, e a come fosse stata cancellata dal suo avversario. Comunque era irrilevante che ci fossero Han Zong o Meng Hao, nessuno di loro poteva essere stato in grado di farlo.


“Chi sei tu?!” Con gli occhi iniettati di sangue, colpì la sua borsa da trasporto e in un lampo di luce argentea apparve un oggetto incantato ottagonale d’argento, che fluttuava di fronte a lui.


Lo fissò per un po’, poi i suoi occhi si riempirono di determinazione. Questo era uno degli oggetti incantati che aveva preparato per una delle montagne che attorniavano la montagna nera. Dopo essere stato utilizzato, necessitava di rigenerarsi per parecchie ore, dopo di che poteva essere riutilizzato.


Aveva già deciso che avrebbe attivato l’oggetto incantato, e anche se l’avesse ferito, avrebbe utilizzato i suoi sensi per vedere chi era stato presente quel giorno nella regione della montagna nera.


Guardando l’oggetto incantato d’argento di fronte a lui, Wang Tengfei si morse la lingua e sputò un po’ di sangue. Non appena il sangue schizzò sull'oggetto incantato, le sue dita schioccarono seguendo il modello di un incantesimo, improvvisamente la sua testa cominciò a ronzare e la sua coscienza vacillò. In mezzo a quella sensazione indistinta, fu immediatamente capace di avvertire parecchie aure che emanavano diverse onde.


“Una, due… nove persone che ho invitato ad aiutarmi, queste sono le loro aure…” Il volto di Wang Tengfei divenne pallido; l’oggetto incantato di fronte a lui cominciò a fremere, e delle crepe apparvero sulla sua superficie. Ma non si arrese, e invece continuò a proiettare i suoi sensi al suo interno.


Un vago profilo cominciò ad apparire nella sua mente, colmo di parecchi punti luce. Dieci di quelle luci gli erano familiari, e un’altra di esse apparteneva a Meng Hao.


Oltre a quelle, c’era un’altra luce. Wang Tengfei si concentrò per un momento, poi fu certo che si trattasse di Han Zong. Sfortunatamente, l’oggetto incantato riusciva a trattenere solo un ricordo di chi si trovava nella regione delle sette o otto montagne che circondavano la montagna nera, non la sua posizione specifica.


Wang Tengfei s’accigliò, e poi improvvisamente notò che la sagoma nella sua testa conteneva… un’altra luce!


Era debole, e se non avesse guardato da vicino non l’avrebbe notato. Se non avesse spinto l’ordigno stregato al punto di rottura, fino ai limiti del suo potere, non sarebbe stato capace di percepirlo.


“Questo è…” Il suo cuore tremava, e si concentrò, ma mentre lo faceva, il suo corpo si scosse e tossì del sangue. L’oggetto incantato si distrusse. Alcuni pezzi furono sparati verso l’esterno, colpendo sia lui che le pareti della Grotta dell’Immortale.


Con il viso impallidito, tossì altro sangue, apparendo incredibilmente spaventato. Quando aveva percepito quell'ultima luce, la sua mente aveva cominciato a tremare, come se, a chiunque fosse appartenuta, avesse potuto stritolarlo mortalmente con un singolo pensiero.


L’oggetto incantato poteva restituirgli solo una sensazione approssimativa riguardo al livello dell’aura, ma non la base di Coltivazione del suo obiettivo. Ma il fatto che il livello dell’aura avesse causato una tale reazione lo lasciò spaventato oltre ogni immaginazione.


“Chi era quello?!” esclamò Wang Tengfei, agitandosi. La paura lo rendeva certo che quest’individuo terribile fosse decisamente colui che era riuscito così facilmente a strappargli la percezione della sua Goccia di Sangue.


Con il cuore freddo, sollevò la testa e respirò profondamente. Dopo un po’, aveva ripreso i sensi. Ma il ricordo di quella fioca luce gravava su di lui con il peso di una montagna.


“Come fa quest’individuo a conoscere la faccenda della montagna nera…? Potrebbe essere che mi stessero seguendo per trovarmi…? Chi era…?”


***


Il tempo passò, e infine il sogno si concluse. Meng Hao aprì gli occhi, senza sapere quanti giorni fossero passati, né quanto fosse cambiata la base della sua Coltivazione. Si sentiva come se avesse sognato per un periodo molto lungo.


Quando il sogno finì, Meng Hao si sentì come se avesse più ricordi di prima, memorie che erano vaghe e antiche, e non potevano essere richiamate. Ma quella sete di volare nel cielo gli schioccò in testa prepotentemente.


Si sentiva certo che un giorno sarebbe stato davvero in grado di volare attraverso il cielo, e allora i ricordi nella sua testa sarebbero diventati limpidi.


Dopo un po’, Meng Hao fece un respiro, con la visione che lentamente tornava alla normalità. Non appena riacquistò i sensi, avvertì la sua base di Coltivazione, poi si fermò, interdetto.


“Il sesto livello di Condensazione del Qi?” I suoi occhi brillarono ferocemente, e dopo aver esaminato a fondo la sua base di Coltivazione, divenne quasi matto per la gioia. Avvertiva il maestoso lago dell’Essenza, e il Nucleo Demoniaco che fluttuava al suo interno, e una meravigliosa sensazione cominciò a sopraffarlo.


“Ho davvero raggiunto… il sesto livello di Condensazione del Qi!” Si riscosse e si alzò in piedi, poi rise di cuore. La sua risata rimbombò per tutta la Grotta dell’Immortale.


Emozionato, tornò a sedersi a gambe incrociate, chiudendo gli occhi e concentrando i suoi sensi su questo. Sembrava come se riuscisse a sentire ogni cosa intorno a lui in maniera molto dettagliata. Infatti, improvvisamente, sentì la voce di Ciccio all'esterno.


“Meng Hao, sei stato maledetto dalla sfortuna. Hai preso l’elisir, ma io non volevo che ti ferisse. Per piacere, non venire a perseguitarmi…


Povero vecchio Ciccio, sono davvero più maledetto di te. Sapevi che la nostra attività è fallita? Ci è stata rubata.” Ciccio si accovacciò al di fuori della Grotta dell’Immortale davanti ad un piccolo fuoco, con il volto sofferente mentre bruciava banconote gialle.


“Meng Hao, quando diventerai uno spirito, dovrai tornare indietro e aiutarmi. Guarda quanta carta sto bruciando per te.” Le lacrime grondarono sul suo viso mentre continuava a bruciare le banconote, piangendo e gemendo.


“Tu provieni da una famiglia povera, ma non preoccuparti; io, Ciccio, sono qui per prendermi cura di te. Io verrò a bruciare banconote per te ogni giorno, così che nella prossima vita sarai in grado di comprare una casa e prendere moglie. Finalmente raggiungerai il tuo obiettivo di essere ricco.


Oh, Meng Hao, come hai potuto andartene così…” I lamenti di Ciccio divennero sempre più forti, come se avesse il cuore completamente spezzato.


Dopo aver udito ciò, una strana espressione apparve sul volto di Meng Hao. Aprì gli occhi. Questa era la prima volta in assoluto che qualcuno bruciava banconote gialle per lui, e non sapeva se ridere o piangere. Si alzò in piedi e spinse la porta principale, che si aprì con un lungo scricchiolio, poi uscì fuori.


Non appena fece un passo, improvvisamente i forti lamenti di Ciccio cessarono, ed egli alzò lo sguardo sbigottito. Si raddrizzò, con gli occhi pieni di paura. Poi riconobbe Meng Hao, e balzò in piedi, restando a bocca aperta.


Meng Hao guardò Ciccio con una strana espressione, poi diede un lieve colpo di tosse e passò sopra il vicino ruscello cominciando a pulirsi. Non era mai stato così sporco in tutta la sua vita. Dopo essersi pulito, indossò una fresca tunica verde, poi usò una spada volante per tagliarsi i capelli. Ora si sentiva, e appariva, come il vecchio se stesso. Si voltò e sorrise a Ciccio.
                                


                                



