---
weight: 260
title: Capitolo 260 - Cinque anni senza combattere
pubDate: 2025-03-17T11:17:34.881Z
tags:
    - issth
---


Non appena Meng Hao scomparve nella luce della luna, si voltò e vide Xu Qing in piedi sulla cima della montagna. Nella sua mente apparvero i ricordi del tempo trascorso con lei.


La prima volta che le aveva dato un elisir medicinale nella Setta dell'Affidabilità. Al di fuori della Grotta dell'Immortale, quando le aveva donato un elisir della Coltivazione Cosmetica. La sua voce al chiarore della luna. Poi il tempo che avevano passato nella Terra benedetta della Setta del Setaccio Nero. E ora.
Per qualche ragione, sembrava che vi fossero diverse storie.


Meng Hao non era sicuro che fosse amore. Erano sentimenti che non aveva mai provato prima. Quello che sapeva era che ogni volta che vedeva Xu Qing, provava una felicità marchiata a fuoco nei suoi ricordi.


Era una bella sensazione.


Infatti, durante i cinque anni passati nella Setta del Fato Viola, la cosa a cui aveva pensato di più era la fredda Xu Qing, ritta nella luce della luna, i neri capelli che fluttuavano nel vento.


"Mi chiedo come sarebbe... se ci fosse ancora la Setta dell'Affidabilità, se la Setta del Setaccio Nero non avesse portato via la Sorella Anziana Xu? Come sarebbe se fossimo ancora nella Setta dell'Affidabilità?"
Meng Hao guardò di nuovo davanti a sé. Erano domande senza risposta.


Continuò a pensarci...


Due giorni dopo, due fasci di luce prismatica solcarono il cielo dirigendosi verso il portale per il teletrasporto che conduceva ai Monti Aridi. Altri non erano che Meng Hao e Zhou Dekun. Ora che il loro compito era terminato, stavano facendo ritorno alla loro Setta.


Dopo aver lasciato la Setta del Setaccio Nero, Zhou Dekun si schiarì la voce e disse: "Aiii. Dovresti uscire più spesso dalla Setta e fare amicizia con questi Clan di Coltivatori. Lo sai? Che ne dici di questo: ti accompagnerò a conoscerne alcuni mentre andiamo verso il portale del teletrasporto".


Apparentemente afflitto, continuò: "Siamo Signori del Calderone e spendiamo la maggior parte del tempo nella Setta. Non puoi negare che preparare elisir richieda ingenti risorse. Ciò che guadagni nella Setta non è sufficiente a sopravvivere. Quindi... ah, Fang Mu, ogni volta che vieni inviato lontano dalla Setta, non affrettarti a tornare. Prenditi del tempo per interagire con gli esterni. Sono molto ricchi e sono dei perfetti compagni per gli alchimisti come noi."


Meng Hao annuì in approvazione. Dopo ciò che era successo nella Setta del Setaccio Nero, non c'era più rancore tra lui e Zhou Dekun. Ora il loro rapporto era piuttosto buono.


Così, Zhou Dekun passò due settimane accompagnando Meng Hao nei vari Clan di Coltivatori della regione, così come nelle varie Sette di medie dimensioni, nelle quali vennero accolti con solennità. Non importava dove andassero, venivano sempre trattati con incredibile rispetto. Al vedere l'aria presuntuosa ostentata da Zhou Dekun con i Coltivatori dei Clan, Meng Hao sorrise.


Oltretutto, ogni loro bisogno veniva soddisfatto. Infatti, ogni volta che avevano l'opportunità di vendere elisir medicinali, Pietre dello Spirito volavano nelle loro borse da trasporto, facendo brillare gli occhi di Meng Hao. Durante le due settimane, vendette parecchi elisir medicinali.


In realtà, la maggior parte degli elisir che aveva venduto erano quelli che aveva ottenuto da Chen Jiaxi.


Finalmente, due settimane più tardi, Meng Hao e Zhou Dekun si trovavano vicini al portale per il teletrasporto che conduceva ai Monti Aridi.


I Monti Aridi si trovavano vicini al centro del Dominio Meridionale, un'area che poteva essere considerata un crocevia tra le varie Sette e Clan. A causa del luogo in cui si trovava, il portale era diventato un grande punto di snodo.


In una valle a est dei Monti Aridi c'era un'area che solitamente brulicava di attività, ma che ora poteva essere descritta solo come raccapricciante.


Il fetore del sangue impregnava l'aria e il suolo era coperto di cadaveri. Tra i corpi si aggiravano alcune decine di Coltivatori che indossavano tuniche nere e maschere bianche, in cerca di borse da trasporto.
Talvolta trovavano qualcuno non ancora morto e si affrettavano a ucciderlo con la spada.


Oltre ai Coltivatori vestiti di nero, c'era una gabbia di ferro nero, alta diversi metri. Fluttuava nell'aria e emanava un bagliore misterioso, quindi era ovviamente un oggetto magico. Nella gabbia c'erano due Coltivatori.


Avevano il volto pallido ed erano entrambi svenuti. Erano coperti di sangue e gravemente feriti, ma non morti. Emanavano un leggero sentore di elisir medicinale, erano ovviamente alchimisti. Uno di loro indossava una lunga tunica verde, sul quale era ricamata un calderone per elisir, che rivelava il suo stato di alchimista della Divisione del Mondo degli Elisir.


Non troppo lontano, tre Coltivatori erano impegnati in un duello magico, agitando l'aria intorno a sé. Non era la magia dello stadio dell'Anima Nascente, ma il loro livello di potere rivelava che non erano Coltivatori allo stadio della Stabilità della Consistenza, ma a quello della Formazione del Nucleo.


Dei tre Coltivatori, due indossavano abiti neri e maschere azzurre. I loro attacchi erano feroci.
Chiaramente erano solo allo stadio della Formazione del Nucleo, ma erano straordinari.


I loro attacchi erano seguiti da boati che risuonavano nella valle.


"Chi siete?" ruggì il Coltivatore assediato . "Provengo dalla Setta del Gelo Dorato..." Indietreggiò, sputando sangue.


Non ci fu alcuna risposta. Dei due Coltivatori con le maschere azzurre uno era cicciottello, l'altro magro. Avanzarono, i loro attacchi sempre più feroci.


Fu in quel momento che, improvvisamente, uno dei tre portali della valle s'illuminò. Apparvero due figure: Meng Hao e Zhou Dekun.


Zhou Dekun rideva e stava dicendo qualcosa a Meng Hao.


"Sono in buoni rapporti con diversi Clan di Coltivatori dei Monti Aridi. La prossima volta ti porterò da..."


Meng Hao sorrideva, ma, in un istante, la sua espressione mutò. Prima ancora che si fossero teletrasportati completamente, prima che lui e Zhou Dekun potessero vedere cosa stesse succedendo, dentro di sé avvertì una sensazione di pericolo.


Prima che potesse parlare, la sensazione aumentò in maniera esponenziale. L'espressione di Meng Hao cambiò. Agitò la manica sinistra e si levò un forte vento, schiantandosi su Zhou Dekun e scagliandolo di lato. Approfittando della spinta, Meng Hao scattò in avanti come un ramo di salice.


Meng Hao e Zhou Dekun volarono in diverse direzioni. Quasi nello stesso momento in cui lasciarono il portale, un boato risuonò nell'aria mentre il potere combinato delle decine di Coltivatori si scagliava su di esso.


Nel momento in cui risuonò il boato, Meng Hao avanzò di nove metri, evocando un incantesimo con entrambe le mani, per poi colpire il terreno. Dal suo corpo si elevò un potente fascio di luce, bloccando il potere dell'attacco magico. Nonostante fosse allo stadio avanzato della Stabilità della Consistenza, sputò sangue. Il suo sguardo era carico di stupore e furia mentre guardava i suoi assalitori.


Gli occhi di Meng Hao brillavano di un bagliore gelido. Era da molto che non affrontava qualcuno in un duello magico. Durante i cinque anni trascorsi nella Setta del Fato Viola, non aveva attaccato nessuno.
Però le sue abilità di combattente, il suo talento nell'uccidere, non ne avevano risentito. In effetti, quei cinque anni di pausa l'avevano reso più forte.


Questo era in parte dovuto al Dao dell'alchimia e al Dao del veleno. Durante quei cinque anni, aveva preparato molti elisir. I suoi occhi brillavano d'intento omicida mentre fissava la decina di Coltivatori vestiti di nero con le maschere bianche.


Nell'istante in cui li vide, poté percepire il forte intento omicida che irradiavano. Vide i cadaveri che giacevano sul terreno e i due Coltivatori rinchiusi nella gabbia. Vide anche la battaglia che si svolgeva poco distante.


Non esitò nemmeno per un istante. Colpì la borsa da trasporto con la mano destra e le due spade di legno volarono fuori. La loro aura s'infiammò: erano rimaste rinchiuse troppo a lungo e ora erano bramose di sangue. Questo attirò l'attenzione della maggior parte de Coltivatori vestiti di nero.


"Come osate!" ruggì Zhou Dekun. "Sono un Signore del Calderone della Divisione Est degli Elisir. Voi..."
Non era stato coinvolto in un combattimento magico per moltissimo tempo. Sin da quando era diventato un Signore del Calderone, aveva imboccato il sentiero della cortesia e del rispetto. Eppure, in quel momento, prima ancora che potesse scendere dalla piattaforma del portale, era stato vittima di un attacco a sorpresa.


Prima ancora che Zhou Dekun potesse finire di parlare, Meng Hao vide gli occhi dei Coltivatori vestiti di nero brillare mentre si posavano sul vecchio.


"Non va affatto bene" pensò Meng Hao, gli occhi che lampeggiavano. Senza esitare, scattò in avanti.


Si muoveva a incredibile velocità, le due spade di legno che fischiavano nel vento insieme a due Draghi delle Spade che si diressero direttamente contro due uomini vestiti di nero. Prima che potessero battere in ritirata, le spade di legno si conficcarono nelle loro fronti, trapassando i lor crani tra schizzi bianchi e rossi.


Continuando ad avanzare, Meng Hao lanciò un incantesimo e spinse le mani in avanti. Apparvero diverse immagini di mani che ruggirono per poi dividersi in diversi attacchi minori che si scagliarono contro gli uomini vestiti di nero, che subito caddero all'indietro.


"Fratello Zhou," pensò Meng in direzione di Zhou Dekun "non dimenticare l'abilità della tunica! Vattene da qui!" Le decine di Coltivatori si divisero in due gruppi, uno dei quali si diresse contro Meng Hao e l'altro contro Zhou Dekun.


Successe tutto troppo velocemente. Zhou Dekun era in preda al panico, ma appena Meng Hao glielo ricordò, colpì il terreno con il piede. La sua tunica da Signore del Calderone s'illuminò e, all'improvviso, scomparve.


Aveva appena attivato la funzione di teletrasporto della tunica da Signore del Calderone , una funzione che poteva essere attivata solo tre volte. Al vedere Zhou Dekun sparire, si udì uno sbuffo freddo. Uno dei due Coltivatori allo stadio della Formazione del Nucleo, quello più grasso, si tramutò in un fascio di luce e si lanciò all'inseguimento di Zhou Dekun.


Mentre spariva in lontananza, risuonò la sua voce: "Abbiamo dei Coltivatori della Divisione Est degli Elisir a portata di mano. Fratello Yang, vado a recuperare quello che è appena scappato!"


Senza una parola, l'altro Coltivatore allo stadio della Formazione del Nucleo, quello magro, riprese la sua lotta contro il discepolo della Setta del Gelo Dorato, che giunto a questo punto era gravemente ferito.
Pareva sul punto di morire in qualunque momento.


Più in basso, i Coltivatori vestiti di nero spostarono l'attenzione da Zhou Dekun a Meng Hao.


Meng Hao non fuggì. I suoi occhi brillavano di intento omicida e gli angoli della sua bocca si sollevarono in un sorriso leggero. Era passato molto tempo da quando aveva attaccato qualcuno. I Coltivatori davanti a lui erano solo allo stadio della Stabilità della Consistenza. Agli occhi di Meng Hao, erano già morti.


"Non uccido nessuno da cinque anni. Credo che voi interromperete il mio record di astinenza!" Era la prima volta in cinque anni in cui la base di Coltivazione di Meng Hao esplodeva in tutta la sua potenza!
                                                        



