---
weight: 261
title: Capitolo 261 – Il Cuore Assassino è Ancora Lì!
pubDate: 2025-03-17T11:17:34.881Z
tags:
    - issth
---


Scappare non era certo il primo dei suoi pensieri!


Prima, doveva farla pagare cara al nemico!


Quella era la personalità di Meng Hao; i Coltivatori della Formazione del Nucleo erano impegnati a combattere non lontano e la sua decisione era comunque... UCCIDERE!


Come gli uomini in nero si avvicinarono, gli occhi gli si riempirono di gelo. Alzò le mani e le agitò in avanti, non apparve nessuna magia, invece si levò un vento gelido.


Il vento soffiò violentemente contro le decine di uomini dalle vesti nere, facendoli disperdere con la sua forza. Immediatamente i cadaveri dei due che Meng Hao aveva ucciso con le spade di legno cominciarono a gonfiarsi.


Accadde estremamente in fretta, in un batter d'occhio si erano gonfiati fino al punto di esplodere.


BOOM!


In mezzo al boato, grumi di sangue piovvero in tutte le direzioni, diventando neri in fretta e un odore di marcio riempì l'aria.


Come il sangue volò in giro si udirono gridi miserabili. I sette o otto uomini vestiti di nero più vicini ai cadaveri erano stati chiaramente infettati dal sangue nero.


Il sangue conteneva del veleno!


Essendo un Signore del Calderone che si concentrava sul Dao del veleno, aveva da lungo tempo ricoperto le spade con il veleno creato da lui stesso. L'aveva già fatto quando si trovava ancora alla Setta del Fato Viola.


Gli uomini con le tuniche nere guardarono scioccati per un momento; prima di poter reagire, il terreno esplose in cielo quando una massa di rampicanti viola scuro ne uscì, erano più di dieci e si gettarono sulla massa di persone.


Tutto ciò avvenne in un istante, riecheggiavano grida da far gelare il sangue e tutto era stato gettato in un caos mortale. La sete di sangue ribollì negli occhi di Meng Hao e il suo corpo fu attraversato da un fremito mentre si gettava avanti.


Si tagliò l'indice con il pollice facendo defluire il sangue, cosicché apparve il Dito di Sangue, qualcosa che non era stato visto nel Dominio Meridionale per molto, molto tempo. I suoi sei Pilastri del Dao Perfetti risplendevano di un'aura viola e iniziarono a ruotare. Il settimo era vicino al completamento e ora era formato all'incirca all'ottanta percento.


Un potere invincibile per la fase della Stabilità della Consistenza si riversò da Meng Hao, un'enorme e schiacciante pressione si espandeva in tutte le direzioni. Questi uomini in nero erano tutti al grande cerchio della Stabilità della Consistenza, tuttavia i loro Pilastri del Dao cominciarono immediatamente a tremare. I loro volti si riempirono d'incredulità; la paura generata da Meng Hao eccedeva qualsiasi cosa potessero immaginare.


Come avrebbe potuto predire che questo straniero finito nella loro trappola e che appariva come un debole studioso, fosse in realtà un dio della morte!


Meng Hao non aveva combattuto per cinque anni e ora che lo faceva, eseguiva solo mosse mortali. Il dito indice della sua mano destra sfolgorava come un fulmine, sbattendo con violenza contro la maschera di uno degli uomini vestiti di nero. La trapassò, penetrando nella sua fronte. Il potere dei Pilastri del Dao Perfetti scoppiò, trasformandosi in una terrificante forza esplosiva che travolse tutto. Distrusse immediatamente i Pilastri del Dao e il Mare dell'Essenza, frantumando la sua volontà e terminando la sua vita.


Il volto di Meng Hao era freddo mentre afferrava il cadavere e faceva un passo avanti verso un altro degli uomini vestiti di nero. Strinse il cadavere e questo esplose, il sangue annerito spruzzò in tutte le direzioni. Uno sguardo sgomento comparve sul volto dell'altro non essendo abbastanza veloce da evitarlo. Il sangue lo inzuppò e, immediatamente, strilli terrificanti riempirono l'aria. Meng Hao si mosse verso un altro degli uomini in nero.


Il suo corpo guizzava in giro come uno spirito maligno. Sotto la maschera il volto di uno degli uomini si contorse e senza esitazione si morse la lingua, sputando una nebbiolina di sangue che si spanse in modo misterioso a coprire il suo corpo. Stava cercando di rallentare Meng Hao, vicino c'erano ancora tre uomini in nero che si avvicinavano con degli oggetti magici in mano.


Meng Hao fece uno sbuffo infastidito, il quale echeggiò come un tuono. Il suono trafisse i cuori dei quattro uomini in nero rimanenti, i tre in avvicinamento si bloccarono e quello che aveva usato la nebbia di sangue sentì come se la sua mente vorticasse fuori controllo.


Il ginocchio destro di Meng Hao volò attraverso l'aria, cozzando brutalmente contro la nebbia di sangue. Questa cade a pezzi e si sparpagliò immediatamente. Il suo ginocchio però non si fermò, colpendo l'uomo al petto. Anche mentre si sentiva il rumore delle ossa spezzate, la mano destra di Meng Hao scattò in avanti chiudendosi attorno al collo dell'uomo.


Poi si volse e sputò la Nebbia di Fulmini, un boato riempì l'aria mentre la nebbia li avvolgeva tutti. Proruppero delle urla e nel giro di pochi respiri, Meng Hao emerse dalla nebbia. I tre che si stavano avvicinando erano morti, con gli occhi ancora spalancati per lo stupore. Perfino nell'attimo della loro morte non riuscivano a capire come un alchimista... potesse avere un intento omicida così intenso.


All'inizio c'erano stati venti uomini vestiti di nero. Ma in solo pochi attimi, il loro numero si era ridotto a undici. Le loro menti erano scosse e arretrarono nervosamente, l'uomo di fronte a loro non sembrava un Coltivatore solo, ma un intero esercito.


I capelli di Meng Hao gli vorticavano attorno alla testa, la dozzina circa di tentacoli si agitavano in modo bizzarro nell'aria attorno. Emanava l'odore di elisir medicinali e il puzzo di sangue, il viso freddo e gli occhi feroci. I cuori degli uomini in nero tremavano davanti a tutto ciò.


“Chi sei?!” chiese uno di loro con voce tremante. Questa era una domanda che avrebbe dovuto fare Meng Hao.


Con i vestiti che sbattevano al vento, non rispose. Era un vento del nord, che soffiava senza sosta, come se volesse portare via il tanfo del sangue. Mentre il vento del nord soffiava, Meng Hao alzò la mano, nel palmo comparve una manciatina di polvere rossa.


La polvere si alzò nel vento che la sparse in giro. I volti degli uomini in nero si contorsero mentre ripensavano al veleno ipertossico di poco prima.


Senza la più piccola esitazione si ritirarono, ma, mentre ci provavano, Meng Hao eseguì un gesto incantato e poi indicò con il dito. Comparve una massa di piccoli Globi di Fiamma che, mentre fluttuavano a mezz'aria, iniziarono a cambiare in un colore verde.


Si accesero e all'improvviso apparve un enorme Mare di Fiamme verde. Era una vista scioccante, il suo calore era impossibile da descrivere e, mentre si espandeva col vento, sembrava mischiarsi con la polvere che fluttuava nell'aria.


Mentre lo scatenato Mare di Fiamme, largo tremila metri, si espandeva, sembrava come se la valle attorno non potesse sostenere il calore, iniziando a creparsi e a sciogliersi.


Gli undici uomini arretravano in fretta, ma semplicemente, non furono abbastanza veloci per sfuggire allo spettrale Mare di Fiamme verdastro, e ne vennero consumati.


Fu in questo momento che si udì uno scoppio in lontananza. Con un singolo colpo, il Coltivatore con la maschera azzurra staccò la testa al Coltivatore della Setta del Gelo Dorato. Poi si voltò e un sguardo serio gli comparve negli occhi mentre guardava Meng Hao, a malapena visibile dietro il Mare di Fiamme.


Separati dal Mare di Fiamme, Meng Hao guardò di rimando il Coltivatore della maschera azzurra. I loro sguardi si intrecciarono mentre le grida dei morenti giungevano dalle fiamme.


Squadrando gli abiti di Meng Hao il Coltivatore dalla maschera azzurra disse: “Un Signore del Calderone della Divisione Est degli Elisir così giovane. C'è solo una persona del genere... Tu devi essere Fang Mu!” La sua voce era rauca e attutita, eppure era piena di freddezza.


“Coltivatori con un tale intento omicida possono essere trovati in un solo posto nel Dominio Meridionale” replicò senza emozione Meng Hao. “Le Terre Nere.” In verità, dal momento in cui aveva poggiato gli occhi su di loro, qualcosa gli era sembrato famigliare. Era a stessa sensazione che aveva provato con quel Coltivatore nella Terra Benedetta della Setta del Setaccio Nero, quello che gli aveva raccontato dell'utilità, per i Coltivatori delle Terre Nere, della Foglia del Tuono.


Non riusciva a dire cosa stesse pensando il Coltivatore con la maschera azzurra. Quello che vide fu che l'uomo fece un passo avanti all'apparenza tranquillo. Ma in realtà si mosse molto velocemente e sembrava intenzionato ad attraversare il Mare di Fiamme. Un vento si alzò e sembrò come se pianificasse di tagliare un passaggio tra le fiamme.


Nell'istante in cui il Coltivatore con la maschera azzurra scattò in avanti, la veste da Signore del Calderone di Meng Hao cominciò a sfarfallare e mentre l'uomo passava attraverso il Mare di Fiamme per arrivargli davanti, il corpo di Meng Hao iniziò a svanire.


Ad un certo punto, l'uomo mascherato richiamò delle spade volanti, le quali passarono senza danno attraverso la svanente immagine di Meng Hao.


“Fang Mu, prominente nella Divisione Est degli Elisir della Setta del Fato Viola, vincitore del dibattito alchemico nella Setta del Setaccio Nero tra la Divisione Est e la Divisione del Mondo degli Elisir.” La voce del Coltivatore dalla maschera azzurra era tranquilla, non sembrava avere fretta di inseguirlo. Mentre parlava alzò lentamente la mano destra iniziando un incantesimo.


“Sei il nono alchimista sulla nostra lista; che fortuna averti incontrato per caso. Non mi scapperai.” Gli brillarono gli occhi e, mentre ancora finiva di parlare, le sue dita avevano finito l'incantesimo.


“Ahh, in quella direzione.” Gli si illuminò il corpo e sfrecciò via come un fulmine. La sua velocità era molto, molto più grande di quella della Stabilità della Consistenza. Non erano neppure remotamente allo stesso livello. E ancora più scioccante era il suo Qi del Nucleo. Il Qi del Nucleo poteva essere usato solo da Coltivatori della Formazione del Nucleo. A causa delle varie tecniche e livelli di potere di ogni Coltivatore, il colore del Qi del Nucleo usato sarebbe stato differente.


Tuttavia, anche il più debole Qi del Nucleo era sufficiente a schiacciare il grande cerchio della tarda Stabilità della Consistenza. Anche un gruppo di Coltivatore a quel livello non avrebbero avuto la speranza di alzare un dito contro un Coltivatore della Formazione del Nucleo che usasse il Qi del Nucleo.


Il Qi del Nucleo permetteva alla magia della Formazione del Nucleo di raggiungere l'apice. Dopodiché, quando il Coltivatore raggiungeva lo stadio dell'Anima Nascente, la sua magia sarebbe stata a metà strada da una abilità divina.


Il Qi del Nucleo di Questo Coltivatore mascherato era di un leggero colore giallo, il che indicava un Nucleo Arancione. Mentre emanava il Qi del Nucleo, sembrava che al suo interno vi fosse la forma indistinta di un roc.


Il Qi del Nucleo aveva una forma mutevole che poteva essere alterata in accordo con la volontà del Coltivatore. Per esempio, il roc che appariva nella mente di questo Coltivatore dava una velocità esplosiva al suo Qi del Nucleo.


Era questa caratteristica che permetteva alla magia della Formazione del Nucleo di usare il suo potere maggiore!


Per questo servirono solo dieci respiri prima che Meng Hao, che stava scappando alla massima velocità, percepisse improvvisamente un'aura incredibilmente forte avvicinarsi alle sue spalle.


Questa non era la prima volta che affrontava dei Coltivatori della Formazione del Nucleo. Non aveva avuto molte informazioni su di loro, eppure anche nello Stato di Zhao, li aveva condotti alla morte.


Proprio quando il Coltivatore della Formazione del Nucleo era praticamente su di lui, l'abito da Signore del Calderone sfarfallò di nuovo e lui fu immediatamente teletrasportato a circa quaranta chilometri di distanza.


Senza esitazione ricominciò a scappare. Nel palmo aveva il portafortuna che non aveva usato per cinque anni. Questo stava brillando, ma poteva dire che ci sarebbe voluto del tempo prima di poterlo attivare.


“Il mio settimo Pilastro del Dao è praticamente completo. Eppure, non sono ancora un degno avversario per un Coltivatore alla Formazione del Nucleo. Tuttavia, ho abbastanza Pietre dello Spirito, piante medicinali ed elisir... dovrò forzarmi senza sosta finché non raggiungo il grande cerchio della Stabilità della Consistenza!” La determinazione apparve nei suoi occhi; presto sarebbe stato in grado di impiegare la completa conoscenza accumulata in cinque anni a studiare il Dao dell'alchimia!
                                


                                


                        


                                



