---
weight: 262
title: Capitolo 262 - Primo Scontro con la Formazione del Nucleo!
pubDate: 2025-03-17T11:17:34.882Z
tags:
    - issth
---


Un boato intenso risuonò in tutte le direzioni. Al contempo, una freddezza glaciale andò incontro a Meng Hao.


Erano trascorsi trenta respiri da quando Meng Hao aveva usato per la seconda volta l'abito da Signore del Calderone per spostarsi.


Prima ancora che riuscisse a volare più lontano, ebbe il Coltivatore con la maschera alle calcagna. Questa volta l'uomo si trovava evidentemente lontano; tuttavia, dalla parte superiore della testa continuava ad essere emanato il bagliore giallo tenute. Al suo interno era visibile a malapena l'immagine di una spada.


Non sembrava reale, ma il solo guardarla da quella distanza fece tremare il cuore di Meng Hao. Un'intensa sensazione di pericolo pervase la sua mente.


"Questa persona ha coltivato il Qi del Nucleo!" pensò Meng Hao. Non era più un principiante nel Mondo dei Coltivatori. Aveva assistito e vissuto molte cose, e aveva imparato da tempo quanto fosse spaventosa la Formazione del Nucleo, in particolare l'agghiacciante Qi del Nucleo.


Quando si trovava nello Stato di Zhao, nessuno dei Coltivatori alla Formazione del Nucleo che aveva incontrato era stato in grado di usare il Qi del Nucleo, ad eccezione forse dell'anziana donna. Queste erano informazioni che Meng Hao aveva dedotto dalla lettura degli antichi registri del Settore Est degli Elisir [1].


"Il Qi del Nucleo ha forme in continuo mutamento. Nonostante questo, dispone di un nucleo immutabile. Mi domando quale sia l'essenza del Qi del Nucleo di questa persona...". Il suo cuore tremò, ma d'un tratto gli balenò un'idea nella testa.


Allo stesso tempo, senza esitazioni utilizzò la capacità dei Signori del Calderone di spostarsi nello spazio. Non appena il suo corpo svanì, comparve l'immagine della spada accompagnata dal potere di scuotere Cielo e Terra. Si sollevò l'aura, una forza sigillante che mise in sicurezza l'intera zona. Tuttavia, il corpo fittizio di Meng Hao riuscì a superarla.


"Che alchimista agile e astuto", disse il Coltivatore vestito d'azzurro. "In ogni caso, quell'abito può essere utilizzato solo tre volte, e non può trasportare ad una distanza maggiore di cinquanta chilometri. Vediamo... Come pensi di scappare la prossima volta!". Il Coltivatore chiuse gli occhi e il Qi del Nucleo giallo tenute si propagò. La spada illusoria tremolò e iniziò a ruotare. Dopo lo spazio di tre respiri, iniziò a ronzare e la punta indicò il nord.


Gli occhi del Coltivatore con la maschera azzurra si aprirono di scatto, e il corpo si mosse con agilità quando sfrecciò seguendo il nord.


A una distanza di quaranta chilometri ricomparve Meng Hao. Non appena ciò accadde, dagli angoli della bocca iniziò a colare del sangue. Aveva sul petto una ferita da spada, da cui cominciò a fuoriuscire del sangue. Se si fosse teletrasportato ad una velocità leggermente minore, la spada lo avrebbe tagliato in due.


Non perse tempo a pulire il sangue dalla bocca. Il suo corpo balenò come un fulmine quando scattò via.


"Una spada fantasma. Mi domando se il personale Qi del Nucleo di questa persona sia una spada...". Sul volto di Meng Hao comparve uno sguardo cupo. Un Coltivatore alla Formazione del Nucleo che non avesse coltivato il Qi del Nucleo non avrebbe messo Meng Hao con le spalle al muro. Tuttavia, il Qi del Nucleo è lo strumento più potente dei Coltivatori alla Formazione del Nucleo. Meng Hao sapeva che il fatto che questo Coltivatore con la maschera azzurra avesse coltivato il Qi del Nucleo allo stadio iniziale della Formazione del Nucleo, indicava che disponesse di un talento latente incredibilmente alto.


Dopo essere diventato Signore del Calderone, Meng Hao aveva svolto diverse ricerche riguardo lo stadio della Formazione del Nucleo negli antichi registri. Pertanto, conosceva abbastanza bene elementi come il Qi del Nucleo. In genere, il Qi del Nucleo viene coltivato nello stadio avanzato della Formazione del Nucleo, oppure, occasionalmente, nello stadio intermedio. Solo un gruppo ristretto di Prescelti riesce a coltivare il Qi del Nucleo allo stadio iniziale della Formazione del Nucleo.


Questi Coltivatori sono molto rari. I più rari in assoluto sono coloro che sembrano possedere in modo innato il Qi del Nucleo dal momento stesso in cui entrano nello stadio iniziale della Formazione del Nucleo.


Tra le varie forme in continuo mutamento del Qi del Nucleo, ce n'è una che non cambia mai. Si tratta di una forma personale collegata al singolo Coltivatore, diversa per ciascun Coltivatore.


Quando avanzò, Meng Hao era scuro in volto. Si infilò un elisir medicinale in bocca. Quando si dissolse, il suo corpo fu pervaso dal calore e la sua velocità aumentò.


"Ancora trenta respiri...". Il ciondolo della buona fortuna che aveva in mano aveva iniziato a scaldarsi dal momento in cui aveva cominciato a combattere contro gli uomini in nero. Al momento, mancavano ancora trenta respiri prima che potesse farlo funzionare.


Dopodiché, Meng Hao sarebbe scomparso, e il Coltivatore con la maschera azzurra non avrebbe avuto alcun modo di rintracciarlo.


Tuttavia, trascorsi diciotto respiri, il cielo fu pervaso dal bagliore giallo del Qi del Nucleo. Comparve ancora una volta il freddo pungente. In lontananza, era visibile a mezz'aria il corpo esile del Coltivatore con la maschera azzurra. Parve che l'ambiente circostante fosse stato scosso alla rinfusa mentre lui si avvicinava inesorabilmente.


Non appena Meng Hao percepì che si stava avvicinando, colpì la borsa da trasporto per formare un ciondolo di giada che frantumò tra le dita.


"Io, Yang, ho già detto che non puoi scappare", disse con freddezza il Coltivatore con la maschera azzurra. "Sei un insignificante Coltivatore alla Stabilità della Consistenza. Dovresti essere orgoglioso di essere riuscito a svignartela per così tanto tempo". L'immagine della spada nel Qi del Nucleo emise un grido che spaccò i timpani. Emanando una freddezza gelida, sfrecciò in direzione di Meng Hao.


Aveva una velocità incredibile, e in un batter d'occhio... si trovò proprio davanti a lui.


Accelerò verso la sua fronte, e fu sul punto di penetrarla. Meng Hao non aveva tempo per schivarla. Il divario tra le loro basi di Coltivazione era troppo ampio. Si avvicinava la morte.


Ciò nonostante, in quel preciso momento, dal palmo di Meng Hao divampò un bagliore. Ne venne fuori un bagliore increspato e acquoso che coprì il corpo di Meng Hao. Si espanse, fino a formare uno scudo blu-verde contro cui andò a sbattere la spada fantasma al Qi del Nucleo.


Il Coltivatore strabuzzò gli occhi sotto la maschera quando vide lo scudo. Le sue pupille si restrinsero, e negli occhi comparve un'espressione incredula. Stava per richiamare a sé la spada fantasma al Qi del Nucleo, ma era ormai troppo tardi.


La spada fantasma al Qi del Nucleo, all'apparenza infinitamente tagliente, andò a sbattere contro lo scudo blu-verde senza far rumore. Si indebolì all'istante, poi cominciò a cadere a pezzi. In un batter d'occhio, fu ridotta in polvere.


Nel vedere la spada fantasma al Qi del Nucleo ridotta così, colò del sangue. I suoi occhi furono pervasi dall'ira. Era un Coltivatore alla Formazione del Nucleo che aveva coltivato il Qi del Nucleo. Tuttavia, durante questo tentativo di giocare con un misero Coltivatore alla Stabilità della Consistenza, il suo Qi del Nucleo era stato frantumato, provocandogli una ferita.


"Sangue della Coltivazione all'Anima Nascente... Vediamo quante volte ci riuscirai!". L'istinto omicida nello sguardo del Coltivatore con la maschera azzurra si fece più intenso. Scattò verso Meng Hao, agitando la mano destra in segno di incantesimo. Il potere magico esplose, e si trasformò in dieci draghi e dieci fenici, i quali andarono verso Meng Hao con movimenti a spirale.


Allo stesso tempo, lo scudo blu-verde iniziò a ridursi, per poi tornare nel palmo di Meng Hao e trasformarsi in un ciondolo di giada. Questo ciondolo faceva parte del bottino della sua vittoria nella Setta della Spada Solitaria. Si trattava di un tesoro salvavita che conteneva il sangue della base di Coltivazione del Maestro di Chen Fan, Zhou Yanyun, ed era in grado di difendere da un attacco di un Coltivatore all'Anima Nascente [2].


Poteva difendere da un attacco di un Coltivatore all'Anima Nascente, ma poteva essere usato solo una volta. L'aver difeso da un Coltivatore alla Formazione del Nucleo aveva provocato una riduzione del suo bagliore, così che poteva essere ancora usato, solo non nell'immediato.


La bocca del Coltivatore con la maschera azzurra stava grondando sangue. Era stato ferito, e il Qi del Nucleo sopra la sua testa era diventato instabile. Continuò comunque ad avanzare verso Meng Hao, con i dieci draghi e le dieci fenici che ululavano mentre sfrecciavano nell'aria. All'improvviso, negli occhi di Meng Hao comparve un intenso istinto omicida.


Non fuggì, sollevò invece la mano e punto il dito contro il Coltivatore con la maschera azzurra.


"Ottava Maledizione del Sigillo del Demone!". I suoi occhi furono iniettati di sangue. Quando puntò il dito, Cielo e Terra tremarono, il corpo di Meng Hao ondeggiò, ogni cosa ondeggiò. Anche i dieci draghi e le dieci fenici. Si levarono delle immagini di fantasmi, e queste schiacciarono il Coltivatore con la maschera azzurra.


L'espressione sul volto del Coltivatore tremò. Iniziarono a tremare anche i dieci draghi e le dieci fenici, come se fossero stati fermati. Sembrò che il mondo si capovolse; ogni cosa nella zona era stata sigillata.


Il sigillo era così intenso che il Coltivatore con la maschera azzurra non sembrava in grado di controllare la sua base di Coltivazione.


"Quale tipo di magia è questa?!" disse, con il cuore scosso.


Gli occhi di Meng Hao furono iniettati di sangue, e sputò un grumo di sangue. Utilizzare la maledizione del sigillo su di un Coltivatore alla Formazione del Nucleo era un'enorme responsabilità; tutti i vasi sanguigni nel suo corpo sembravano sul punto di esplodere. L'istinto omicida di Meng Hao crebbe. Agitò la manica, e fuoriuscì una polvere rossa che pervase l'area e si trasformò in una nebbia rossa. La nebbia divenne torbida, e quando Meng Hao si spostò in avanti, questa sfrecciò verso il Coltivatore con la maschera azzurra.


Allo stesso tempo, Meng Hao mise il ciondolo di giada salvavita nel suo abito. Sollevò la mano sinistra e tagliò un dito, due dita, tre dita.... tutte e cinque le dita! Sgorgò sangue da tutte le cinque dita, che formò... il Palmo di Sangue!


Quando il Palmo di Sangue comparve, la nebbia rossa attorno a lui ribollì ancora più violentemente, quasi a trasformarsi in una nebbia di sangue. Iniziò a corrodere ogni cosa nell'area; sembrava iper-tossica, e aggiunse il trenta percento di potere all'attacco di Meng Hao.


Tutto ciò richiede molto tempo per essere descritto, ma in realtà avvenne in un istante. Quando i molteplici attacchi omicidi di Meng Hao piombarono sul Coltivatore con la maschera azzurra, gli occhi di questo strabuzzarono. Improvvisamente, riuscì di nuovo a muoversi; dopotutto, era un Coltivatore alla Formazione del Nucleo. L'Ottava Maledizione non era una maledizione qualsiasi, ma non riuscì a mantenere l'uomo sigillato per più di due respiri.


"Abilità insignificante! MUORI!" gridò il Coltivatore con la maschera azzurra. Agitò la mano destra per un incantesimo e poi la protese verso Meng Hao. All'istante, l'aria fu pervasa da un boato e comparve un drago irreale con dieci teste. Ringhiando con ferocia, scattò per andare incontro all'attacco magico di Meng Hao. Risuonò un'esplosione.


La nebbia rossa crollò. Il Palmo di Sangue fu disintegrato. Dalla bocca di Meng Hao fuoriuscì del sangue come uno spruzzo quando venne spinto all'indietro come un aquilone con il filo reciso. Il Coltivatore con la maschera azzurra stava per ripartire alla carica. Tuttavia, l'uomo spalancò gli occhi quando Meng Hao, anche se sul punto di essere ferito gravemente e spinto all'indietro, d'un tratto colpì la borsa da trasporto. Agitò la manica, per riempire l'aria con più polvere. Era sottile, ma abbastanza per far sì che il Coltivatore con la maschera azzurra si fermasse per un momento.


Qualche istante prima era riuscito ad impedire che la nebbia di sangue entrasse nei suoi polmoni. Tuttavia, era ancora in grado di percepire lo spaventoso potere della nebbia. Questo perché aveva un taglietto sul mignolo della mano destra che era stato lievemente infettato. Quel poco bastò a far sì che un dolore intenso scorresse dentro di lui.


Proprio quando Meng Hao spruzzò sangue dalla bocca e cadde all'indietro, le sue pupille cominciarono a brillare di una luce viola. Anche la pelle e i passaggi del Qi iniziarono a brillare di viola, facendo brillare tutto il suo corpo.


Si trattava della Trasformazione della Pupilla Viola [3]!


Con la Trasformazione della Pupilla Viola, il corpo di Meng Hao cominciò a riprendersi rapidamente. Circondato dalla nebbia di veleno, lanciò uno sguardo al Coltivatore con la maschera azzurra e al Qi del Nucleo emanato dalla sua testa. L'uomo si stava stabilizzando velocemente. Entro dieci respiri al massimo, sarebbe stato in grado di liberare il Qi del Nucleo.


Meng Hao non esitò oltre. Schiacciò immediatamente il ciondolo della buona fortuna, attivandone l'abilità di teletrasporto.


Comparve subito un buco nero, un'enorme bocca che inghiottì Meng Hao. Questo colpo di scena colse di sorpresa il Coltivatore con la maschera azzurra. Il suo volto ebbe un fremito, e scattò per inseguirlo.


Era troppo tardi.


NOTE:


-Il riferimento all'anziana donna è del lontano capitolo 81, quando Meng Hao guidò le persone nella Grotta dell'Immortale di Patriarca Affidabilità.


-Meng Hao vinse il ciondolo nel capitolo 185. E, in caso lo abbiate dimenticato, Zhou Yanyun è colui che portò via Chen Fan dalla Setta dell'Affidabilità nel capitolo 43.


-Meng Hao apprese la Trasformazione della Pupilla Viola nel capitolo 242.
                                


                                



