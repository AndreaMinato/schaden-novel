---
weight: 2630
title: Capitolo 263 – L'Antico Geyser del Dao
pubDate: 2025-03-17T11:17:34.882Z
tags:
    - issth
---


L'espressione del Coltivatore dalla maschera azzurra era scura. I suoi occhi irradiavano freddezza, una freddezza che conteneva la furia. Sin dal momento in cui era entrato nella fase della Formazione del Nucleo, era stato capace di imperversare facilmente fra tutti gli altri Coltivatori che mancavano di un Qi del Nucleo.


Ma oggi, un Coltivatore della Stabilità della Consistenza aveva disintegrato il suo, ferendolo nel processo e mettendolo velocemente in difficoltà. La sua furia bruciava più calda che mai.


Ancora più irritante era che colui aveva considerato debole come una formica aveva, davanti ai suoi occhi, massacrato tutti gli uomini dalle maschere bianche. Una tale provocazione riempiva il suo cuore di intento omicida. Tuttavia... nonostante tutta quella voglia di uccidere l'uomo era scappato.


Il gelo negli occhi divenne ancora più intenso. Sapeva che se i suoi compagni di Setta fossero venuti a saperlo, l'avrebbero sicuramente ridicolizzato. Dopotutto, il Coltivatore che gli era sfuggito dalle mani non era un adepto della magia, ma dell'alchimia.


Non poteva accettarlo e neppure riusciva a capire cosa fosse successo; in effetti, tra tutti i Coltivatori famosi per le loro abilità magiche, non riusciva a pensare a nessuno che potesse essere paragonato a questo alchimista.


In termini di risolutezza, abilità di combattimento e scorrettezze, non poteva che pensare a questo alchimista appena scappato, come a uno spietato Coltivatore delle Terre Nere.


“Come può esserci un alchimista del genere?!” Fissò il punto dove Meng Hao era appena scomparso. Il suo Qi del Nucleo era ora pienamente ristabilito, ma non importava quanto lontano inviasse i suoi sensi, non riusciva a trovare la più piccola traccia da seguire.


Era chiaro che l'avversario si era teletrasportato molto lontano, da qualche parte dove non riusciva a percepirlo.


Dopo un po' di tempo, il Coltivatore con la maschera azzurra sbuffò freddamente. “Bene, è stato ferito dal potere del freddo dei miei Dieci Draghi delle Alluvioni. Può scappare da me, ma non dalla morte, anche se è un Signore del Calderone. Vediamo se alla fine morirà oppure no.”


“Stava cercando di morire... un Coltivatore della Stabilità della Consistenza... Nessuno può vivere più di dieci giorni dopo essere stato colpito dal freddo potere dei miei Dieci Draghi delle Alluvioni.” Abbandonando il pensiero di inseguirlo e ucciderlo, si voltò e scomparve.


Nella regione occidentale del Dominio Meridionale c'è un'area coperta di nebbie sottili. Qui esistono poche catene montuose e si possono vedere molti laghi. Tra loro vi è una delle tre famose Zone Pericolose, i Laghi del Dao Primordiale.


A un primo sguardo le regioni occidentali sembravano coperte da una miriade di specchi poggiati al suolo. Questi specchi erano ovviamente innumerevoli laghi.


In questo momento, la superficie dell'acqua, in precedenza simile al vetro, iniziò improvvisamente a incresparsi. Sopra uno di questi laghi comparve un enorme buco nero e Meng Hao ne uscì barcollando.


Nell'istante in cui apparve, tossì una grossa quantità di sangue nero ed emetteva un freddo intenso. Questo cadde nel lago e scomparve, tuttavia, poco dopo, la superficie si coprì di un sottile strato di ghiaccio.


Il viso di Meng Hao era pallido. Alzò il capo e si guardò intorno, poi si trasformò in un raggio prismatico che sfrecciò via in lontananza.


Alcuni giorni più tardi, in una delle sparse catene montuose di questa parte occidentale del Dominio Meridionale, Meng Hao sedeva a gambe conserte dentro una Grotta dell'Immortale appena scavata. Consumava elisir medicinali e ruotava la sua base di Coltivazione mentre curava le ferite.


Il tempo passava lentamente e presto un mese se ne era andato. Durante quel tempo Meng Hao non fece mezzo passo fuori dalla Grotta dell'Immortale. Era completamente concentrato sul curarsi. La sua Grotta si trovava in un luogo remoto: considerando che poche persone abitavano l'area occidentale, così come le nebbie che coprivano la terra, era un posto molto pacifico.


Finalmente un giorno aprì gli occhi. Il volto non era più pallido e il corpo aveva recuperato quasi del tutto.


“Coltivatore dalla maschera azzurra!” I suoi occhi brillavano di una fredda aura; questa era la prima volta che veniva ferito in cinque anni, per di più gravemente. Non fosse stato per le aumentate abilità di guarigione acquisite con la Trasformazione della Pupilla Viola, non sarebbe durato abbastanza a lungo per scavare questa Grotta.


Per di più, se non fosse stato un alchimista, equipaggiato con molti elisir medicinali, non sarebbe sopravvissuto al mese.


Dopotutto era stato ferito da un esperto della Formazione del Nucleo che utilizzava il Qi del Nucleo!


Se quell'esperto avesse affrontato qualsiasi altro Coltivatore alla Stabilità della Consistenza al posto di Meng Hao, quella persona non sarebbe mai riuscita a scappare e sarebbe certamente stata sconfitta.


Meng Hao prese un profondo respiro, la sua espressione era tetra mentre estraeva un calderone e qualche elisir, per poi iniziare una preparazione. Le ferite non erano ancora guarite completamente, c'era ancora un freddo intenso nel suo corpo.


Iniziò a preparare un elisir medicinale designato specificamente per la sua situazione attuale.


Passarono altri mesi. Tre giorni dopo aver consumato il suo elisir, gli occhi si aprirono all'improvviso. Quindi sputò l'ultimo residuo di gelo che si sparse per la Grotta dell'Immortale facendo apparire della brina che si trasformò in ghiaccio.


Dopo un lungo momento la grotta cominciò a ritornare normale.


Se il Coltivatore dalla maschera azzurra fosse stato lì a osservare, non avrebbe creduto ai suoi occhi. Aveva una certezza assoluta che nessun Coltivatore alla Stabilità della Consistenza potesse sopravvivere al potere del freddo dei suoi Dieci Draghi delle Alluvioni. Tuttavia... Meng Hao si era ovviamente ripreso dalle ferite.


Prese un profondo respiro e l'intento omicida crebbe più forte nei suoi occhi. Rimase seduto lì pensieroso per un po' e poi la determinazione gli apparve nello sguardo, colpì la borsa da trasporto per estrarre il calderone ancora una volta.


Lo tenne in mano, perso nei suoi pensieri.


“Ho bisogno di produrre una serie di elisir che mi aiutino ad andare avanti. Elisir che producano senza possibilità d'errore un Pilastro del Dao, qualcosa che superi il Culmine della Stabilità della Consistenza e faccia salire la mia base di Coltivazione.” Un profondo sguardo pensieroso gli apparve negli occhi; nella sua mente comparvero infinite formule di elisir. Alla fine decise per la formula di un elisir noto come Elisir di Caricamento della Fase.


“Questo elisir può essere usato con l'Elisir delle Tre Mortalità per passare dalla fase della Stabilità della Consistenza a quella della Formazione del Nucleo!”


Dopo averci pensato ancora un po', i suoi occhi si riempirono di risolutezza. Produsse immediatamente una grande quantità di piante medicinali e iniziò a preparare l'Elisir di Caricamento della Fase. Concentrò tutta l'attenzione sul processo, dopodiché passarono alcuni giorni. Anche usando l'Incantesimo di Trasmutazione del Dao dell'Alchimia fallì molte volte; non fu in grado di creare con successo l'elisir prima del diciassettesimo giorno [1].


Quando apparve, un aroma medicinale si spanse riempiendo la Grotta. Se non avesse già fatto preparazioni speciali per prevenirne la fuoriuscita dalla Grotta dell'Immortale, avrebbe potuto benissimo attirare attenzioni indesiderate.


Tenendo l'elisir in mano gli brillavano gli occhi; estrasse lo specchio di rame e un cumulo di Pietre dello Spirito, poi cominciò a duplicarlo.


Comparvero un elisir dopo l'altro, i quali Meng Hao mise tutti dentro a delle bottiglie per elisir. Presto, dieci bottiglie piene furono ordinate di fronte a lui. Sputò la Nebbia di Fulmini e mandò le spade di legno a roteare attorno a se, in più, attivò il medaglione da Signore del Calderone. Avendo fatto tutti questi preparativi, prese un respiro profondo, afferrò un Elisir di Caricamento della Fase e se lo mise in bocca.


Il suo settimo Pilastro del Dao era già completo all'ottanta percento. Quando mise in bocca l'elisir, questo si trasformò in potere spirituale che fece immediatamente tremare il suo corpo. Il settimo Pilastro del Dao prese a emanare una luce viola e a divenire più solido.


“Fino alla fine!” pensò, gli occhi luccicavano di determinazione, poi li chiuse e iniziò a meditare.


Il tempo passò lentamente e un mese più tardi, il suo corpo cominciò a tremare e ad appassire. Con calma prese una grande manciata di elisir e iniziò a metterseli in bocca uno dopo l'altro.


Passarono altri sette giorni e un boato riempì il suo corpo che emanava una viva luce viola, la quale riempiva la Grotta dell'Immortale. Il settimo Pilastro del Dao era apparso in pieno!


Come avvenne, la sua base di Coltivazione salì velocemente. Il suo Senso Spirituale crebbe più forte e la sua abilità in battaglia più formidabile. L'intera persona era come una spada sguainata, incomparabilmente pericolosa.


Ora, non era più nella fase intermedia della Stabilità della Consistenza, ma piuttosto in quella avanzata!


Anche qualcuno con una Consistenza Impeccabile non sarebbe stato capace di porre la minima resistenza contro la tremenda pressione che poteva emettere. E a questo punto, era senza dubbio il numero uno del suo intero stadio!


Tuttavia, Meng Hao non era contento. Essere incomparabile nella Stabilità della Consistenza non era ciò a cui mirava. Lui voleva combattere con il Coltivatore dalla maschera azzurra! E per farlo, la sua attuale base di Coltivazione non era affatto sufficiente!


Un bagliore vivo gli colmò gli occhi e prese un altro respiro profondo. Recuperò una grande quantità di Pietre dello Spirito e iniziò a duplicare gli elisir medicinali. Queste Pietre includevano i profitti delle vendite nella Divisione Est degli Elisir, così come quelle che gli erano state donate dalla Setta del Setaccio Nero, più quelle ricevute durante i viaggi con Zhou Dekun. Era una discreta quantità, ma ogni volta che la guardava non gli sembrava sufficiente.


Tuttavia, se oggi voleva andare davvero lontano, allora doveva ignorare il dolore e usarle per duplicare gli elisir. Il metodo di Coltivazione che stava per usare era qualcosa che nessun altro nel Dominio Meridionale aveva mai visto prima.


Anche i Figli del Dao non avrebbero potuto sperperare elisir medicinali nel modo in cui Meng Hao lo stava facendo adesso!


Il tempo passò. Un mese, due mesi, tre...


Meng Hao, nella sua Grotta dell'Immortale, perse traccia del passaggio del tempo. Mentre Coltivava il suo ottavo Pilastro del Dao divenne lentamente visibile.


Dieci percento, venti percento, trenta... Dopo metà anno era completo all'ottanta percento.


Nel frattempo, fuori nel Dominio Meridionale, era sorta una violenta tempesta.


Questa tempesta veniva dalle Terre Nere!


I cui Coltivatori facevano incursioni nel Dominio Meridionale!!


E più di settanta alchimisti scomparvero misteriosamente!


Questi due eventi provocarono una grande commozione, gli alchimisti scomparsi provenivano per la maggior parte dalle Divisioni Est e del Mondo degli Elisir, sebbene furono coinvolti anche altri alchimisti. La sfortuna imprevista fece salire ai cieli la collera della Setta del Fato Viola e di quella del Gelo Dorato.


Le due Sette furono le prime a prendere provvedimenti e Patriarchi misteriosi di ambedue le Sette viaggiarono immediatamente alla volta delle Terre Nere. Secondo le dicerie i Demoni Gran Maestri degli Elisir e Montagna Eterna fecero personalmente il viaggio in segreto.


Le Terre Nere erano esistite per molti anni ed era un posto brutale, ma c'era poco che il Dominio Meridionale potesse farci. I dettagli dell'accordo tra i due poteri non venne reso pubblico. L'unica cosa che si seppe fu che la Setta del Gelo Dorato non recuperò nessuno dei loro alchimisti, mentre quella del Fato Viola riuscì a riportare indietro tutti i loro, con l'eccezione del Signore del Calderone Zhou Dekun. Dopo l'incidente nessuna delle Sette nominò più le Terre Nere.


Per quanto riguarda le Terre Nere, ammainarono la bandiera e fermarono i tamburi, così per dire. Ogni cosa sembrava tornata alla normalità; niente più alchimisti scomparsi e di quello che succedeva nelle Terre Nere, nessuno sapeva niente.


Dopo sei mesi dall'aggressione delle Terre Nere, un Geyser del Dao apparve non molto distante dai Laghi del Dao Primordiale, nella parte occidentale del Dominio Meridionale.


Nella fontana d'acqua che schizzava dal geyser, si poteva vedere un'immagine illusoria. Un'immagine dei tempi antichi, di un Coltivatore della Stabilità della Consistenza che irrompeva nella Formazione del Nucleo.


L'apparizione del geyser causò immediatamente agitazione tra le grandi Sette e Clan. I vecchi veterani andarono a ispezionare i geyser e poi se ne andarono. Dopodiché, i Prescelti alla fase della Stabilità della Consistenza, così come i Figli del Dao, furono inviati a continuare l'osservazione del geyser.


Poi un messaggio fu inviato da un Patriarca nella fase avanzata dell'Anima Nascente della Setta della Spada Solitaria:


“Questo geyser contiene l'illuminazione. Guadagnatela e potrete entrare nella Formazione del Nucleo. Non è idonea per noi, ma piuttosto per i Coltivatori della Stabilità della Consistenza.”


Queste parole provocarono una grande commozione tra i Prescelti; e da ogni area cominciarono a riversarsi nella regione occidentale. Un mese dopo, Zhou Jie, Figlio del Dao della Setta del Setaccio Nero, fece un grande passa avanti vicino al Geyser del Dao ed entrò nella Formazione del Nucleo. Formò un Nucleo Verde, sorprendendo tutti quanti.


NOTE:


1. Meng Hao ha appreso l'Incantesimo di Trasmutazione del Dao nel capitolo 242.        
                                



