---
weight: 2670
title: Capitolo 267 - Coltivatori delle Terre Nere
pubDate: 2025-03-17T11:17:34.883Z
tags:
    - issth
---


Un istante dopo, lo schermo svanì del tutto. I Coltivatori presenti iniziarono ad andare via. Meng Hao rimase, era seduto a gambe incrociate e rifletteva, fissando il cielo vuoto.


Due giorni dopo la comparsa della Proiezione del Dao, Meng Hao, la sera, chiuse gli occhi. Quando calò la notte fonda, il corpo baluginò e scomparve.


Il Figlio del Dao e i Prescelti del Clan Wang, in realtà qualunque persona nelle cui vene scorresse il sangue del Clan Wang, si erano riuniti su una montagna non molto distante dal Geyser del Dao.


Questa precisa notte era condannata ad essere tutto fuorché tranquilla.


La luna era alta nel cielo quando Meng Hao comparve poco fuori dalla montagna. Alzò lo sguardo verso lo stendardo del Clan Wang che ondeggiava al vento in cima alla montagna, poi sfrecciò in quella direzione.


"Chi sei? Osi irrompere nel territorio del Clan Wang!?"


"In questo luogo è apposto lo stendardo del Clan Wang, sua eccellenza, la prego di fermarsi!"


Si sollevò un brusio di voci quando si alzarono in volo otto sagome, che sfrecciarono verso Meng Hao. Davanti a loro comparve il Qi delle loro spade stridenti, e anche questo partì in direzione di Meng Hao.


Il suo volto era disteso quando agitò la manica destra. Esplose il potere dai suoi otto Pilastri del Dao Perfetti. Quello che all'apparenza sembrava un semplice movimento della manica era in realtà una pressione violenta proveniente dalla base di Coltivazione, la quale si trasformò in un vento di burrasca che si espanse in tutte le direzioni.


L'aria fu pervasa da un'esplosione, e le otto aure delle spade caddero in mille pezzi. Sui volti degli otto Coltivatori si fece largo lo shock quando caddero all'indietro, con il sangue che sgorgava dalla bocca.


Non riuscirono nemmeno a fermarlo. Meng Hao attraversò la loro nebbia, proseguendo verso la cima della montagna. Fu in questo momento che partirono dieci raggi di luce prismatica. Dietro di questi c'erano circa cento persone, un gruppo imponente, che si dirigevano proprio verso Meng Hao.


"Come osi irrompere nel territorio del Clan Wang!? Non importa da quale setta tu provenga, oggi ti seppelliremo qui!"


"Che senso ha usare così tante parole, uccidi questa persona!"


Mentre il gruppo di persone si avvicinava, iniziarono a brillare delle luci magiche. Anche coloro che si trovavano molto lontano sarebbero riusciti a vedere l'impressionante bagliore che pervase il cielo notturno.


L'espressione sul volto di Meng Hao era calma. Alzò la mano destra, procurandosi un taglio netto sul dito. Catalizzò il sangue con il potere dei sui Pilastri del Dao; ogni cosa divenne rossa e iniziò a rimbombare. Questo si trasformò in qualcosa che somigliava ad un enorme Drago di Sangue; l'aria fu pervasa da un boato quando questo andò a colpire i Coltivatori del Clan Wang all'attacco. Sui loro volti comparvero delle espressioni di sconcerto e dalle loro bocche schizzò del sangue. Cominciarono a girare all'indietro e sottosopra, apparentemente fuori controllo.


Ora un sentiero portava alla cima della montagna, un sentiero scavato dal Drago di Sangue. Nel mezzo dei boati tonanti Meng Hao avanzò, e nello spazio di dieci respiri, si ritrovò sulla cima della montagna.


Alle sue spalle, i Prescelti del Clan Wang sputavano sangue. Durante tutta la salita, nessuno era stato in grado di fare qualcosa per fermare Meng Hao.


"L'Eroe Azzurro Senza Volto!" gridarono le persone tra i sussulti. I Membri del Clan Wang circondarono la cima della montagna; tutti fissavano Meng Hao.


Meng Hao si ritrovò davanti un Coltivatore con indosso un abito nero e con un'espressione arcigna. Sembrava sulla trentina, e nei suoi occhi comparve un luccichio intenso. Non era altri che Wang Lihai, Figlio del Dao del Clan Wang.


La sua base di Coltivazione era a metà strada per la Formazione del Nucleo. Con la sua presenza sembrava ci fosse un'altra cima sulla montagna.


"Signore, mi sono recato qui oggi per battermi con il Figlio del Dao del Clan Wang!" disse Meng Hao. La sua voce fredda riecheggiò con un tono risoluto e deciso.


"Vuoi combattere? E allora combattiamo!". Gli occhi di Wang Lihai brillarono e fece un passo in avanti, sollevando al contempo la mano. Alle sue spalle, comparve un'immagine che sembrava contenesse il mare di stelle e le fonti gialle degli inferi. Partirono verso Meng Hao tre attacchi delle dita.


Il primo dito sembrava in grado di trasformare la vita in morte. Il secondo incarnava l'istinto omicida che sembrava provenire dalle fonti gialle degli inferi. Il terzo conteneva il silenzio del massacro, e faceva sembrare il mondo deserto.


Questi tre attacchi rappresentavano una tecnica magica del Clan Wang, le Tre Dita dell'Uccello Rosso Vermiglio.


Wang Lihai sapeva bene che questo Eroe Azzurro Senza Volto fosse impenetrabile. Pertanto, lo attaccò senza provare neanche il minimo disprezzo a cominciare dalla tecnica magica più potente.


Gli occhi di Meng Hao brillarono intensamente. Fece un lungo passo in avanti, mentre sollevava la mano destra, partendo subito all'attacco con una delle tre tecniche dell'Immortale di Sangue, il Dito di Sangue.


Crepitò un'esplosione, che fece rimbombare ogni cosa. Allo stesso tempo, si levò un vento potente nel momento in cui il corpo di Meng Hao si trasformò in un raggio di luce che sfrecciò nell'aria.


Tutti gli occhi presenti sulla cima della montagna erano fissi su Wang Lihai. L'espressione sul suo volto era rimasta la stessa mentre guardava Meng Hao scomparire. Dopo un lungo istante, sputò un grumo di sangue e poi indietreggiò di qualche passo barcollando. Il suo dito indice stava tremando ed era così gonfio che non riusciva a piegarlo.


"Sconfitto", sussurrò. Gli altri Membri del Clan Wang udirono le parole, con i volti coperti da sguardi stupiti.


Wang Lihai non fu l'unico ad essere stato sconfitto quella notte. Song Yunshu, Figlio del Dao del Clan Song, e anche il Figlio del Dao della Setta del Gelo Dorato subirono la sconfitta!


Quando Meng Hao volò via dal dirigibile del Clan Song, Song Yunshu si appoggiò al muro, con il sangue che gocciolava sul suolo. Era pallido in volto mentre osservava l'ombra di Meng Hao scomparire. Alla fine, sul volto comparve uno sguardo ostinato.


Fuori dalla valle occupata dalla Setta del Gelo Dorato, l'alba fu pervasa da un impressionante boato. Riecheggiò solo una volta, e poi il Figlio del Dao della Setta del Gelo Dorato venne sconfitto. Si mise subito a meditare in isolamento. Solo poche persone assistettero al terribile scontro.


Il giorno seguente, il nome dell'Eroe Azzurro Senza Volto si diffuse rapidamente nella regione occidentale del Dominio Meridionale. Non c'era una sola persona che non avesse sentito parlare delle sconfitte dei Prescelti di varie sette, del Figlio del Dao della Setta della Spada Solitaria, Han Shandao, del Figlio del Dao del Clan Wang, Wang Lihai, del Figlio del Dao del Clan Song, Song Yunshu e del Figlio del Dao della Setta del Gelo Dorato!


In pochi giorni appena, l'Eroe Azzurro Senza Volto aveva raggiunto la notorietà nella regione occidentale del Dominio Meridionale.


Infatti, alcune persone già ritenevano che fosse allo stesso livello di Zhou jie, Li Shiqui e Li Daoyi, i quali avevano superato la Formazione del Nucleo.


Molte persone credevano che il misterioso uomo in azzurro avrebbe continuato a sfidare altri Figli del Dao, o forse addirittura Li Shiqui e gli altri. Inaspettatamente, però, dopo i tre scontri successivi, d'un tratto si nascose.


Al momento, l'illustre uomo vestito d'azzurro stava in realtà seduto a gambe incrociate nei pressi del Geyser del Dao, fissando lo schermo e l'immagine su di questo, perso tra i suoi pensieri.


Dopo aver percepito il Qi nella Proiezione del Dao, era andato a combattere i tre scontri notturni. Tuttavia, scontrarsi non aveva portato a nulla. Aveva la sensazione che se fosse riuscito ad ottenere l'illuminazione del Qi nell'immagine, allora sarebbe stato in grado di creare il nono Pilastro del Dao.


Meng Hao non sapeva cosa fosse quel Qi, ma dopo che la Proiezione del Dao scomparve, questa volta, riuscì a sentire che anche nel suo corpo... c'era un filamento di Qi simile.


Dopo aver osservato lo schermo e la sagoma, era in grado di ruotare il filamento di Qi. Quando scese la sera, si rialzò in piedi.


Per due giorni, Meng Hao non riuscì a trovare un avversario degno di lui. Sembrava che Li Daoyi, Zhou Jie e Li Shiqi avessero lasciato la regione occidentale del Dominio Meridionale. Meng Hao non riusciva a trovarli.


Alla fine, tornò al Geyser del Dao per osservare ancora una volta lo schermo. Poi chiuse gli occhi e iniziò ad esaminare mentalmente le sue vittorie sui Prescelti e i Figli del Dao.


Le immagini dei vari avversari diventarono sempre più nitide nella sua mente, e si rese conto che nel loro corpo avevano un simile filamento di Qi. Per alcuni era spesso, per altri più esile. Ma era presente in ciascuno di loro.


All'alba del secondo giorno, Meng Hao aprì gli occhi e diede un'occhiata alle decine di migliaia di persone attorno al Geyser del Dao. Dopo averle osservate per qualche istante, comprese che tutte possedevano questo misterioso Qi dentro di loro.


Sembrava che comparisse all'interno di chiunque osservasse il Geyser del Dao.


Meng Hao si sedette in quel punto a pensare per un po', aggrottando le sopracciglia.


Nelle due settimane successive, la reputazione dell'uomo in azzurro continuò a crescere. Tutti ne parlavano con timore. Sembrava essere impazzito! Nel momento in cui incontrava un Coltivatore allo stadio avanzato della Stabilità della Consistenza, lo attaccava all'istante, a prescindere da chi fosse o a quale Setta appartenesse.


In tutto questo tempo non aveva mai ucciso nessuno. Al contempo, nessuno fu in grado di sferrare due attacchi contro di lui. Tutti subivano la pesante sconfitta.


Tutti i Prescelti della Setta della Spada Solitaria presenti nella regione occidentale vennero sconfitti. Lo stesso accadde ai Prescelti della Setta del Gelo Dorato. Non appena qualcuno vedeva l'abito azzurro, sul suo volto si faceva largo la paura. A prescindere dal fatto che fosse il Clan Wang, il Clan Li o il Clan Song, in queste due settimane tutti subirono la sconfitta per mano dell'uomo vestito di azzurro.


Era come se una tempesta azzurra fosse scesa sull'intera regione occidentale del Dominio Meridionale.


Due settimane dopo, il Geyser del Dao era sul punto di raggiungere gli ultimi momenti di vita. Adesso, lo schermo era comparso e non spariva più. Secondo dei registri antichi, questo significava che il Geyser del Dao si sarebbe prosciugato fino a scomparire nel giro di sette giorni.


Un numero sempre maggiore di Coltivatori sedeva a gambe incrociate nei pressi del Geyser del Dao e fissava lo schermo. Fu proprio in questo momento che le sfide lanciate dall'uomo in azzurro cessarono.


Meng Hao sedeva ancora una volta a gambe incrociate vicino al Geyser del Dao, osservando la sagoma sullo schermo. I suoi occhi erano splendenti. In queste due settimane, ogni vittoria aveva fatto crescere il filamento di Qi.


Era in grado di far sì che la frequenza di rotazione del filamento di Qi all'interno del suo corpo fosse la stessa della sagoma sullo schermo.


Meng Hao notò poi che il filamento di Qi della sagoma stava ruotando sempre più velocemente, sviluppando una velocità di attacco che sembrava sul punto di esplodere.


"Questo è un filamento di Qi di combattimento che può essere coltivato dopo aver vinto degli scontri consecutivi. Può essere usato per superare un collo di bottiglia, e accrescere la base di Coltivazione! Questo è il presunto antico incantesimo di combattimento". Fece un respiro profondo, poi iniziò a ruotare il filamento di Qi dentro di sé. Era ad un solo passo dal riuscire a creare il nono Pilastro del Dao, eppure non era in grado di fare quell'attacco finale.


Il tempo trascorse. Ora era arrivato il quinto degli ultimi sette giorni di eruzione del Geyser del Dao. All'improvviso, comparvero nell'aria diversi raggi di luce prismatica.


All'interno dei raggi vi erano numerose sagome vestite di nero, tutte con indosso delle maschere. Inaspettatamente, tre di queste indossavano delle maschere azzurre. Sette o otto indossavano maschere bianche.


C'erano due persone, un uomo e una donna, in testa, e loro indossavano delle maschere dorate!


Il gruppo di dieci o più persone sibilò nell'aria in direzione del Geyser del Dao, catturando fin da subito l'attenzione delle decine di migliaia di Coltivatori al di sotto.


Immediatamente, alcune persone riconobbero gli abiti neri e le maschere. "Coltivatori delle Terre Nere!"


Anche Meng Hao alzò gli occhi. Il suo sguardo si posò su uno dei Coltivatori con la maschera azzurra, un uomo gracile che stava di lato.


In quel momento, gli occhi di Meng Hao iniziarono a brillare.
                                


                                



