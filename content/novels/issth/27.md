---
weight: 270
title: Capitolo 27 - Il Vento Soffia Ancora
pubDate: 2025-03-17T11:17:34.755Z
tags:
    - issth
---


Ciccio fissò Meng Hao con il volto pieno di lacrime. Corse in avanti singhiozzando ad alta voce.


“Non sei morto. Meng Hao, non sei morto!” gridò abbracciandolo. “Ero così impaurito, in questi ultimi giorni. Tutti dicevano che eri morto, io ero così triste. Sei il mio unico amico. Cosa farei se tu morissi?


Pensavo di lasciare la Setta, avevo persino perso l’interesse nell'affilarmi i denti. Ma se me ne andassi, come potrei vendicarti? Così non me ne sono andato. Troverò un modo perché tu sia vendicato, lo giuro…”


Ciccio guardava Meng Hao con calda sincerità, e dopo aver parlato un po’, le sue lacrime iniziarono ad asciugarsi. Sedevano fianco a fianco vicino al fiume, e Meng Hao gli disse tutte le cose che erano accadute nella montagna nera, tralasciando ovviamente la questione del Drago Volante delle Tempeste e di Wang Tengfei. Ciccio ascoltava con ansia, e quando udì che Meng Hao aveva raggiunto il sesto livello di Condensazione del Qi sobbalzò, stupefatto.


“Il sesto livello di Condensazione del Qi…” Ciccio appariva eccitato. “Maledizione, hai, hai… hai raggiunto il sesto livello di Condensazione del Qi! L’anno in cui Sorella Anziana Xu ci condusse qui, lei era al settimo livello. Meng Hao, sei davvero un Immortale! Puoi volare?”


“Volare…” Meng Hao chiuse gli occhi, visualizzando le descrizioni della tecnica della Camminata del Vento dal manuale di Condensazione del Qi. Sarebbe stato naturalmente facile per lui mettere in mostra la tecnica al sesto livello piuttosto che al quinto, ma dopo molti tentativi, tutto quello che riusciva a fare era fluttuare nell'aria per un momento prima di piombare giù. Mugugnando, continuò a provare per un po’, poi prese un elisir medicinale. Finalmente era in grado di sospendersi in aria per cinque pollici. Ciccio guardava con gli occhi sbarrati.


Meng Hao aprì gli occhi d’improvviso, ed essi si accesero di una forte luce. Si alzò in piedi, poi compì vari giri attorno all'area, muovendosi come il vento. Ciccio lo guardò respirando con forza.


Dopo essersi mosso in giro un po’ di volte, Meng Hao cominciò ad abituarsi alla tecnica. Colpì la propria borsa da trasporto e con un lampo di luce apparve una spada volante. Si mosse verso i suoi piedi, proiettandola nell'aria. Ciccio appariva stupefatto, come se non fosse in grado di credere a quello che stava vedendo.


“Stai volando…” mormorò.


Meng Hao si sentiva incredibilmente eccitato. Il vento soffiava contro il suo viso mentre usava la tecnica della Camminata del Vento per far volare la sua spada. Dopo circa trenta respiri iniziò a sentirsi instabile, poi cominciò a perdere l’equilibrio. Nel mentre, la mente di Meng Hao si scosse all'improvviso, e un ricordo apparve nella sua testa.


Non conteneva parole, ed era qualcosa di fantasticamente misterioso. Apparve nella sua mente come un istinto, e mentre faceva ciò, l’energia spirituale che si trovava nel suo corpo prese improvvisamente a circolare. Scosse la mano destra in modo incosciente, come per battere un’ala. Una Lama di Vento apparve di fronte a lui!


Quando la Lama di Vento apparve, la spada volante sotto i suoi piedi tremò. La Lama di Vento si scagliò in avanti nella giungla, e tre file di alberi furono tagliate a metà. Un rumore tonante riverberò nella vegetazione, e Meng Hao ruzzolò verso terra.


Ciccio era attonito, impiegò un po’ a riprendere la cognizione della realtà. Il suo viso s’illuminò, e guardò Meng Hao con la reverenza negli occhi.


“Ci sei riuscito davvero! Se resto accanto a te, chi mai oserà perseguitarmi? E chi mai tenterebbe di rovinare i nostri affari!” Rise fragorosamente pensando a questo.


Meng Hao chiuse gli occhi e pensò con eccitazione alla Lama di Vento. Era intelligente, e aveva capito che aveva probabilmente qualcosa a che fare con lo strano sogno e il Nucleo Demoniaco. Anche il ricordo che era apparso nella sua testa era connesso al Nucleo Demoniaco. Improvvisamente, l’ombra del Drago Alato della Pioggia apparve nel lago dell’Essenza. Meng Hao voleva dare voce alle sue sensazioni riguardanti il Drago e l’essere un sovrano del cielo, ma per quanto ci provasse non ci riusciva.


“Oh, giusto,” disse Ciccio, ricordando improvvisamente qualcosa. “Inizia tra qualche giorno l’allenamento per la promozione speciale. Ho sentito che c’è un limite di un mese in cui ci si può iscrivere. Dovresti unirti a noi! Saresti sicuramente accettato. Potresti essere il terzo discepolo della Fazione Interna della Setta dell’Affidabilità! Saresti super famoso!”


“Allenamento per la promozione speciale?” Meng Hao era sorpreso. Ne aveva sentito parlare, ma allora la sua base di Coltivazione era troppo bassa, e non l’aveva nemmeno considerato. Ma le cose erano diverse, ora. C’erano solo tre persone in tutta la Setta dell’Affidabilità di sesto livello, incluso lui stesso. Le altre due erano Wang Tengfei e Han Zong. Han Zong era rimasto bloccato a lungo al quinto livello, ma aveva di recente raggiunto il sesto.


“Ho sentito che accetteranno solo un discepolo, e tutti dicono che quell'allenamento era stato preparato specificamente per Wang Tengfei. Ma ora che sei di Sesto Livello, potresti riuscirci.” Ciccio voleva davvero che Meng Hao accettasse. Se fosse diventato discepolo della Fazione Interna della Setta, sarebbe diventato facilmente un pezzo grosso nella Setta dell’Affidabilità.


Meng Hao esitava, insicuro su cosa volesse davvero fare. Era eccitato per la prospettiva, sapendo bene che un discepolo della Fazione Interna della Setta viveva ben diversamente da uno della Fazione Esterna della Setta. Dopo essere diventato un membro della Fazione Interna della Setta, nessuno avrebbe potuto fargli del male, nemmeno gli anziani della Setta. Inoltre ci sarebbero state più possibilità di ottenere Pietre dello Spirito ed elisir medicinali. Ma era una questione importante, e la base di Coltivazione di Meng Hao si era sviluppata rapidamente. Aveva bisogno di considerare l’opinione degli altri e le loro congetture. Se avesse attirato troppo l’attenzione, le perdite avrebbero potuto superare i guadagni.


Era membro della Setta dell’Affidabilità da quasi due anni, e aveva sviluppato una profonda comprensione per la frase “legge della giungla”. Sapeva anche che non era il caso di pubblicizzare la propria ricchezza. Eppure, non aveva neanche deciso di non partecipare. Forse l’avrebbe fatto. Anche se, dopo tutto quello che era accaduto alla montagna nera, i suoi tesori e gli elisir medicinali erano quasi del tutto esauriti. Doveva rifornirsi.


Non poteva smettere di pensare alle duemila Pietre dello Spirito.


Passarono venti giorni, e il periodo di registrazione per l’allenamento per la promozione speciale era quasi terminato. Non molti si erano iscritti. Secondo le Regole della Setta, nel momento della registrazione, nessuno poteva lasciare la piazza principale; si richiedeva invece di sedersi in meditazione sotto le colonne scolpite a forma di drago. Nessuno poteva disturbare chi si registrava.


In realtà, il cosiddetto allenamento non era altro che una gara di battaglie magiche. Si diceva che anni fa, i partecipanti dovessero addentrarsi nella giungla in cerca di tesori, ma con il declino della Setta dell’Affidabilità, l’unica modalità disponibile per selezionare chi promuovere alla Fazione Interna della Setta era vedere chi sarebbe stato vittorioso nelle battaglie magiche.


Durante quel periodo di venti giorni, Meng Hao si allontanò fino alla zona Pubblica di Alto Livello, ma era completamente vuota. Considerando il declino della Setta dell’Affidabilità, Meng Hao capiva perché. Aprì il suo negozio per la seconda volta, fuori dalla zona Pubblica di Basso Livello.


Il suo ritorno causò una grande confusione, e nessuno osò interferire coi suoi affari. Durante quei venti giorni gli affari esplosero, e lui guadagnò un bel po’ di Pietre dello Spirito. Quasi ogni giorno riusciva a duplicare oggetti magici ed elisir, che presto formarono una nuova scorta.


Gli oggetti e le spade volanti nella sua borsa erano ordinari, ma ne possedeva già un centinaio. Ripensando allo scontro con Lu Hong e agli eventi nella montagna nera capiva chiaramente i metodi migliori per prendere parte alle battaglie. Dopo averci pensato un po’, i suoi occhi s’illuminarono. Aveva appena trovato un modo per aumentare l’efficacia delle sue spade volanti.


Oltre a gestire i suoi affari, Meng Hao passava molti dei ritagli del suo tempo a cercare il sistema d'incremento del potere delle sue spade volanti. Compì numerosi test e creò nuove tecniche, modi per controllare le spade volanti nello stesso momento. Cambiò anche l’aspetto di varie spade, per mimetizzarle.  Alcune le graffiò e ammaccò di proposito, staccò la punta di altre, e dipinse altre ancora di colori diversi.


Trascorreva il resto del suo tempo cercando di connettere i propri pensieri a quelli di un sovrano del cielo, il Drago Volante delle Tempeste. Non ci era ancora riuscito, ma si accorse che la sua tecnica della Camminata del Vento stava lentamente migliorando e lo portava gradualmente più vicino al cielo.


Il tempo volò, e mancavano solo due giorni al periodo di registrazione per l’allenamento per la promozione speciale. Meng Hao sedeva alla sua postazione nella Zona Pubblica di Basso Livello, guardando Ciccio all'interno, che ammucchiava le merci con gran fervore. Improvvisamente voltò la testa e guardò in lontananza. Intravide qualcuno che camminava verso di lui dalle montagne. Ogni passo lo portava avanti di molti metri, e arrivò all'altura molto velocemente. Sembrava avere ventisette o ventotto anni, appariva orgoglioso e altero. Di fronte a lui fluttuava una lunga striscia di carta gialla, sulla cui superficie erano inscritti numerosi caratteri magici. Fili di fumo nero emanavano dalla superficie, attorcigliandosi su sé stessi e attorno al giovane uomo.


“Un talismano…” gli occhi di Meng Hao tremolarono mentre lo esaminava. Aveva letto di quel tipo di carta gialla nel manuale di Condensazione del QI. Era un potente oggetto magico e poteva essere usato solo un numero limitato di volte.


Il giovane che si avvicinava era la seconda persona più potente nella Fazione Esterna della Setta, Han Zong, che era al sesto livello di Condensazione del Qi. Nel momento in cui apparve, causò un gran confusione sull'altura, mentre tutti lo accoglievano coi pugni a coppa.


“Meng Hao”, disse freddamente, fissandolo e ignorando tutti gli altri. “Maestro Shangguan ha una questione di cui vorrebbe discutere con te. Per favore, seguimi per incontrarlo.”


Meng Hao s’accigliò. Il Maestro Shangguan non era un estraneo. Che fosse la sua presenza durante la Distribuzione Individuale di Elisir o la sua partecipazione, assieme a Wang Tengfei, alla battaglia contro il Pitone Demoniaco, era chiaro che non si trattava di un individuo qualunque.


“Cosa vorrà da me?” pensò Meng Hao alzandosi con lentezza. “Avrà percepito qualcosa in me?” Sapeva che quell'uomo veniva dalla generazione anziana della Setta. E venendo dalla Fazione Esterna della Setta, non poteva permettersi di contraddirlo. Avrebbe avuto un aspetto sospettoso.


Borbottando, Meng Hao squadrò il volto freddo di Han Zong. Aveva compreso che se la verità sugli eventi di quel giorno fosse stata rivelata, Wang Tengfei sarebbe stato il primo a cercarlo. Che quella convocazione avesse qualcosa a che fare con quella questione?


Il volto di Meng Hao era calmo, ma la sua testa girò mentre rideva con freddezza per sé stesso. Con uno sguardo a Ciccio, apparentemente casuale, avanzò in avanti.


Procedendo con Han Zong, raggiunse la Montagna Ovest. Sul picco, l’energia spirituale era particolarmente densa. Meng Hao intravide una squisita residenza, dentro la quale un gruppo di ragazzini piantava Erba dello Spirito.


Presto si fermarono di fronte ad un palazzo alto tre piani. Han Zong guardò Meng Hao, poi la voce di Shangguan Xiu rimbombò dall'interno.


“Entra, Meng Hao. Han Zong, tu dirigiti alla Montagna Sud.” Un contenitore di giada volò nella mano di Han Zong. Guardò Meng Hao con una fredda risata, poi si voltò allontanandosi.


Il cuore di Meng Hao iniziò a battere. C’era qualcosa di strano. Shangguan Xiu aveva dato un contenitore di giada a Han Zong e l’aveva spedito alla Montagna Sud…
                                


                                



