---
weight: 2700
title: Capitolo 270 – Affrontando la Formazione del Nucleo!
pubDate: 2025-03-17T11:17:34.883Z
tags:
    - issth
---


Il Coltivatore dalla maschera azzurra, il cui cognome era Yang, guardò freddamente Meng Hao, che lo aveva profondamente impressionato; era scioccante che non solo non fosse morto, ma fosse anche avanzato con la sua base di Coltivazione. Questo lo lasciava con uno sconfortante senso di pericolo.


Era davvero umiliante. Era un Coltivatore dell'avanzata Stabilità della Consistenza, eppure percepiva una sensazione di pericolo a causa sua. Sotto la maschera il volto dell'uomo era cupo. Quasi nello stesso momento in cui le parole uscivano dalla bocca, iniziò ad avanzare.


Il suo piede discese, creando delle increspature nell'aria. Si alzò un boato indescrivibile che fece vibrare i cuori dei diecimila Coltivatori. In cielo c'erano solo il Coltivatore con la maschera azzurra e Meng Hao, il primo passo dell'uomo sembrò riverberare in tutta l'area circostante, ma, in effetti, era diretto contro Meng Hao.


L'espressione di Meng Hao era quella di sempre. Il boato dentro di lui non era minimamente preoccupante; i suoi otto Pilastri del Dao ruotavano con il potere della tecnica del Qi Viola dell'Est, facendo si che il suo corpo emanasse il bagliore di un'aura viola. Questa si spandeva verso l'esterno, facendo improvvisamente apparire gli abiti azzurri come se fossero viola!


L'aria attorno si riempì di un bagliore viola, facendolo apparire tutt'altro che ordinario agli altri Coltivatori!


“Qi Viola dell'Est! Quello è il Qi Viola dell'Est della Setta del Fato Viola!”


“I Signori del Calderone della Divisione Est degli Elisir lo possono coltivare! È davvero Fang Mu!” Tutti erano completamente concentrati su ciò che stava accadendo. Prima c'era chi sospettava che Meng Hao non fosse chi diceva di essere. Tuttavia il ronzio delle conversazioni portò via qualunque dubbio, dopo aver visto il bagliore viola tutti erano certi della sua identità.


“La volta scorsa ti ho lasciato andare e ora torni a cercare di morire!” Il Coltivatore con la maschera azzurra sbuffò freddamente, poi avanzò ancora. All'improvviso la mano destra si alzò, eseguendo un incantesimo e poi puntando in avanti. Appariva come un movimento casuale, ma in effetti, questa non era la prima volta che affrontava Meng Hao. La loro battaglia di un anno prima lo aveva lasciato davvero impressionato. Combinata con la sensazione di pericolo che percepiva, lo faceva sentire inqiueto. Perciò attaccò a piena potenza.


Un suono simile al verso delle fenici riempì l'aria; in un batter d'occhio dieci enormi dragoni apparvero davanti al Coltivatore dalla Maschera azzurra, seguiti da dieci fenici illusorie. La loro comparsa fece tremare tutti, portavano con loro un gelo tale che sembrava capace di congelare qualsiasi cosa nei dintorni. Il Coltivatore agitò il dito, spedendoli contro Meng Hao che prese un profondo respiro e la sua base di Coltivazione si attivò con un boato. I suoi Pilastri del Dao Perfetti ruotavano, colmando il corpo di infinito potere. Il bagliore attorno a lui si fece più denso e gli occhi si riempirono di desiderio per la battaglia.


Questo scontro era di estrema importanza per lui!


Era la chiave per completare il grande cerchio della Stabilità della Consistenza!


Era il risultato di un anno di attesa! Era stato sconfitto e ora, avrebbe capovolto il risultato e... affrontato la Formazione del Nucleo!


La mano destra di Meng Hao scattò in su e usò velocemente il pollice per farsi un taglio sulle altre dita. Il sangue fluì e lui estese la mano in avanti.


Un dito, due dita... in un battito di ciglia comparvero cinque dita illusorie. La vista si fece del colore del sangue e un boato riempì l'aria mentre le cinque dita si fondevano assieme a formare il Palmo di Sangue.


“Palmo di Sangue!” gridò Meng Hao. Alzò la mano sinistra e velocemente formò un altro Palmo di Sangue, quello di una mano sinistra. Anche questo schizzò in avanti.


Il potere dei due Palmi di Sangue, riempiti del sangue proveniente dalla base di Coltivazione di Meng Hao, cominciarono a fondersi assieme. Gli prese solo un attimo per raggiungere le dieci fenici e i dieci draghi, scontrandosi gli uni contro gli altri.


Uno scoppio sorprendentemente rumoroso esplose come un tuono. I dieci draghi e le dieci fenici ulularono, erano formate dal potere di una base di Coltivazione alla Formazione del Nucleo ed erano virtualmente invincibili. Il primo dei Palmi di Sangue si disintegrò immediatamente.


In quell'attimo il sangue della base di Coltivazione di Meng Hao bruciò e il secondo Palmo di Sangue lo toccò con un boato. Ci fu un enorme scoppio e sei draghi e sette fenici furono spazzati via!


I rimanenti quattro draghi e tre fenici stridettero attraverso l'aria verso Meng Hao, colpendolo e sommergendolo. Tuttavia, il boato si dissipò in fretta e le increspature dell'aria cessarono. Ogni cosa era di nuovo calma e Meng Hao emerse, con la luce viola che emanava dal corpo salendo fino ai cieli.


Un pochino di sangue fuoriusciva dagli angoli della bocca. I suoi occhi erano viola, così come le vene del corpo. Meng Hao aveva usato il suo potere per fronteggiare la tecnica magica di un Coltivatore della Formazione del Nucleo!


La Trasformazione della Pupilla Viola fluì rapidamente attraverso il suo corpo, curando le ferite, delle quali ovviamente non gli importava. Mentre fissava il Coltivatore con la maschera azzurra, il desiderio di combattere era diventato ancora più forte nei suoi occhi.


Sotto la maschera, la faccia dell'uomo era estremamente sgradevole. Sapeva che il suo avversario non fosse normale e che aveva sperimentato un incremento nella sua base di Coltivazione. Ma come avrebbe potuto predire un aumento così sconcertante?


Il primo scambio di colpi tra i due aveva sconvolto i Coltivatori del Dominio Meridionale circostanti. Inclusi Wang Lihai, Han Shandao e tutti gli altri Prescelti.


“La Stabilità della Consistenza contrasta la Formazione del Nucleo!!”


“Fang Mu è nella fase avanzata, ma le sue abilità divine e le tecniche magiche sono quasi le stesse di un esperto alla Formazione del Nucleo senza il Qi del Nucleo! Ma... l'uomo con la maschera delle Terre Nere non ha ancora utilizzato il suo Qi del Nucleo...” Il brusio delle conversazioni riempiva l'aria; prima, avevano espresso il loro supporto per Meng Hao credendo che osasse combattere la Formazione del Nucleo per via di qualche prezioso oggetto.


Tuttavia la scena scioccante che si stava svolgendo davanti a loro non aveva nulla a che fare con un oggetto prezioso, ma piuttosto con una tecnica magica!


Questo dimostrava chiaramente che non era per nulla debole; aveva resistito a una tecnica magica di un Coltivatore della Formazione del Nucleo direttamente. Concesso che il suo avversario non avesse usato il Qi del Nucleo, Meng Hao era comunque più che qualificato come sfidante!


Meng Hao avanzò, alzando la mano destra. Come lo fece, la luce viola che usciva dal corpo sembrò divenire liquida, scorrendo verso la mano. Lì, si condensò in qualcosa che assomigliava a un accecante sole viola.


Gli occhi brillavano accesi mentre i suoi otto Pilastri del Dao Perfetti catalizzavano la tecnica del Qi Viola dell'Est. Mentre la Trasformazione della Pupilla Viola curava il corpo, Meng Hao usava il potere del Qi Viola dell'Est per scatenare la più potente tecnica magica che avesse appreso.


“Ghigliottina del Qi Viola! [1]”


Il Qi nella sua mano si trasformò in una lunga lama viola curva che si espanse, trascinandosi dietro dei fili di fumo viola che sembravano portare via tutta l'aura di Meng Hao. Presto fu lunga dozzine di metri. All'improvviso, questa scattò in avanti con incredibile velocità verso il Coltivatore dalla maschera azzurra.


“Che abilità insignificante” disse con un freddo sbuffo. “Stimi troppo te stesso.” Essere infastidito da un Coltivatore della Stabilità della Consistenza, anche uno con abilità chiaramente straordinarie, non era niente di meno che un'umiliazione. Aveva provato vergogna sin dal momento in cui era iniziata la battaglia.


L'intenso desiderio di uccidere Meng Hao lo riempiva completamente. Nei suoi occhi brillò una luce quasi impercettibile quando il Qi del Nucleo comparve all'improvviso. La luce gialla si mosse in modo violento, al suo interno si poteva vedere la forma indistinta di una spada che emanava un'aura feroce, assieme a un gelo glaciale.


Mentre la Ghigliottina del Qi Viola si avvicinava, il Qi del Nucleo esplose. La spada schizzò in avanti, trasformandosi in un raggio di luce accecante.


Questa si scontrò con la Ghigliottina e ne risultò un boato. I fili di Qi Viola tremarono, poi collassarono a pezzi. Invece la spada accecante continuò, accelerando direttamente verso la testa di Meng Hao.


Le sue pupille si contrassero per l'improvviso senso di pericolo che lo colmava. Anche mentre la spada gli si avvicinava, uno scudo blu verdastro apparve attorno a lui; questo non era altro che il pendente protettivo di giada.


Quando la spada di Qi del nucleo andò in pezzi, uno scoppio riempì l'aria. Quando questo accadde, il Coltivatore dalla maschera azzurra grugnì e diede un colpetto alla sua borsa da trasporto. Immediatamente una spada nera gli apparve in mano, la lanciò in aria, fondendola con il suo Qi del Nucleo. In qualche modo il processo sembrò controproducente, diminuendo momentaneamente il potere prima che si ristorasse.


“Come potrei essere sconfitto una seconda volta!” Gli occhi dell'uomo si riempirono di scherno mentre agitava la mano destra. Dal Qi sopra la sua testa, la spada nera sfrecciò contro Meng Hao.


“Vediamo quanto a lungo può resistere questa volta il tuo sangue di Coltivatore all'Anima Nascente!” mentre si avvicinava a Meng Hao la spada nera emise uno stridio penetrante.


All'improvviso uno scoppio riempì l'aria e Meng Hao venne spinto all'indietro. Però la sua espressione non cambiò, anzi, il suo desiderio di combattere divenne ancora più intenso. In quel momento poteva chiaramente percepire il Qi dentro di lui che lo avrebbe aiutato a superare l'attuale base di Coltivazione. Era intensamente attivo, ruotando continuamente sempre più veloce. Poteva sentire l'imminente apparizione del nono Pilastro del Dao!


“Ci sono quasi, ma il Qi di combattimento non basta!” I suoi occhi brillavano mentre guardava la spada cozzare sullo scudo, il quale si riempiva di crepe. Mentre si ritirava, toccò la borsa da trasporto per estrarre una larga collezione di bottiglie.


Mentre mandava un'altra spada nera volante contro lo scudo blu-verde di Meng Hao, il Coltivatore mascherato aveva gli occhi cupi; voleva rompere lo scudo il prima possibile e per farlo, aveva già sprecato molte delle spade di vita create in modo speciale.


“Una volta che la tua protezione di sangue sarà andata, morirai” disse freddamente. “Servirà un solo fendente della mia spada di Qi del Nucleo.” La sua voce era piena di intenso intento omicida.


NOTE:


1. Meng Hao imparò la Ghigliottina del Qi Viola nel capitolo 242.
                                


                                



