---
weight: 2720
title: Capitolo 272 - Un'Importante Svolta nella Base di Coltivazione!
pubDate: 2025-03-17T11:17:34.884Z
tags:
    - issth
---


Questa spada poteva scuotere Cielo e Terra.


Questa spada faceva tremare le decine di migliaia di Coltivatori!


Questa spada incarnava la furia del Coltivatore con la maschera azzurra. Il suo desiderio di uccidere Meng Hao non poteva essere maggiore!


Fin dall'inizio dello scontro, il cuore di Meng Hao aveva percepito una sensazione di pericolo. Tuttavia, nel momento in cui comparve, il filamento di Qi al suo interno aveva iniziato a crescere in modo rapido. Presto sarebbe riuscito a vivere un'evoluzione nella base di Coltivazione.


Al momento, Meng Hao aveva il forte sentore che se fosse riuscito a resistere a questo attacco... allora sarebbe stato in grado di raggiungere quel punto di svolta. L'antico Qi di battaglia poteva dare origine al suo nono Pilastro del Dao Perfetto; sarebbe stato il primo Coltivatore dopo secoli a far parte del grande cerchio della Stabilità della Consistenza Perfetta!


L'ostinazione si diffuse nello sguardo di Meng Hao. La spada dell'Anima lo stava raggiungendo, tagliava l'aria mentre gli correva incontro. All'improvviso Meng Hao distese entrambe le braccia. I suoi occhi diventarono color cremisi quando disse:


"Cinque Cloni di Sangue! Venite a me!". Attorno a lui d'un tratto comparvero cinque sagome color del sangue. Queste non erano altro che i cinque Cloni di Sangue che Meng Hao aveva creato.


Nel momento in cui comparvero, attorno a loro spuntarono delle immagini di fantasmi che si trasformarono nella loro essenza: la pelle della gelatina di carne!


Si trasformarono quasi al nello stesso momento in cui la Spada dell'Anima del Coltivatore con la maschera azzurra li raggiunse, carica di istinto omicida. Anziché andare a sbattere contro la fronte di Meng Hao, questa colpì la pelle della gelatina di carne!


Una forte esplosione pervase l'aria. I cinque frammenti di pelle della gelatina di carne volarono all'indietro, senza alcun danno, ma incapaci di controllare la forza dell'impatto. Questi colpirono Meng Hao, facendolo ruotare all'indietro come un aquilone con il filo reciso, dalla sua bocca fuoriuscì del sangue.


La Spada dell'Anima sferzò nell'aria, all'apparenza meno brillante di prima. L'ostacolo creato dalla pelle della gelatina di carne l'aveva scossa; tuttavia, non era stata altro che una pausa prima di ripartire all'attacco di Meng Hao.


Sebbene Meng Hao sputava ancora più sangue, in realtà tutto stava andando come lui aveva previsto. Indietreggiò di qualche passo e, non avendo tempo nemmeno di ripulire il sangue dalla bocca, estrasse la Spada del Tempo di Legno.


Uno sguardo feroce ricoprì il suo volto, e si sprigionò un intenso istinto omicida. All'apparenza, sembrava che questa battaglia con la Formazione del Nucleo fosse uno scontro alla pari; solo lui sapeva che un minimo errore da parte sua lo avrebbe portato immediatamente alla morte.


Era incredibile che fosse riuscito a resistere per così tanto tempo. Il momento più critico dello scontro era stato ovviamente quando aveva utilizzato il ciondolo di giada per annullare il potente Qi del Nucleo del suo avversario!


Quella temporanea debolezza dell'avversario era ciò che aveva permesso a Meng Hao di resistere fino a questo punto.


La battaglia fatale che ne era risultata portò il Qi della base di Coltivazione a crescere. Ad ogni suo attacco, il filamento di Qi cresceva molto più velocemente di quanto non avesse fatto nello scontro precedente con la Stabilità della Consistenza.


Pertanto, non si sarebbe tirato indietro.


La Spada del Tempo era arrivata nel Dominio Meridionale; quale fosse la sua reale potenza, Meng Hao non lo sapeva con certezza. Aveva eliminato parte della longevità di Luo Chong, ma lui era solo un Coltivatore alla Stabilità della Consistenza, e Meng Hao non si era quasi sforzato in quello scontro. Non aveva nemmeno tentato di ottenere più potere dalla spada. Ma adesso stava affrontando la Formazione del Nucleo. Negli occhi di Meng Hao si diffuse la risolutezza; ora tutto lo scontro si basava su questo tesoro!


Quando sollevò la Spada del Tempo di Legno, isolò la sua mente da ogni altra cosa. Tutta la concentrazione era dedicata alla spada. Era come se lui fosse la spada, e la spada fosse lui!


Era difficile capire se il suo corpo seguisse i movimenti della spada o se la spada seguisse le indicazioni della sua volontà. Adesso, Meng Hao riponeva una totale fiducia nella spada. Era fiducioso nell'abilità della spada di cambiare le sorti della morte!


Una volta che la sua mente era nella spada, lui subì una sorta di illuminazione spontanea. Era come se stesse praticando la coltivazione... e questa avesse dato origine alla fiducia!


La spada di legno non emise alcuna luce intensa, né produsse alcuna onda impressionante. Semplicemente si sollevò e andò a sbattere contro la Spada dell'Anima in arrivo.


La Spada dell'Anima del Coltivatore con la maschera azzurra tremò.


Per la prima volta durante lo scontro, il Coltivatore con la maschera azzurra percepì un'intensa sensazione di pericolo. Mentre fluttuava all'interno dell'anima, ripensò ad un tratto a ciò che era accaduto al Figlio del Dao Luo Chong.


Eppure non indietreggiò. Non aveva intenzione di ritirarsi, perché se non avesse ucciso Fang Mu, allora sarebbe stato molto difficile rievocare l'anima. Quindi partì all'attacco alla massima velocità, scontrandosi con la Spada del Tempo di Legno.


Non ci fu alcun boato. Nessuna esplosione. Al posto di tutto questo, si sollevò un impressionante vento del Tempo che pervase tutta la zona. Era il canto di una vita, un bagliore di vita che sembrava una sorta di illusione.


Un Qi arcaico pervase l'aria e poi si fuse con l'ambiente. Quando la Spada dell'Anima e la Spada del Tempo di Legno si scontrarono, l'anima del Coltivatore con la maschera azzurra emise un grido raccapricciante che solo lui poté sentire. Non aveva subito alcuna ferita, ma era invece pervaso da un dolore indescrivibile. Era come se.. la sua forza vitale fosse stata ferita, come se la vita stessa fosse stata risucchiata. All'improvviso, era diventato immensamente debole.


La sensazione di debolezza si diffuse in lui con una paura mai provata prima. Gli ci volle solo un istante per rendersi conto che la Spada del Tempo di Legno gli aveva fatto perdere un ciclo di vita pari a sessanta anni!!


Questo era il risultato di un solo colpo della spada. Prima che potesse raggiungerlo un secondo colpo, l'anima del Coltivatore con la maschera azzurra liberò un urlo violento. La Spada dell'Anima partì all'attacco, penetrando a fondo il torace di Meng Hao e poi scomparendo nel conseguente bagno di sangue.


Dalla bocca di Meng Hao zampillò del sangue, e il suo volto divenne pallido. Il corpo si trasformò in un raggio di luce colorata mentre lui cadeva in direzione del Geyser del Dao e lo schermo luminoso.


Quando la Spada dell'Anima scomparve, il corpo del Coltivatore con la maschera azzurra tremò. Nel momento in cui aprì gli occhi, dalla bocca fuoriuscì del sangue. Mentre barcollava all'indietro, il corpo invecchiava. Sputò dell'altro sangue. La maschera cadde all'improvviso, svelando il volto pallido di un uomo anziano, completamente esangue.


Dopo essere entrato nello stadio della Formazione del Nucleo, quest'uomo non aveva mai incontrato qualcuno difficile da uccidere come Meng Hao. Ansimò, pallido in volto. Non abbassò la guardia, però, e ripartì all'attacco. Sapeva che... la spada non aveva perforato il cuore di Meng Hao. Meng Hao si era spostato di lato all'ultimo secondo, portando la spada a mancare il suo punto vitale.


Improvvisamente, sul suo volto si fece largo lo stupore quando guardò in direzione di Meng Hao.


Sotto di loro, anche le decine di migliaia di Coltivatori sembravano scioccati. Avevano visto tutto ciò che era accaduto, compresa la spada che aveva perforato Meng Hao sul torace. Ora, però, i loro occhi strabuzzarono per l'incredulità.


Tutti gli occhi erano fissi su Meng Hao!


Stava cadendo, ma poi si fermò a mezz'aria. Fluttuò in quel punto, e poi gli occhi si aprirono e sprigionarono un bagliore gelido. Le ferite erano gravi, e nemmeno il potere rigenerativo della Trasformazione della Pupilla Viola gli avrebbe permesso di guarire in breve tempo.


Quello che era scioccante per il Coltivatore senza maschera e le altre decine di migliaia di Coltivatori, non aveva nulla a che vedere con questo. Quello che trovavano sconvolgente era che Meng Hao in quel momento si stesse librando... nella stessa posizione della sagoma nello schermo luminoso! I loro corpi erano sovrapposti.


Lungo il corpo di Meng Hao si sollevò una potente sensazione. Riusciva a percepire chiaramente il filamento di Qi che esplodeva con il potere necessario per provocare una svolta nella base di Coltivazione.


Questo Qi esplosivo pervase i cuori di tutti con un'incredibile sensazione di shock; quello del Coltivatore senza maschera, di Wang Lihai, dei Figli del Dao delle Terre Nere e di tutti gli altri!


Un'evoluzione nella base di Coltivazione nel bel mezzo di uno scontro!


Proprio quando tutti sentirono la sensazione di shock scorrere in loro, Meng Hao fece un profondo respiro. Stava aspettando questo momento da tempo. Per raggiungere questa svolta, era stato anche disposto a combattere contro lo stadio della Formazione del Nucleo. Finalmente, dentro di lui esplose l'antico Qi di battaglia! Finalmente, Meng Hao riuscì a sentire l'incredibile velocità con cui si stava formando il suo Pilastro del Dao.


Dieci percento, venti percento, trenta percento….


Non gli serviva l'approvazione di Cielo e Terra per formare il suo nono Pilastro del Dao. Tuttavia, aveva bisogno dell'Energia Spirituale. In questo momento, gli otto Pilastri del Dao nel corpo stavano emanando una quantità sconvolgente di potere spirituale, tutto riversato nel nono Pilastro del Dao.


Quaranta percento, cinquanta percento, sessanta percento...


L'aura di Meng Hao divenne sempre più potente. Mentre questo accadeva, il suo corpo emise una luce viola accecante che si alzò fino al cielo e pervase l'ambiente circostante. Da lui si sprigionò una pressione potente, che premette sulle decine di migliaia di Coltivatori alla Stabilità della Consistenza, facendo tremare le loro menti e i loro spiriti. Le loro basi di Coltivazione divennero instabili e i loro Pilastri del Dao tremarono. Questo andava ben oltre il loro controllo! Era come se la presenza di Meng Hao stesse portando tutti gli altri Pilastri del Dao a prostrarsi per venerarlo.


Sembrava che Meng Hao fosse il sovrano dello stadio della Stabilità della Consistenza. L'intensa pressione che emanava sembrava in grado di rendere il resto dei Coltivatori alla Stabilità della Consistenza nient'altro che mortali.


L'aura si intensificò sempre più, facendo girare la testa a chiunque. Il cuore di quello che ora era il Coltivatore senza maschera fu pervaso da un'intensa sensazione di pericolo.


"Non posso permettergli di diventare più forte", pensò, con il volto che si contorceva. "Maledizione, è nel pieno dell'illuminazione del Geyser del Dao!". Senza esitare, cominciò a volare verso Meng Hao alla massima velocità.


Tuttavia, mentre si avvicinava, dal Geyser del Dao si sollevò un boato improvviso. Davanti alle decine di migliaia di Coltivatori sconvolti, questo eruttò con un'energia spirituale sconfinata!


Delle grandi quantità di energia si diresse verso l'alto, e il fulcro dell'eruzione non era altri che lo stesso Meng Hao. Immediatamente, il Coltivatore senza maschera fu costretto a fermarsi. Non osò avvicinarsi e poté solo osservare come Meng Hao fosse stato avvolto dall'energia spirituale, per poi sparire.


"Fang Mu ha raggiunto l'illuminazione! Il Geyser del Dao erutta con l'energia spirituale solo quando qualcuno raggiunge l'illuminazione!"


"Ma.. sta eruttando con così tanta energia spirituale..."


"Quando Li Shiqi è salito allo stadio della Formazione del Nucleo, c'è stato solo il trenta percento di questa energia spirituale! Lo stesso è accaduto con Li Daoyi. Fang Mu… ma a che stadio sta arrivando? C'è così tanta energia spirituale!!".


Le decine di migliaia di Coltivatori andarono in subbuglio quando videro l'energia spirituale che esplodeva e poi si riversava nel Pilastro del Dao che si stava formando in Meng Hao.


Sembrava che questa energia spirituale non appartenesse più a Cielo e Terra, ma a Meng Hao!


Settanta percento, ottanta percento, novanta percento...


E alla fine... cento percento!


Tuttavia, proprio quando il nono Pilastro del Dao fu completato, un fremito dato dallo shock attraversò Meng Hao. Credeva che tutto fosse finito. Sentì dentro di lui una quantità di forza mai vista prima . Nonostante questo...


Uno sguardo incredulo e stupito pervase il suo volto quando si accorse che quell'energia spirituale che scorreva nel suo corpo in realtà stava formando...


Un decimo Pilastro del Dao!


NOTE:


Il gruppo di traduzione si scusa con i lettori per il ritardo della pubblicazione di quest'oggi, causato da problemi tecnici.


Il capitolo 273 sarà online tra pochi minuti.


- MadOtter
Editor di ISSTH
                        



