---
weight: 2730
title: Capitolo 273 - La Formazione del Decimo Pilastro del Dao
pubDate: 2025-03-17T11:17:34.884Z
tags:
    - issth
---


Nove era il numero sommo nei Cieli e sulla Terra. Ma il dieci rappresentava la perfezione!


La mente e lo spirito di Meng Hao tremarono. In tutti i documenti antichi che aveva esaminato, non aveva letto nulla su un decimo Pilastro del Dao nella Stabilità della Consistenza. Persino nei tempi antichi, i Coltivatori non ne avevano mai avuti più di nove.


A causa del cambiamento nei Cieli il sentiero della fase della Condensazione del Qi era stato spezzato, facendo sì che il decimo livello della Condensazione del Qi scomparisse. Erano informazioni contenute nei testi antichi, ma non c'era nulla sul decimo Pilastro del Dao!


In quanto Signore del Calderone della Divisione Est degli Elisir, doveva avere un'ottima comprensione della storia. Era molto vantaggioso consultare i testi antichi alla ricerca di informazioni sul Dao dell'alchimia. Dopo essere diventato un Signore del Calderone aveva sfogliato un grande numero di antichi documenti della Setta del Fato Viola.


Nonostante tutto, non aveva trovato nessuna informazione su un Coltivatore con dieci Pilastri del Dao nello stadio della Stabilità della Consistenza.


Eppure, Meng Hao percepiva chiaramente... la formazione di un decimo Pilastro del Dao!


Solo Meng Hao poteva sentirlo, chiunque altro non ne sarebbe stato in grado. Nello stesso modo in cui nessuno poteva percepire di quale Coltivatore nella fase dell'Anima Nascente possedesse il sangue, Meng Hao si assicurò che nessuno si rendesse conto dei suoi Pilastri del Dao.


L'unica cosa che gli altri potevano vedere era la crescente energia spirituale che fuoriusciva dal Geyser del Dao. Non dava segno di voler smettere: continuava ad avvolgere Meng Hao, che continuava ad assorbirla.


Più energia spirituale assorbiva, più il profilo del Pilastro del Dao si faceva nitido.


Dieci per cento, venti per cento, trenta per cento...


L'energia del Pilastro del Dao ruggiva dentro Meng Hao, colmandolo di un potere che non aveva mai sentito prima. Percepì una sensazione scioccante, come se stesse ascendendo ai cieli più alti.


Potere! Potere senza precedenti!


Il suo Senso Spirituale continuava a crescere in modo esponenziale. Prima poteva estendersi per circa duecento metri. Ora cinquecento, mille...


La sua mente era lucida e mentre l'energia spirituale si riversava al suo interno, percepiva ogni cosa intorno a lui. La percezione delle cose era diversa da prima, più chiara, come se i dettagli si fossero moltiplicati. Vedeva ancora più chiaramente di quando aveva raggiunto la Consistenza Perfetta.


"Questa... questa è la Consistenza Perfetta?" mormorò tra sé e sé. Il mondo al di fuori del vortice di energia spirituale era invisibile, ma grazie al suo Senso Spirituale poteva vedere chiaramente.


Il cuore iniziò a battergli all'impazzata. Risolutezza ed eccitazione scaturirono dentro di lui. Prese un respiro profondo, gli occhi carichi di aspettativa e determinazione mentre l'energia spirituale aumentava.


Sollevò la mano lentamente, poi la guardò con calma, serrandola in un pugno. Stringendo il pugno, si sentì forte.


Forza senza precedenti!


Era un livello di potere così scioccante che Meng Hao sentiva come se potesse distruggere degli oggetti magici a mani nude. Era una trasformazione simile a quella di quando aveva raggiunto il decimo livello di Condensazione del Qi. Fu come un battesimo: il potere del decimo Pilastro del Dao lo stava trasformando completamente, rendendo il suo corpo più adatto alla coltivazione, convertendolo in un tesoro! [1]


Meng Hao era sicuro che in quel momento avrebbe potuto distruggere ogni Coltivatore allo stadio della Stabilità della Consistenza senza l'aiuto di alcuna tecnica magica. Avrebbe potuto distruggere a mani nude anche i Figli del Dao e i Coltivatori del grande cerchio della Stabilità della Consistenza.


Iniziò ad ansimare. Dal momento in cui era entrato nel mondo della Coltivazione, aveva bramato il potere, aveva sognato di elevarsi sopra tutti gli altri. Erano successe molte cose che l'avevano reso più forte, fino ad arrivare a quel giorno. Strinse i pugni. Sapeva... che stava percorrendo il sentiero dei suoi sogni!


Era una strada che solo i più forti potevano percorrere e non c'era modo di tornare indietro. Poteva solo continuare con determinazione!


Altra energia spirituale fuoriuscì dal Geyser del Dao, inondando Meng Hao, accrescendo il suo Senso Spirituale, nutrendo il corpo, aumentando la base di Coltivazione.


Il suo decimo Pilastro del Dao si stava solidificando rapidamente!


Quaranta per cento, cinquanta per cento, sessanta per cento...


I Coltivatori del Dominio Meridionale assistettero a bocca aperta, senza fiato. L'indescrivibile energia spirituale che fuoriusciva dal Geyser del Dao li lasciò sbalorditi. La grande quantità di energia spirituale superò di molto quella provocata dalle illuminazioni del passato.


Ciò accadde soprattutto nei primi dieci respiri circa. L’energia non accennava a diminuire, ma continuava a crescere come se il potere del Geyser del Dao stesse esplodendo.


I Figli del Dao delle Terre Nere Luo Chong e Xu Fei assistettero scioccati. Anche Wang Lihai e gli altri Figli del Dao del Dominio Meridionale rimasero sbalorditi.


"Sta... sta per raggiungere la Formazione del Nucleo?"


"Non sembra la Formazione del Nucleo, ma... l'energia spirituale sembra non avere fine! Un normale Coltivatore allo stadio di Formazione del Nucleo non potrebbe tenergli testa!"


I Coltivatori continuavano a commentare l'accaduto, tesi. Il Coltivatore con l'espressione più orribile altri non era che quello con la maschera azzurra che non indossava. Il suo vecchio volto era scioccato. Poteva solo tenere lo sguardo fisso sull'ombra di Meng Hao, immersa nella densa energia spirituale.


Il senso di crisi incombente cresceva sempre di più. L'oscura figura nell'energia spirituale pareva sul punto di trasformarsi in uno dei personaggi dei suoi incubi.


"Non posso permettergli di continuare!" disse l'uomo, stringendo i denti e con gli occhi colmi di ferocia e determinazione. Sollevò la mano, schiaffandola sulla fronte. Risuonò un boato non appena il Qi del Nucleo che prima si era dissipato, parve riaccendersi. All'interno del Qi del Nucleo, apparve nuovamente l'immagine di una spada. Allo stesso tempo, il Coltivatore senza maschera evocò un incantesimo con entrambe le mani. La spada del Qi del Nucleo si scagliò in avanti, diretta verso Meng Hao, ancora avvolto nell'energia spirituale.


La spada si muoveva a una velocità incredibile e raggiunse quasi subito il vortice di energia spirituale.
Risuonò un incredibile boato, ma la spada riuscì a penetrarlo solo di poco!


Il Coltivatore senza maschera era allo stadio della Formazione del Nucleo, ma la densità dell'energia spirituale del Geyser del Dao era tale che il suo Qi del Nucleo non poteva trapassarlo.


La spada era parzialmente incastrata nel vortice di energia spirituale. Iniziò a tremare, come se stesse per essere spazzata via da un momento all'altro.


Fu in quel momento che il decimo Pilastro del Dao di Meng Hao raggiunse il settanta per cento!


Con espressione orribile, il Coltivatore senza maschera evocò un incantesimo con la mano destra e poi la premette sulla fronte. Aprì la bocca e sputò del sangue, che si solidificò a formare un'altra spada.


"Assassinio della Comparsa dell'Anima!" ruggì il Coltivatore senza maschera, gli occhi che brillavano intensamente. Evocò un incantesimo con la mano destra e poi la agitò davanti a sé. Subito strabuzzò gli occhi e un brivido gli scosse il corpo. All'improvviso apparvero immagini spettrali del suo stesso volto.
Altro non era che la sua anima, che gli volò fuori dal corpo, fondendosi al sangue, dando forma a una spada di sangue.


La spada vibrò, emanando un potere che sembrava capace di distruggere qualunque cosa. Si scagliò in avanti per fondersi al Qi del Nucleo, dando forma a... una spada vera!


Il sangue era l'embrione, l'anima era lo spirito della spada e il Qi del Nucleo formò la lama. Era... la Spada della Forza Vitale Consumata del Coltivatore! Emise un urlo scioccante mentre penetrava nel vortice di energia spirituale e si dirigeva verso Meng Hao.


Gli si avvicinò lentamente. Non si muoveva velocemente, ma non dava segno di volersi fermare.
Sembrava che non si sarebbe fermata finché Meng Hao non fosse morto. Avanzava lentamente: cento metri, cinquanta metri, venti metri, quindici metri...


Meng Hao chiuse gli occhi. Fluttuò nel centro del vortice di energia spirituale, il decimo Pilastro del Dao ormai completo all'ottanta per cento!


Il Coltivatore senza maschera tremò, il volto pallido. Sembrava che la sua forza vitale fosse stata schiacciata. Apparve un'aura di morte. Nonostante ciò, continuò a esercitare il massimo potere possibile, utilizzando la sua aura per spingere la Spada della Forza Vitale Consumata più vicina a Meng Hao.


L’anima all'interno della spada si lasciò sfuggire un ululato acuto. In un battito di ciglia, la spada fu solo a dieci metri di distanza da Meng Hao. Ora il Coltivatore senza maschera poteva vedere chiaramente Meng Hao che fluttuava, con gli occhi chiusi. Percepiva che qualcosa si stava svegliando dentro Meng Hao, qualcosa simile a un'antica bestia selvatica.


Nessuno avrebbe potuto interferire nel duello magico. Non importava che Meng Hao fosse a un punto critico della sua crescita della sua base di Coltivazione. Non importava che il Coltivatore lo stesse attaccando a sorpresa. La battaglia era loro e loro solamente.


L'altro Coltivatore con la maschera azzurra delle Terre Nere non fece nulla per aiutare il suo compatriota e i Coltivatori del Dominio Meridionale non fecero nulla per fermarlo.


In un attimo, la spada fu a tre metri da Meng Hao. Brillava freddamente, diretta verso la sua fronte...


Il decimo Pilastro del Dao si stava solidificando rapidamente. Ora era completo al novanta per cento!


"MUORI!" urlò stridula l'anima del Coltivatore senza maschera. La Spada della Forza Vitale Consumata ruggì avvicinandosi a Meng Hao. Tre metri. Un metro. Mezzo metro...


Presto fu solo a pochi centimetri di distanza dalla fronte di Meng Hao!


Fu in quel momento che il corpo di Meng Hao venne pervaso da un potente ruggito, tale da scuotere i cieli. Il suo decimo Pilastro del Dao era completo al cento per cento!


Meng Hao sollevò lentamente la mano destra, stringendo tra due dita la punta della Spada della Forza Vitale Consumata, che si trovava a solo mezzo centimetro dalla sua fronte.


"Questa è la vera Consistenza Perfetta!" mormorò Meng Hao tra sé e sé. Spalancò gli occhi di colpo, rivelando la sua freddezza e lo sbalorditivo intento omicida.


Era uno sguardo dall'aura gelida e spietata, illuminato da un bagliore scioccante e minaccioso.


Esplose con un incredibile aura despotica.


Nello stesso momento, Meng Hao percepì qualcosa nella  borsa da trasporto che richiamava la sua attenzione con incredibile bramosia.


Era la maschera del colore del sangue. Proveniva da qualcosa che fino a quel momento Meng Hao non era stato capace di toccare... lo stendardo delle tre strisce! [2]


NOTE:


-Meng Hao raggiunse il decimo livello della Condensazione del Qi nel capitolo 75.


-Lo stendardo delle tre strisce è stato menzionato diverse volte inclusi i capitoli 130, 137 e 177.                                                



