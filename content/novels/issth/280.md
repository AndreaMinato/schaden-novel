---
weight: 280
title: Capitolo 280 – Calderone della Vita?
pubDate: 2025-03-17T11:17:34.886Z
tags:
    - issth
---


La Terra Celestiale del Fato Viola. Il luogo più sacro della Setta.


Ci sono molte leggende riguardanti questa particolare Terra Celestiale. Tutte, però, hanno qualcosa a che fare col potentissimo Reverendo Viola dell'Est, il quale, diecimila anni fa, aveva fondato la Setta.


Molti anni dopo la Fondazione della Setta, questa Terra Celestiale era progressivamente diventata il luogo in cui la Setta del Fato Viola coltivava le sue erbe medicinali. Alla fine, si crebbero più piante qui che nel resto dell'intero Dominio Meridionale messo assieme.


Questo è il luogo della Riserva del Dao della Divisione Est degli Elisir. Nella Terra Celestiale del Fato Viola, all'estremo limite degli sconfinati campi di piante medicinali, vi era una montagna, così alta che sembrava non avere una cima!


Questa montagna, che poteva essere vista da una distanza incredibile, era nota come la Montagna Viola dell'Est!


Secondo una leggenda, nei suoi ultimi anni di vita il Reverendo Viola dell'Est sedette sulla cima di questa montagna, spegnendosi lentamente in meditazione... dopodiché divenne un luogo di pellegrinaggio.


Ai piedi della montagna c'era un enorme calderone degli elisir che splendeva di una luce di sette colori. Era esattamente uguale alla fornace sulla cima della Montagna della Comparsa Orientale, eccetto che sembrava in qualche modo più reale. Emanava un'aura antica.


Improvvisamente, l'aria ai piedi dalla montagna iniziò a incresparsi come se fosse liquida. Ne emersero molte figure, e quando le increspature svanirono, Meng Hao, Chu Yuyan, Ye Feimu e gli altri erano lì.


Di fronte a loro c'era la montagna incredibilmente alta. Ai suoi piedi partivano dieci sentieri zigzaganti che salivano verso la sommità. Ogni sentiero partiva da lì e poi prendevano differenti strada per la vetta.


Quale percorso prendere, dipendeva dalle sensazioni di ognuno dei partecipanti. Comunque, era facile vedere che non c'era molta differenza di difficoltà tra i vari sentieri.


Meng Hao guardò in su verso la cima dell'imponente montagna, la regione più alta era sfocata ed era impossibile vederne la vetta. Neppure era possibile stimare quanto fosse alta.


Non era l'unico a guardare in alto. Gli altri nove attorno a lui, compresi Chu Yuyan e Ye Feimu, fissavano verso la vetta.


Oltre ai dieci sentieri, ciò che riempiva principalmente il loro sguardo era una enorme fornace degli elisir!


Dopo che fu passato un po' di tempo, gli occhi di Ye Feimu brillarono di determinazione. si voltò a guardare gli altri senza che il suo sguardo si fermasse su nessuno di loro. La sua espressione sdegnosa sembrava dire che sapeva sarebbe diventato un Signore della Fornace Viola, e che nessuno degli altri candidati era alla sua altezza.


Il suo orgoglio e dignità sembravano colmarlo con una confidenza assoluta e che il titolo apparteneva solo lui.


Scattò verso il calderone e si sedette a gambe incrociate nel posto rivolto direttamente a est.


Chu Yuyan lo guardò e prese un respiro profondo. Anche i suoi occhi luccicavano pieni di determinazione.


“Puoi essere il Gran Maestro Calderone degli Elisir, che io ammiro così tanto, ma ora è giunto il tempo per me di affrontarti...” Chiuse gli occhi e si sedette presso la fornace degli elisir.


Dopo di lei, Meng Hao e gli altri si avvicinarono e scelsero le proprie posizioni per sedersi. La prima fase della competizione era iniziata; era tempo per i candidati di ottenere il loro Calderone della Vita!!


Meng Hao non aveva indizi su come fare. Tuttavia, come i dieci si sedettero attorno alla fornace dai sette colori, il bagliore che la avvolgeva baluginò, e poi si scagliò improvvisamente verso i candidati.


Un tremito attraversò il suo corpo e improvvisamente percepì qualcosa chiamarlo, mormorandogli nella mente. Si protese e lo toccò col Senso Spirituale, improvvisamente gli girò la testa e si sentì come se stesse perdendo contatto con il corpo.


Non poteva più vedere la montagna o la Terra Celestiale. Invece, uno strano mondo si allargava dinnanzi ai suoi occhi.


Era sconfinato e pieno di volute di nebbia. Un bagliore a sei colori si spandeva, mancava il colore viola. Passava attraverso le nebbie brillando ovunque. Meng Hao guardò tutto in silenzio; non poteva sentire il corpo, ma in qualche modo era lì. Realizzò improvvisamente che concentrandosi poteva muoversi.


Il corpo non era in questo mondo, solo la sua volontà. Il mondo accelerò di fronte a lui mentre sfrecciava tra la nebbia. Mentre si muoveva, dei raggi di luce brillante gli sfrecciavano accanto.


Questo luogo sembrava senza fine. Tutto appariva confuso...


Nella Terra Celestiale, sotto la montagna, vicino al calderone, Meng Hao sedeva a gambe conserte. La sua espressione sembrava cambiare costantemente, come se fosse perso in un sogno. Tutti gli altri attorno apparivano allo stesso modo; le loro espressioni si agitavano per la sorpresa, la confusione e per la premura.


Nel frattempo, all'esterno della Terra Celestiale del Fato Viola, sulla cima della Montagna della Comparsa Orientale, dieci schermi luminosi, riccamente colorati sbocciarono improvvisamente dal calderone degli elisir. Le immagini divennero gradualmente nitide, mostrando ognuna delle persone sotto esame.


Mentre sedeva le loro espressioni erano chiaramente visibili per tutti gli alchimisti della Divisione Est, così come per i rappresentanti delle altre Sette e Clan che erano venuti a osservare il processo.


Ogni loro singola azione all'interno della Terra Celestiale, era chiaramente visibile a tutti.


La cima era pacifica e tutti sembravano dividere la loro attenzione tra i dieci schermi.


Lin Hailong guardava e mormorava tra se: “Ogni prova del fuoco per i Signori del Calderone Viola richiede ai candidati di procedere attraverso quattro regioni e affrontare quattro prove. Tuttavia, prima delle prove devono ottenere il loro Calderone della Vita personale. Quella è la chiave... il tipo ottenuto dipenderà completamente dalla fortuna dell'alchimista...”


Mentre procedeva attraverso il vuoto infinito Meng Hao perse la nozione del tempo. Tutto ciò che vedeva era la nebbia e la luce a sei colori. Non c'era nient'altro.


Dopo che fu passato molto tempo, cominciò a sentirsi stanco. All'improvviso, un bagliore viola brillò più avanti, Meng Hao osservò con attenzione, catturato da questa luce viola apparsa improvvisamente in un mondo in cui mancava totalmente quel colore.


Il bagliore non si muoveva, ma stava lì, tremolante. All'improvviso, un calderone degli elisir divenne visibile al suo interno, circa delle dimensioni di un pugno di un neonato.


Simboli magici circolavano attorno e emanava una luce viola.


Appena la volontà di Meng Hao si mosse per toccarla, questa scattò all'indietro, lasciando una scia di simboli magici. Prima che Meng Hao potesse avvicinarsi, si allontanò velocemente.


Meng Hao borbottò tra se per un momento, poi andò avanti. Non passò molto tempo prima che scorgesse un'altra luce viola, al cui interno c'era un altro calderone, differente dall'altro, in quanto aveva tre gambe. TQuando si avvicinò, anch'esso scomparve lontano.


“E così,” pensò tra se, “devo scegliere un calderone e il calderone deve scegliere me...” Decise di fermarsi, di ricomporsi e calmare la sua volontà. “Userò il mio Dao dell'alchimia per comunicare con questo mondo, creato dalla Madre dei Calderoni. Scandaglierò il vuoto per trovare il Calderone della Vita destinato ad appartenermi...” Con questo chiuse figurativamente gli occhi.


Passò del tempo, molto, molto tempo. Meng Hao gradualmente divenne calmo. Presto, nella sua mente vide nove sfere di coscienza: gli altri candidati alla prova.


Poteva percepirli e loro, in cambio, potevano percepire lui.


Era una sensazione strana; non potevano vedersi, ma potevano percepirsi. Meng Hao e gli altri nove facevano affidamento sul Dao dell'alchimia per percepire questo mondo, cercando di attirare il loro Calderone della Vita personale.


Lentamente, Meng Hao poté vedere un raggio di luce dopo l'altro apparire attorno agli altri nove. Chu Yuyan aveva attratto sette o otto calderoni di vari colori.


Ye Feimu ne aveva dozzine che gli giravano attorno; sembravano tutti desiderosi di essere selezionate.


Gli altri ne avevano due o tre come minimo.


Meng Hao era l'unico che aveva un solo calderone. Il suo cuore sprofondò per un istante prima di calmarsi.


“Nel mio Dao” pensò, “il corpo è il calderone e il cuore è la formula. In pochi possono adeguarsi a questa filosofia, perciò è difficile per me attrarre un Calderone della Vita adatta.” Iniziò a mormorare, mandando la sua volontà in tutte le direzioni. “Calderoni degli Elisir, se mi seguirete, raggiungerete la vetta. Venite come me e diverrete eterni!”


All'improvviso un numero quasi incalcolabile di luci apparvero attraverso il nulla di questo mondo. Più di diecimila scintillavano in tutti gli angoli del mondo. I calderoni degli elisir tremavano, come se reagissero alla voce di Meng Hao.


“Nel mio Dao, il corpo è il calderone e il cuore la formula. Io raffinerò tutte le miriadi di cose in natura; io raffinerò le trasformazioni del Sole e della Luna. Tale raffinazione richiede un calderone, il mio Calderone della Vita. Seguitemi per una vita di trasformazione...” La sua volontà crebbe, diventando più forte, aumentando il numero di calderoni che reagivano a più di centomila. La metà iniziò a fremere violentemente, come se fossero eccitati eppure ancora esitanti.


“Io faccio voto che qualunque calderone mi segua non sarà mai distrutto. Non andrà mai in pezzi!” La sua volontà echeggiò, crescendo ancora più forte. Tra i cinquantamila calderoni tremanti, diecimila iniziarono a emettere un suono ronzante.


“Giuro solennemente che qualsiasi calderone fosse disposto a seguirmi avrà l'onore di produrre i più alti elisir, e potrà assistere alla nascita di un proprio Spirito! Questo è il mio personale giuramento!” La sua volontà crebbe tremendamente, e in un istante, dei diecimila calderoni, mille ronzarono ancora più forte ed emisero delle aure ancora più brillanti.


“Io prometto che qualunque calderone mi appartenga, quando otterrò il mio Dao, gli darò un corpo!” La sua volontà tuonò. Tra le mille c'era una fornace viola che all'improvviso sfrecciò fuori dal nulla, dirigendosi direttamente verso Meng Hao.


Gli occhi senza forma di Meng Hao si aprirono e di fronte a lui vide un calderone viola con nove gambe!


Mentre nell'aria davanti a lui, brillava con una luce viola sfarfallante e dei simboli magici fuoriuscivano. Era ovvio a un semplice sguardo che fosse completamente fuori dall'ordinario.


“Questo è il Calderone della Vita che mi appartiene, selezionato dal vuoto...” I suoi occhi brillavano vivaci e lentamente alzò la mano e prese la fornace. Fu in quell'esatto momento che improvvisamente, un potente stridio scosse l'intero mondo.


Il calderone che aveva di fronte iniziò a tremare, così come gli altri che galleggiavano attorno ai nove candidati. Tutti loro sembravano... terrorizzati...


Qualcosa di violento e scioccante stava per accadere!
                                


                                



