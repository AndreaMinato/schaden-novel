---
weight: 2810
title: Capitolo 281 – … Meglio Morto Che Sottomesso!
pubDate: 2025-03-17T11:17:34.886Z
tags:
    - issth
---


Comparve un raggio di luce nera che da lontano sfrecciava verso di loro. Con una velocità quasi impossibile da descrivere, si dirigeva verso Chu Yuyan e cozzava contro alcuni dei calderoni che gli giravano attorno. Nell'istante in cui lo colpì, questi andarono in pezzi che il raggio nero divorò.


Chu Yuyan dal gruppo di centomila, aveva attratto questi calderoni con grande sforzo e appena ne aveva trovato uno con cui era in sintonia, il raggio nero l'aveva colpito e distrutto. Era come se i calderoni non osassero fuggire o schivare, come se si lasciassero consumare dal raggio nero. Era come se il raggio nero fosse un Imperatore che esigeva la morte di un ufficiale governativo. E ovviamente l'ufficiale non aveva altra scelta se non morire!


La volontà di Chu Yuyan fu scossa all'istante.


Non tutti i calderoni erano stati distrutti; due o tre sembravo essere stati ignorati e lasciati indietro.


Un attimo dopo, il raggio nero si mosse verso Ye Feimu e girò attorno a lui e alla dozzina di calderoni che aveva attratto. La metà venne frantumata e consumata, poi, il raggio si mosse verso gli altri.


Tutto questo richiede un po' per essere spiegato, ma il raggio nero si mosse in un batter d'occhio. Poi andò verso Meng Hao, che non ebbe il tempo di afferrare il calderone che gli fluttuava di fronte. Il raggio nero sbatté contro il suo calderone viola che andò in frantumi, risucchiati dal raggio.


La rabbia ribollì istantaneamente nei recessi del suo cuore. La furia salì ai cieli. Lui non era come gli altri candidati che erano stati in grado di attrarre molteplici calderoni. Per loro, perderne alcuni non era granché; potevano sempre selezionarne uno ancora integro.


Tuttavia, Meng Hao aveva speso molto per persuadere il calderone viola ad accettarlo. Ma era stato distrutto in un battito di ciglia dal raggio nero; e ora lui era rimasto senza niente. Come avrebbe potuto non infuriarsi?


Ancora di più perché, dopo aver distrutto il suo calderone, il raggio aveva gongolato nella sua arroganza, per poi sfrecciare via lontano. Era come un Imperatore che sorvegliava il suo territorio, uccidendo qualche ufficiale qui e là per poi proseguire per la sua strada.


Meng Hao poteva vedere chiaramente la forma del calderone all'interno del raggio. Era completamente nero e non emetteva nessun simbolo magico. Il nero non era uno dei colori di questo mondo, lo faceva apparire completamente incompatibile, come se fosse al di sopra di tutti gli altri calderoni degli elisir.


“Hai distrutto il mio calderone degli elisir? Bene, tu sarai il nuovo!” La sua furia esplose e, all'improvviso, scattò al suo inseguimento.


In questo momento, Meng Hao prese la cosiddetta teoria del “segui il tuo cuore” e la gettò nel vuoto. Accantonò anche l'idea di trovare il Calderone della Vita che apparteneva solo a lui. Questa era la sua personalità.


Se distruggi il suo calderone, allora, indipendentemente dal motivo, dovrai pagare il prezzo per sostituirlo!


Questo era Meng Hao. La sua furia ribolliva e la sua volontà si gettò all'inseguimento del raggio nero.


Per aggiungere la beffa al danno, il calderone nero non sembrava essersi neppure accorto di lui. La sua arroganza era a un livello incredibile, mentre procedeva si scontrava brutalmente con calderoni a caso, distruggendoli e consumandoli.


Sembrava che questa fornace possedesse un proprio Spirito, che trattava Meng Hao con disprezzo e sdegno.


Nel frattempo, appena fuori dalla Montagna Viola dell'Est, sedevano tutti attorno alla Madre dei Calderoni. Chu Yuyan aprì gli occhi; lentamente, fecero altrettanto Ye Feimu e gli altri sette. Come li aprirono, l'aria sopra le loro mani iniziò a brillare, e poi si trasformò nei calderoni degli elisir.


Non importava il colore del calderone all'interno di quel mondo illusorio. Tutte le fornaci che apparirono nelle loro mani erano ora bianche.


Tutti si erano svegliati eccetto Meng Hao, lui sedeva ancora lì, con gli occhi chiusi in meditazione, la fronte aggrottata e la mascella serrata.


Fuori dalla Terra Celestiale e dal mondo illusorio, tutti quanti, inclusi i Signori del Calderone Viola, non avevano alcun modo di vedere cosa succedeva dentro la Madre dei Calderoni. L'unica cosa che potevano vedere erano le espressioni sui volti di Meng Hao e degli altri. Ora erano tutti concentrati su Meng Hao.


Anche Chu Yuyan lo fissò, ma non disse una parola, invece si alzò e corse verso la Montagna Viola dell'Est con il calderone in mano. Il corpo di Ye Feimu si illuminò quando anche lui si mise a correre, dirigendosi verso il primo dei sentieri che conducevano sulla montagna.


Anche gli altri sette candidati si diressero in silenzio verso la montagna, scegliendo ognuno il proprio percorso. Il quale scompariva alle loro spalle. Presto sulla montagna era rimasto un solo sentiero, lasciato per Meng Hao che era ancora in meditazione.


Dentro al mondo illusorio del calderone, Meng Hao era impegnato in un folle inseguimento del raggio nero.


Alla fine Meng Hao perse la pazienza e sbuffò freddamente. “Sigillo del Demone, Ottava Maledizione!” I suoi sensi gli dicevano che questo mondo era sottoposto a qualche tipo di sigillo, che rendeva impossibile a chi era fuori sapere cosa succedeva al suo interno. Perciò non si trattenne, il corpo invisibile si dissipò e una parte della sua anima comparve all'improvviso in mezzo a un'infinità di increspature. Queste si trasformarono in fili sottili che si diressero immediatamente verso il calderone nero, intrappolandolo.


La fornace rimase paralizzata dalla sorpresa. A sua memoria non era mai successo che qualcuno riuscisse a prenderla. In questo mondo, lei era il sovrano; nessuno poteva afferrarla. Eppure, oggi era incappata in una tecnica magica che era capace di scuotere sia la sua volontà che la sua forma da calderone degli elisir. Si arrestò immediatamente, le ci vollero solo due respiri di tempo per liberarsi.


Tuttavia, quando stava per schizzare via, una mano illusoria apparve dal nulla e le si strinse attorno. In origine, la presenza di Meng Hao era invisibile. Però, a causa dell'Ottava Maledizione del Sigillo del Demone, ora si poteva vedere un'illusoria immagine fantasma del suo corpo.


“Dove pensi di scappare?!” disse, serrando la stretta sul calderone, che iniziò a dimenarsi, emettendo enormi ondate di potere. Mentre lo faceva, un volto apparve sulla sua superficie.


Era il volto di un giovane violento e malvagio, irradiava ostilità e odio. Fissò Meng Hao ed emise un ululato minaccioso.


Gli occhi di Meng Hao brillavano privi di sentimenti. Alzò la mano sinistra e schiaffeggiò la cosa proprio sulla faccia. Lo schiaffo risuonò con un boato e la faccia si spostò di lato, ma poi ritornò a posto ed emise un altro ruggito di rabbia.


Il ruggito sorse fino ai cieli, come se contenesse un'incredibile potenza. La sua forza passò su Meng Hao scuotendolo. Tuttavia, non allentò la presa. Invece si schiarì freddamente la gola.


“Resisti? Bene, resistere non ti farà alcun bene!” Alzò la mano sinistra, utilizzando il potere dell'Ottava Maledizione del Sigillo del Demone mentre premeva un dito sulla faccia del giovane.


“Consumi gli altri calderoni? Prego, non mi importa. Ma non osare consumare il MIO calderone. Facendolo hai seminato il Karma. E ora lo raccoglierai, guadagnando la tua ricompensa!” La mano si agitò in un incantesimo mentre usava ancora una volta il potere della Maledizione. Un torrente di sigilli cadde sulla fornace, presto sarebbe stata sottomessa.


Lo Spirito del calderone, incarnato dal viso del giovane, lottò violentemente. Il suo odio crebbe più potente che mai, e preso dalla frenesia, aprì la bocca ed emise uno stridio penetrante.


Quel suono riempì tutto il mondo illusorio, raggiungendo ogni angolo. Tutte le fornaci lo udirono e iniziarono a tremare. Immediatamente si precipitarono verso Meng Hao.


In un batter d'occhio era stato circondato da un flusso dopo l'altro di luci brillanti. Mille, cinquemila, diecimila, cinquantamila, centomila...


Più di centomila raggi di luce giravano attorno a Meng Hao. Il loro bagliore aumentava senza fermarsi e lentamente si trasformò in centomila calderoni degli elisir. L'avevano circondato completamente e il ronzio che emettevano riecheggiava mentre gli giravano attorno alla massima velocità. Ce l'avevano nel mirino e se non avesse rilasciato la fornace nera l'avrebbero attaccato.


Il giovane cessò i suoi tentativi di scappare e uno sguardo orgoglioso gli apparve sul viso, poi uno di aggressiva arroganza. Guardava Meng Hao come se cercasse di provocarlo. Tuttavia, fu in quel momento che Meng Hao alzò ancora la mano e lo schiaffeggiò in faccia.


La furia ricoprì il volto del giovane e un grido risuonò, provocando la carica improvvisa delle centomila fornaci. Si gettarono su Meng Hao producendo delle onde nell'aria. Il loro bagliore raggiunse i cieli, ma Meng Hao si limitò a sbuffare e chiudere gli occhi.


“Tempo di andare!”


La sua volontà si mise in azione, cominciando immediatamente a sparire insieme al calderone stretto tra le mani. I suoi strilli lentamente si dissiparono, mentre i centomila calderoni attaccavano. Non uno fu in grado di toccare Meng Hao.


Fuori dalla fornace, nella Terra Celestiale, Meng Hao sedeva in meditazione. All'improvviso spalancò gli occhi, una luce nera si accese e comparve il calderone. Nonostante fosse lì, sembrava lottare ancora.


Ma come avrebbe potuto permettergli di scappare? Lo strinse forte e i suoi occhi luccicavano di un'aura feroce e spietata.


“Stai cercando di morire?!”


Il calderone continuò a dimenarsi e contemporaneamente mandò un filo di volontà nella mente di Meng Hao. Avrebbe preferito morire piuttosto che sottomettersi!


Meng Hao sorrise, sebbene fosse un sorriso per niente piacevole.


“Meglio la morte alla sottomissione? No, non ti distruggerò. A partire da oggi, non importa se lo vorrai o no, tu sarai il mio calderone, non importa quanto resisterai!” Si alzò e guardò verso la Montagna Viola dell'Est e il solo percorso rimasto.


Nello stesso momento, fuori dalla Terra Celestiale, sulla Montagna della Comparsa Orientale, gli spettatori non sembravano molto impressionati. Però, i volti di tutti e otto i Signori del Calderone Viola tremarono.


“Quello è...”


“Quel calderone nero contiene una volontà propria!”


“Vidi quello stesso calderone quando andai lì anni fa... volevo prenderlo, ma ho fallito. Questo Fang Mu sembra aver creato qualche tipo di connessione con esso...”


“È estremamente raro vedere quella fornace nel mondo illusorio. La volontà di un Coltivatore non è alla sua altezza, e non dovrebbe essere capace di catturarla. Dopo tutti questi anni è diventato il sovrano di quel mondo...”


“Chissà che promessa ha fatto Fang Mu per far sì che il calderone nero lo accattasse...? Dall'espressione del suo volto sembra che quei due abbiano qualche conflitto!” Mentre discutevano la scena, anche gli altri spettatori cominciarono a notare Meng Hao e il calderone degli elisir.


“Che strano, perché Fang Mu ha una fornace nera? Tutti gli altri le avevano bianche...”


Gli occhi del Demone Gran Maestro degli Elisir iniziarono a luccicare di una luce strana.


“Questo ragazzo... riuscire a portarlo fuori...” Un sorriso impercettibile gli sfiorò gli angoli della bocca.


Nel frattempo, nel mondo della Terra Celestiale, il calderone degli elisir ai piedi della Montagna Viola dell'Est iniziò a tremare. Un boato si propagò nell'aria, assieme a un bagliore di sette colori. Sembrava quasi che... i centomila calderoni al suo interno fossero impazziti e cercassero di aprirsi una via d'uscita.
                                


                                



