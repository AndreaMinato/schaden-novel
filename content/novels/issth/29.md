---
weight: 290
title: Capitolo 29 - L’addestramento della Fazione Interna della Setta
pubDate: 2025-03-17T11:17:34.756Z
tags:
    - issth
---


Il volto di Yin Tianlong crollò mentre guardava il numero ‘otto’ sul contenitore di giada di fronte a lui. Con le mani dietro la schiena, usò la sua tecnica della Camminata del Vento per fluttuare sulla piattaforma.


Nel momento in cui i suoi piedi toccarono terra, Wang Tengfei sollevò il suo piede destro, e improvvisamente l’intera piattaforma cominciò a vibrare con un forte ronzio, come se qualche sorta di esplosione si stesse producendo da tutti i lati. Wang Tengfei non si mosse, ma la potente forza invisibile fu lanciata verso Yin Tianlong.


Quando lo vide, l’espressione sul volto di Yin Tianlong mutò. Wang Tengfei non si era neanche mosso, ma la potente pressione che pigiava Yin Tianlong gli stava già rendendo difficile far circolare la sua energia spirituale.


“Ammetto la sconfitta…” disse subito e senza esitazione. Apparentemente, non voleva ascoltare commenti sulla sua decisione. Salutando con un profondo inchino e le mani giunte, saltò fuori dalla piattaforma e lasciò la piazza.


Il Grande Ouyang rimase impassibile. Lentamente, ricominciò a parlare: “Wang Tengfei è il vincitore. Secondo incontro: numero due e sette.”


Non appena le parole gli uscirono di bocca, Ciccio guardò il numero ‘due’ scritto sul suo contenitore di giada e cominciò a tremare. Nello stesso momento, il Coltivatore sfregiato del quinto livello di Condensazione del Qi gli lanciò una fredda occhiata, poi salì sulla piattaforma.


“Sali semplicemente e poi ammetti la sconfitta,” gli disse Meng Hao a bassa voce, spingendolo in avanti. Il corpo sferico di Ciccio volò sulla piattaforma.


Non appena atterrò, disse immediatamente: “Ammetto sconfitta…” Non osò pronunciare tre parole, solo due, e tuttavia gli occhi del Coltivatore sfregiato si mossero con intento omicida. Prima che Ciccio potesse finire di parlare, sollevò la sua mano. Una spada volante fu lanciata con un urlo verso Ciccio ad un’incredibile velocità. Dal momento in cui Ciccio aveva detto ‘ammetto’, restavano due metri dalla sua gola.


Nel momento in cui divenne ovvio ciò che stesse accadendo, era troppo tardi. L’espressione di Meng Hao cambiò e si gettò ai suoi piedi. Nello stesso momento, Ouyang fece schioccare fuori un oggetto con le sue dita. Appena prima che la spada volante penetrasse la gola di Ciccio, si avvertì il rumore di uno scampanellio e la spada volò via. Ciccio fu lasciato con un piccolo taglio sul collo.


Ciccio fece un passo indietro, il volto pallido. Poi saltò giù e tornò da Meng Hao, così spaventato che le sue gambe sembravano fatte di gomma. Non aveva mai vissuto l’approssimarsi della morte in una maniera simile.


Meng Hao guardò la linea di sangue sul collo di Ciccio,e uno sguardo assassino gli apparve negli occhi. Il suo avversario l’aveva attaccato con una spietatezza estrema e un ovvio desiderio di uccidere. Meng Hao sarebbe stato il giusto avversario, ma la base di Coltivazione di Ciccio era troppo bassa. Attaccarlo in questo modo era stata un’esagerazione.


Guardandosi intorno, Meng Hao incrociò lo sguardo di Shangguan Xiu che se ne stava in disparte, col un volto truce colmo di voglia di uccidere. Fuoco e fiamme arsero nel cuore di Meng Hao. Non aveva mai fatto nulla per offendere Shangguan; Shangguan era l’aggressore, l’unico che attaccava con una forza mortale.


In tutti gli anni trascorsi nella Setta dell’Affidabilità, Meng Hao non aveva mai rivelato un intenso desiderio di uccidere. Ma ora, i suoi occhi risplendevano con chiari intenti omicidi.


Ciò che era appena accaduto era così palesemente equivoco che avrebbero potuto affermarlo anche i Coltivatori circostanti. Uno dopo l’altro, essi cominciarono ad osservare Meng Hao. Le chiacchiere si scatenarono.


“Prossimo incontro, numero tre e sei,” disse il Maestro Ouyang con cipiglio.


Han Zong era in piedi, con il contenitore di giada numero tre nella sua mano. Mentre passava accanto a Meng Hao, bisbigliò, “Tu hai offeso Shangguan. Non sarai il solo a morire oggi. Anche il tuo amico morirà.” Si sarebbe potuto dire che più che un Grande Saggio, Shangguan Xiu era il più potente e influente membro della Setta.


A causa del declino della Setta dell’Affidabilità, i numeri erano calati. Il caos delle regole della Setta, e il reciproco massacro tra i discepoli della Fazione Esterna della Setta, tutto ciò, era causato dal fatto che la Setta dell’Affidabilità era al termine di un’epoca, e semplicemente non era più come al solito.


C’erano meno elisir medicinali, quindi come avrebbero potuto distribuirli equamente… Non c’erano molti Elisir di Condensazione dello Spirito, quindi naturalmente diventavano oggetto di combattimenti mortali tra i discepoli che desideravano consumarli.


Quindi, che prosperasse pure il caos. Ognuno per sé. Che fossero membri del primo livello di Condensazione del Qi, o del quinto, si lasciasse agire il caos e poi la morte. Qui non c’era correttezza; la vita e la morte erano determinate dal destino. Non c’erano prediche, nessuno impartiva istruzioni su come praticare la coltivazione. C’era solo il manuale di Condensazione del Qi. Che tu fossi un verme o un dragone, avresti potuto contare solo sulla tua fortuna. Se avessi avuto successo, avresti continuato a vivere. Se avessi fallito, saresti morto. Se fossi stato forte, saresti sopravvissuto. Se fossi stato debole, no.


Chiunque fosse stato in grado di uccidere a modo suo, alla fine del percorso sarebbe diventato un discepolo della Fazione Interna della Setta, e poi un vero membro della Setta dell’Affidabilità e autentico allievo del Maestro Ouyang.


In passato, il Leader della Setta He Luohua si era concentrato sul rendere la Setta più potente. Ma appesantito dalle pressioni della vita reale, si era completamente fiaccato, ed era da tempo che si era nascosto in isolamento. Il Maestro Ouyang aveva una personalità indulgente, e per quanto la sua Coltivazione funzionasse, si trovava negli ultimi anni della sua longevità, senza molto tempo rimanente. Pertanto, non aveva abbastanza energia per perdere tempo con la Setta.


Tra i discepoli della Fazione Interna della Setta, Sorella Anziana Xu se ne stava generalmente isolata in meditazione. Con la sua personalità gelida, non prestava molta attenzione alle faccende della Setta. Fratello Anziano Chen era concentrato soprattutto sul Dao, e non prendeva parte alle questioni della Setta. In tali circostanze, rimaneva solo Shangguan Xiu.


La sua base di Coltivazione era al nono livello di Condensazione del Qi, e aveva oltre novant'anni d’età. Aveva servito bene la Setta, e non poteva essere d’aiuto se non diventando il Maestro dei discepoli della Setta. Ma la Setta era in declino. Fosse stata qualche altra Setta, considerato che era ancora nella fase di Condensazione del Qi, non sarebbe mai stato chiamato Maestro.


Meng Hao guardò Han Zong mentre scattava sopra la piattaforma. Il suo avversario era Zhou Kai, e non sembrava che questo potesse essere un combattimento all'ultimo sangue. Zhou Kai ammise immediatamente la sconfitta, e l’incontro si concluse.


L’ultimo scontro del primo turno era arrivato. Meng Hao resistette e salì sulla piattaforma. Il suo avversario era l’uomo alto e forte che aveva una Condensazione del Qi pari al quinto livello. La sua aura irradiava morte, e stando al suo aspetto, aveva vissuto molte sanguinose battaglie.


Egli guardò Meng Hao e ringhiò, correndo dritto verso di lui, con il corpo che si dilatava. Sollevò la mano, e istantaneamente, una scintillante ascia da combattimento apparve. Questo chiaramente non era un oggetto comune.


Con il volto cupo, Meng Hao colpì la borsa da trasporto. Una rapida e affilata spada volante apparve e si lanciò in avanti. Ma nell'istante in cui si trovava a circa due metri dal gigante, un leggero scudo apparve, bloccando la spada volante.


“Oggi tu morirai!” disse il gigante con un ghigno orrendo. Prima di andare all'allenamento, Shangguan Xiu gli aveva dato un elemento magico. Anche se la base della Coltivazione di Meng Hao era un po’ più alta della sua, egli non aveva nulla di cui preoccuparsi.


“Boom,” disse freddamente Meng Hao, con un’espressione facciale identica a quella di sempre. La spada volante esplose con uno scoppio, facendo volare il gigante all'indietro. Lo scudo di fronte a lui guizzò, impedendogli di essere ferito.


Ridendo, caricò di nuovo. Ma Meng Hao era più veloce. Si scagliò in avanti, colpendo la sua borsa. Due spade volanti apparvero, si lanciarono in avanti e poi esplosero. La raffica riecheggiò, e lo scudo si curvò. L’espressione del gigante mutò, e prima che potesse anche solo reagire, altre quattro spade volanti furono lanciate fuori. Un’imponente esplosione risuonò, e lo scudo fu fatto a pezzi. L’azione offensiva lo pugnalò attraversando lo scudo, dritto nel petto del gigante. Egli cacciò un pianto miserevole e sputò una manciata di sangue.


Prima che il suo corpo potesse toccare terra, un’altra spada volante fu lanciata da Meng Hao, scintillante mentre si conficcava nella gola di quell'uomo. Egli cadde a terra in preda agli spasmi, in una pozza di sangue, morto.


Da quando era entrato nella Setta, Meng Hao non aveva ucciso molte persone. Ma questa volta aveva trucidato l’uomo con una spietatezza feroce. Scese dalla piattaforma, lanciando ad Han Zong una fredda occhiata.


“La prossima volta, morirai tu,” disse, sedendosi a gambe incrociate e chiudendo gli occhi.


Le pupille di Han Zong si restrinsero e il suo intento omicida divenne più forte.


Un brusio di chiacchiere si sollevò dai Coltivatori che li circondavano mentre si riprendevano dall'aver assistito alla scena. Erano stati scossi dalla sua violenza.


“Meng Hao è il vincitore. Il primo incontro del secondo round è con Wang Tengfei e Xu Ge.” La voce di Ouyang era fredda, come se non avesse neppure notato il puzzo di sangue nell'aria.


Xu Ge era il Coltivatore che aveva provato ad uccidere Ciccio qualche momento prima. Non appena mise piede sulla piattaforma, ammise la sconfitta. Porgendo a Wang Tengfei un rispettoso saluto, si voltò e lasciò la piazza più velocemente che poté.


A questo punto, era chiaro a tutti che sia per Han Zong che per i quattro Coltivatori del quinto livello, il loro obiettivo non fosse essere promossi, ma piuttosto uccidere Meng Hao.


“Secondo incontro, Meng Hao e Han Zong.” Ouyang guardò intensamente Meng Hao, e non appena finì di parlare, si fece silenzio. Tutti fissavano Meng Hao e Han Zong.


Meng Hao appariva tetro come sempre e salì sulla piattaforma. Han Zong arrivò quasi nello stesso momento. Nessun commento introduttivo fu necessario. Entrambi attaccarono nello stesso momento.


Un rumore fragoroso risuonò non appena comparvero tre spade volanti, che volteggiavano intorno a Meng Hao. Apparve uno scudo, che ruotava intorno ad Han Zong, e di fronte a lui apparve uno scintillante stendardo pentacolore. Istantaneamente fu trascinato verso Meng Hao.


Meng Hao non disse nulla. Mentre lo stendardo pentacolore si avvicinava, non si ritrasse. Sollevò la sua mano sinistra, e istantaneamente apparve un Serpente di Fuoco lungo quindici metri. Esso ruggì e fluttuò in avanti. Il Serpente di Fuoco non sembrava essere una comune serpe, ma qualcosa di più simile ad un pitone. Un caldo torrido venne irradiato al suo esterno mentre volava.


Nello stesso momento, la mano destra di Meng Hao colpì la sua borsa; sei spade volanti apparvero e furono lanciate in avanti.


Han Zong rise in maniera glaciale, gli occhi che scintillavano con intenti assassini. Fece un passo in avanti, poi batté la sua mano sinistra a terra. Quando tornò in piedi, si sentì un profondo boato, e l’intera piattaforma cominciò a vibrare. Di fronte a lui improvvisamente apparve un Golem di Pietra, alto circa tre metri. Con un ruggito, il Golem di Pietra si lanciò alla carica ad un’incredibile velocità. Quando sbatté contro il Serpente di Fuoco, un’imponente esplosione risuonò lungo la piattaforma.


In mezzo al ruggito, lo stendardo pentacolore si lanciò in avanti, avvicinandosi alle spade volanti di Meng Hao. Gli occhi di Han Zong scintillavano luminosi.


“Arte dei Cinque Bagliori!”


Non appena queste parole uscirono fuori dalla bocca di Han Zong, lo stendardo pentacolore si scosse improvvisamente, e poi cominciò a brillare luminoso in tutte le direzioni. Un flusso di nebbia bicolore fu lanciato al suo esterno, trasformandosi in due creature dello Spirito, che caricarono verso Meng Hao con acute grida. Il secondo dei due Spiriti di Nebbia era solo parzialmente visibile; ovviamente a causa del livello della sua base di Coltivazione, Han Zong era limitato nella capacità di utilizzare quest’arte.


Non appena gli Spiriti di Nebbia bicolori apparvero, i Coltivatori che li circondavano urlarono per lo stupore.


“Quella è la perfetta Arte dei Cinque Bagliori di Shangguan! Dicono che sia una delle arti più potenti per i membri della Setta che non hanno perfezionato la propria Consistenza. Il Fratello Anziano Han Zong può evocare solo due colori!”


“Così Han Zong riesce a usare quest’arte! Già, deve essere grazie a quello stendardo. Potrebbe essere un elemento magico procuratogli da Shangguan?”


Emettendo grida acute e perforanti, gli Spiriti di Nebbia bicolori si lanciarono verso Meng Hao con una forza irresistibile. Nel momento in cui le sue sei spade volanti li toccarono, andarono in mille pezzi.
                                


                                



