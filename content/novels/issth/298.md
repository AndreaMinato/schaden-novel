---
weight: 2980
title: Capitolo 298 – Il Cadavere si Muove!
pubDate: 2025-03-17T11:17:34.889Z
tags:
    - issth
---


Mentre Wu Dingqiu balzava in aria e cominciava a volare in avanti, gli brillavano gli occhi. “Divisione Est degli Elisir, non toccate nessuna parte del cadavere!” gridò. “Divisione del Qi Viola, seguite i miei ordini. Avremo il tempo che serve a un bastoncino di incenso per bruciare! Avvantaggiamocene per prelevare un po' del sangue di questo Immortale!”


I Coltivatori della Divisione del Qi Viola volarono in aria insieme a lui; anche i Coltivatori della Divisione Est degli Elisir intorno a Meng Hao iniziarono a sfrecciare nell'aria per seguirlo.


Chu Yuyan guardò in malo modo Meng Hao, poi si voltò agilmente e piegò le lunghe gambe. Mentre si voltava, la tunica si strinse stretta attorno al sodo didietro, che Meng Hao non poté fare a meno di notare. Lei, Lin Hailong e gli altri alchimisti, sfrecciarono verso l'avvallamento che circondava la Grotta della Rinascita.


Ovviamente, era esattamente dove si trovava il corpo dell'Immortale.


Meng Hao prese un respiro profondo. Non stava più pensando alla faccenda di Chu Yuyan, invece, mentre si alzava in aria, concentrò i pensieri. E al suo fianco volava Ye Feimu che rimase silenzioso per il tempo di qualche respiro, poi iniziò a spiegare cosa stava succedendo a Meng Hao.


“Non c'è nulla che blocchi la via al cadavere. Tuttavia, se lo tocchi vieni risucchiato all'istante in un altro reame. Da lì alcuni sono ritornati, altri no. Ogni giorno più o meno a quest'ora, lo strano potere del cadavere si riduce improvvisamente della metà. Perciò, quando capita, le bizzarre forme di vita all'interno della Grotta della Rinascita vengono fuori.


I Patriarchi delle varie Sette vanno avanti e montano la guardia, dando al resto dei discepoli una finestra di tempo. A differenza di altre Sette, tutto quello che ci occorre è un campione di sangue. Per quel che riguarda la Divisione del Qi Viola, è possibile che abbiano anche altri obbiettivi, comunque coopereranno con noi. Dopo aver preso il sangue, potremo concentrarci su altre priorità.


La ragione per cui ci sono così tanti alchimisti e Signori del Calderone Viola, è perché il sangue del cadavere di un Immortale è invisibile. Nell'istante in cui lascia il corpo, si dissolve tra Cielo e Terra. Solo noi Coltivatori del Dao dell'alchimia possiamo avvantaggiarci di quell'attimo e usare le tecniche di preparazione degli elisir per catturare e raffinare il sangue.”


La spiegazione di Ye Feimu era estremamente dettagliata. Una volta finita, abbassò il capo e aumentò la velocità mentre procedeva in avanti. Sembrava che l'unica ragione per cui si era trattenuto fosse per spiegare queste cose a Meng Hao, che poteva percepire l'abbassamento di tensione tra loro.


Tuttavia, un briciolo di sfida ancora esisteva nelle sue parole, come se volesse avvisare Meng Hao che avrebbe aspettato di vedere chi sarebbe stato il primo a raffinare parte del sangue dell'Immortale.


Però, lui non era venuto per nessun campione di sangue. Era venuto per via del richiamo della voce. Tutti gli altri potevano esserne all'oscuro, ma lui sapeva che questa persona... non era per niente morta!


I suoi pensieri fluivano attraverso la sua testa mentre lui si trasformava in un raggio di luce e scattava in avanti. Dardeggiò nell'aria e presto colse la presenza di Li Daoyi, Zhou Jie, Xu Qing e gli altri. Tutti loro stavano convergendo sull'avvallamento.


Quello che catturò di più la sua attenzione era il giovane di nome Ji. La sua base di Coltivazione era all'apice della fase iniziale della Formazione del Nucleo ed era circondato da sette od otto guardie, tutti uomini anziani. Avanzava e l'intero corpo trasudava un'aria di orgoglio e arroganza. Ignorando completamente tutti i Coltivatori del Dominio Meridionale circostanti, accelerò in lontananza.


Allo stesso tempo, la giovane che di cognome faceva Fang sfrecciò in avanti, il viso pieno di fredda indifferenza e l'intero corpo emanava un'accecante luce d'argento. I raggi di luce partivano da lei come frecce affilate, provocando fitte di dolore a chiunque la guardasse.


Il giovane Ji e la ragazza Fang erano entrambi impareggiabilmente scioccanti. Che fosse intenzionale o meno, erano da tempo diventati il centro di attenzione nella zona. Paragonati a loro, tutti, Prescelti o Figli del Dao, erano come formiche. La differenza era semplicemente troppo grande e questo ovviamente, faceva sì che i Prescelti e Figli del Dao del Dominio Meridionale, si sentissero sminuiti. Tuttavia, tenendo a mente gli avvertimenti delle varie Sette e lo spaventoso potere dei due, rimanevano in silenzio.


Erano anche presenti i Coltivatori del Deserto Occidentale. Erano alti e grossi, e i loro corpi erano coperti con tatuaggi totemici. Mentre volavano verso l'avvallamento, i loro totem brillavano con raggi di luce vivida, chiaramente straordinaria.


Passò un breve periodo di tempo e presto, il momento per un'opportunità arrivò per tutti i Coltivatori. Non importava quali propositi avessero le Sette, tutti i discepoli caricarono dritto in avanti.


In effetti, molti dei discepoli delle Sette al di fuori del perimetro principale, avevano calcolato i tempi e stavano anch'essi lanciandosi in avanti.


Meng Hao si concentrò e accelerò per la spazio di una decina di respiri. All'improvviso, sentì come se il vento gli soffiasse contro. Il vento portava con se il tanfo della decomposizione e mentre lo sfiorava, sentì la pelle diventare appiccicosa, come coperta di sudore.


Lo strano vento di decomposizione gli penetrò nella pelle, passandogli attraverso e facendogli cambiare espressione. Percepì immediatamente che tutti quanti attorno a lui sentivano la stessa identica cosa.


Allo stesso tempo, l'aura dei Coltivatori dell'Anima Nascente dei vari Clan iniziò a indebolirsi, come se venisse soffocata violentemente. Meng Hao si ricordò che gli era stato detto di questo fenomeno quando era arrivato.


Non ci volle molto perché la base di Coltivazione di Wu Dingqiu venisse repressa fino al grande cerchio della Formazione del Nucleo. Il suo viso era pallido mentre guidava tutti attraverso la foschia nera, sempre più vicino al cadavere simile a una montagna.


Nell'istante in cui Meng Hao vide il corpo, si rese conto che era davvero delle dimensioni di una piccola montagna. La pelle era grigia e coperta di segni che sembravano simboli magici, i quali sembravano contorcersi in modo bizzarro, emettendo un bagliore luminoso.


La luce dai cinque colori si agitava nell'aria, ma veniva oscurata dalla foschia nera, rendendola difficile da vedere chiaramente. Però, si avvicinava, più chiara diventava e i simboli magici erano chiaramente raggruppati insieme a formare un testo più grande.


Mentre i Coltivatori delle altre Sette si avvicinavano, videro il testo magico e qualcuno gridò “Le Sacre Scritture della Divinità del Dao!” Sempre più Coltivatori si avvicinavano e più della metà atterrò a gambe incrociate per fissare il testo delle scritture.


Anche alcuni dei discepoli della Setta del Fato Viola si fermarono sedendosi a contemplare i simboli magici. Meng Hao vi dette una scorsa e si accigliò leggermente. Con quel breve sguardo si era reso conto che il suo Senso Spirituale mostrava segni di disordine.


Concentrò immediatamente la vista, guardando il cadavere. I discepoli delle altre Sette più interessati al corpo gli erano ormai vicini.


Mentre si avvicinava, la sua pura enormità riempì tutto lo sguardo. Wu Dingqiu guidò i discepoli della Divisione del Qi Viola, chiaramente preoccupati dallo strano effetto di teletrasporto. Tutto quello che voleva fare era rompere la pelle ed estrarre un po' di sangue, ma all'improvviso, la sensazione di richiamo apparve di nuovo, fluttuando nelle profondità della mente di Meng Hao.


“Vieni... Vieni da me... Ti ho aspettato a lungo... L'intera verità, tutte le risposte ti saranno spiegate, mio erede...”


Il richiamo riempì tutto il suo corpo, facendolo tremare. Guardandosi attorno era chiaro che nessun altro poteva sentire il suono che sentiva nelle orecchie in quel momento, la chiamata.


Nell'istante in cui iniziò a guardarsi attorno, l'aria fu riempita da un boato improvviso, che proveniva dal cadavere stesso. Contemporaneamente la terra iniziò a tremare. L'intero avvallamento della Grotta della Rinascita venne scossa violentemente.


Un suono come di tuono riecheggiò, causando un cambiamento immediato nelle espressioni dei Coltivatori circostanti.


“Si è mosso!” gridò qualcuno di una delle altre Sette. “Ho appena visto la mano del cadavere muoversi!”


“È impossibile! Quel corpo è morto da anni. Come potrebbe mai muoversi!?”


“L'ho visto anch'io! La mano del cadavere si è mossa un pochino... Non può essere stata un'allucinazione...”


Meng Hao iniziò ad ansimare, anche lui aveva appena visto il presunto cadavere muovere la mano destra!


Sapeva di non essersi sbagliato. Dopo tutto, sapeva già da tempo che questo presunto cadavere... fosse in realtà vivo!


Un sussulto di stupore si propagò per l'aria e il rumore di tuono riempì l'ambiente circostante, tutti gli occhi si girarono a guardare il corpo. Il cadavere... lentamente alzò l'enorme mano. La velocità con cui si mosse sembrava lenta, ma in un batter d'occhio la mano giunse in alto, come se volesse mettersela sulla testa. Invece, la mano discese all'improvviso ad alta velocità verso il suolo.


Questo fece rizzare i capelli sulla testa di tutti, lasciandoli a fissare con bocca e occhi spalancati. Giusto quando tutti erano in procinto di ritirarsi... la mano si schiantò al suolo.


BOOM!


BOOM!


BOOM!


Un suono incredibilmente rumoroso infranse l'aria, il terreno tremò e il cielo venne privato dei suoi colori. Allo stesso tempo, la nebbia nera schizzò in alto; la terra si increspò in grandi onde che si allontanarono velocemente come se fossero sotto attacco.


Grida da far gelare il sangue colmarono l'aria. Tutto divenne offuscato e gettato nel caos.


Lo sconcertante boato risuonò dappertutto e il terreno si sollevò. I volti dei vari Patriarchi che stavano dirigendosi verso la Grotta della Rinascita sbiancarono immediatamente. Allo stesso tempo, la nebbia fluttuante nel cielo cominciò a ribollire violentemente, per poi ripiombare al suolo.


Poi, un'incredibile e indescrivibile forza gravitazionale entrò in azione. Usciva dal cadavere, iniziando immediatamente a trascinare ogni cosa nell'area verso il corpo. I Coltivatori vicini non ebbero il tempo di evadere e furono afferrati dalla forza e risucchiati; e non appena toccarono la superficie del cadavere, scomparvero.


Li Shiqi, Wang Youcai, Li Daoyi, Wang Lihai, Zhou Jie, Chen Fan, tutti loro vennero afferrati all'istante dalla selvaggia forza gravitazionale e in un battito di ciglia, vennero spediti ruzzolando verso il corpo. E poi scomparvero, teletrasportati in chissà quale strano posto.


Al fianco di Meng Hao, Chu Yuyan e Ye Feimu, così come il resto dei Coltivatori delle Divisioni Est e del Qi Viola, furono incapaci di evadere. Tutti loro rotearono verso il cadavere e poi sparirono.


A Meng Hao sembrò come se una mano enorme l'avesse afferrato e lo stesse trascinando verso il corpo. Non c'era niente che potesse fare per prevenirlo. La sua espressione tuttavia, era calma. Poteva sentire che la forza che l'aveva afferrato non conteneva intenzioni malvagie. Se le avesse avute, considerando le sue abilità, anche se avesse tentato di fuggire lontano, non sarebbe comunque stato in salvo. E questo lo sapeva.


“Bene, mi hai già chiamato per tre volte, posso anche lasciarti fare!” I suoi occhi brillarono vividi; dopo aver sentito il richiamo per tre volte, e udito le parole che conteneva, aveva da tempo capito che doveva assolutamente venire qui!


L'importanza di Cielo e Terra era superata dall'importanza del proprio padre e della propria madre.


La questione dei suoi genitori gli pesava sul cuore sin dall'inizio. Aveva l'intensa sensazione che questa fosse la sua occasione di ottenere delle risposte!


L'istante in cui toccò il corpo e svanì, Meng Hao vide il giovane del Clan Ji e la ragazza di Fang venire risucchiati e svanire anche loro.


Dopodiché, tutto divenne nero...
                                


                                



