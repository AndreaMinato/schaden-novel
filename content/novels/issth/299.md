---
weight: 2990
title: Capitolo 299 – Distruggendo Totem nel Labirinto
pubDate: 2025-03-17T11:17:34.889Z
tags:
    - issth
---


Nello stesso istante, il mondo di fronte a lui non fu più nero, ma pieno di luce grigiastra. Meng Hao poteva dire chiaramente che proprio ora, era stato sottomesso da un incantesimo di teletrasporto.


Era stato spostato da qualche parte, sebbene non fosse esattamente sicuro di dove.


Quando le cose divennero nitide, Meng Hao si guardò attorno e immediatamente corrugò le sopracciglia.


Vedeva un antico muro, punteggiato di macchie di sangue che dovevano essere lì da chissà quanti anni. Guardando in alto, sopra la testa, era come se il muro si allungasse fino ai Cieli stessi. In apparenza saliva all'infinito.


E non c'erano solo un muro, ma due che formavano un corridoio. Gli occhi di Meng Hao tremolarono e invece di muoversi lungo il corridoio, volò dritto su in aria.


Sfrecciò in alto per un po'. Tuttavia, anche dopo aver concentrato il potere della base di Coltivazione nei suoi occhi, era ancora incapace di vedere la cima dei muri.


“Non hanno fine...” pensò, fluttuando lentamente indietro; non atterrò al suolo, ma piuttosto rimase lì a fluttuare a mezz'aria.


Questo posto aveva un aspetto opprimente; e sembrava ci fossero solo due vie tra cui scegliere, o avanti, o indietro.


Pensò agli altri Coltivatori che avevano toccato il cadavere e delle cose che avevano raccontato. Una volta tornati avevano descritto ognuno una scena differente: uno aveva visto delle montagne, un altro un fiume. Uno aveva visto degli edifici, un altro delle scene Celestiali. Uno aveva addirittura visto un campo di battaglia.


Meng Hao alzò pensosamente la mano e quindi colpì sette od otto volte. Un boato riempì l'aria mentre appariva un palmo di colore nero che sembrava formato da nebbia ribollente. Questo si diresse verso i muri.


Considerando la sua incredibile velocità, gli ci volle solo un momento prima di schiantarsi nel muro. Non si udì alcun suono, fu come se il palmo fosse stato risucchiato dal muro, non era rimasto neppure il più piccolo segno.


Il viso di Meng Hao si rabbuiò.


Proprio ora aveva attaccato con solo il cinquanta percento del potere. Tuttavia, considerando che era al cerchio completo della Stabilità della Consistenza, poteva facilmente ridurre un muro in polvere. Però, questo muro non aveva nemmeno tremato.


Dopo un attimo di riflessione irrigidì il mento e con gli occhi che brillavano si lanciò in avanti. Se non poteva volare in alto e i muri erano indistruttibili, allora poteva benissimo andare avanti.


Fischiò nell'aria alla massima velocità puntando in avanti. Prima di essere arrivato molto lontano, entrambi i muri sui due lati iniziarono ad allontanarsi, l'area davanti a lui divenne più larga e comparve un altro muro, facendo sì che la strada si dividesse in due.


A quel punto, comprese.


“Un labirinto...”


Nel frattempo, in un'altra parte del labirinto, Li Daoyi avanzava scuro in volto, così come Zhou Jie, Wang Lihai, Xu Qing, Han Bei e gli altri. Ognuno di loro si trovava nel dedalo.


Così come il giovane del Clan Ji e la ragazza che faceva Fang di cognome. Tutti loro erano in differenti zone di questo enorme labirinto.


Finora, nessuno aveva incontrato qualcuno degli altri, il che li aveva portati alla conclusione di essere soli al suo interno.


In passato, chiunque fosse ritornato dopo aver toccato il corpo dell'Immortale, aveva descritto di essere stato teletrasportato in luoghi differenti. Non c'era mai stata una ripetizione.


I giorni passarono e l'espressione di Meng Hao era calma. Aveva incontrato molti snodi del percorso e non aveva esitato neanche una volta. Sceglieva una via e procedeva dritto senza starci a pensare troppo.


“Considerando che mi hai chiamato qui... non sarò io a venirti a cercare. Eventualmente ti mostrerai.” Volò tranquillo per parecchi giorni. Poi, un giorno, gli comparve davanti uno snodo con cinque strade. Meng Hao lo osservò e stava per scegliere il sentiero centrale, quando all'improvviso gli occhi gli tremolarono e si ritirò in fretta.


Allo stesso tempo, alzò la mano destra, tagliandosi velocemente l'indice mentre volava all'indietro, poi l'agitò verso l'intersezione.


Perfino mentre indietreggiava, una striscia nera simile a un fulmine attraversò l'aria scagliandosi contro di lui. Se non si fosse ritirato in tempo sarebbe rimasto sicuramente ferito gravemente.


Invece, l'attacco appena eseguito col dito eruttò con un ribollente Qi di Sangue assassino, questo cozzò contro la stria nera che si avvicinava.


Un'esplosione riempì l'aria e mentre il suono rimbombava, il volto di Meng Hao si rabbuiò e la voglia di uccidere si agitò nei suoi occhi. Arretrò di altri tre passi e poi si fermò; alzò di nuovo la mano e, come lo fece, il Qi Viola vorticò attorno al suo corpo. Poi fluì verso la mano trasformandosi in una lunga lama viola.


All'improvviso si mosse in avanti senza esitazione, agitando la mano davanti a se in un movimento come se volesse tagliare qualcosa.


Mentre un lampo di luce viola sferzava, trasformandosi a mezz'aria in un arco lungo lungo tre metri, l'aria si riempì di un brontolio. Fili di Qi Viola continuavano a fuoriuscire da Meng Hao, fondendosi con la forma ricurva.


Questa era... la Ghigliottina del Qi Viola [1]!


Colma del potere della Consistenza Perfetta, dei dieci Pilastri del Dao e dal Qi Viola dell'Est, questo era un attacco magico mortale.


La Ghigliottina del Qi Viola era simile a una luna crescente mentre sfrecciava nell'aria verso l'intersezione. Quando entrò nell'incrocio, l'aria attorno si distorse, increspandosi. Il vuoto si contorse, facendo apparire quello che prima sembrava vuoto come se fosse coperto da un velo che veniva sollevato. E all'improvviso, una figura divenne visibile.


Era un uomo di mezza età. Era più alto di Meng Hao di almeno tre teste e incredibilmente muscoloso. Vestiva un abito semplice e sulla pelle era visibile il ritratto di un totem di un drago delle alluvioni a tre teste!


Questi era un Coltivatore del Deserto Occidentale!


Ora che era stato rivelato, alzò il braccio destro all'improvviso e aprì la bocca gridando. Un bagliore nero emerse dalla fronte e il totem che copriva il suo corpo iniziò a risplendere di un'aura nera, di fronte a lui apparve un'immagine incredibilmente realistica del drago a tre teste. Il quale, ruggendo si lanciò contro la Ghigliottina del Qi Viola.


Un boato riecheggiò dappertutto e Meng Hao guardò mentre la Ghigliottina cominciava a disintegrarsi, trasformandosi in fili di Qi Viola che si dissipavano nell'aria. Allo stesso tempo, anche il drago delle alluvioni a tre teste iniziò ad andare a pezzi. Il volto del Coltivatore del Deserto Occidentale era inguardabile mentre fissava Meng Hao scioccato.


Meng Hao sbuffò freddamente alzando la mano e agitandola in avanti.


“Garrota del Qi Viola!” Come agitò la mano il Qi Viola nell'area si immobilizzò. Poi iniziò a contorcersi, estendersi e a trasformarsi in innumerevoli fili che si avvolsero attorno al Coltivatore del Deserto Occidentale. Lo circondarono rapidamente, emettendo un fischio acuto; all'improvviso Meng Hao strinse la mano a pugno e i fili si contrassero.


Questa tecnica era qualcosa che aveva imparato dopo essere divenuto un Signore del Calderone Viola. Era la seconda forma della Ghigliottina del Qi Viola, una tecnica della Divisione del Qi Viola. In aggiunta a questa seconda forma, ce ne era una terza chiamata Luna Gibbosa Viola!


Il volto del Coltivatore era scuro mentre la Garrota del Qi Viola si chiudeva su di lui. Si schiarì freddamente la gola e poi iniziò a sollevare il braccio destro, sul quale comparve all'improvviso un totem.


Questo totem era semplice; era un pugno rosso, all'incirca delle dimensioni del pugno di un infante. Tuttavia, in un battito di ciglia, un potere esplose ruggendo dal corpo del Coltivatore del Deserto Occidentale.


La mano del braccio alzato si strinse in un pugno e colpì verso il basso.


Il pugno non colpì altro che l'aria, ma quando lo fece, si formarono strati di increspature. Si udì il suono penetrante del pianto di un neonato e mentre riecheggiava, le increspature si scontrarono con il Qi Viola circostante. Immediatamente iniziò a disintegrarsi.


Il volto del Coltivatore era pallido e del sangue gli usciva dagli angoli della bocca. Guardò Meng Hao con la paura negli occhi.


“Tu sei un alchimista della Setta del Fato Viola del Dominio Meridionale” disse arretrando. “Non avrei mai immaginato che potessi avere una tale base di Coltivazione. Signore, sono stato avventato e mi congederei.” Un terzo totem comparve sul braccio sinistro, ma sembrava essere completo solo a metà, non un totem intero. Il corpo cominciò a diventare sfuocato, mentre il suo corpo svaniva nell'aria.


“Un pochino avventato?” disse Meng Hao, gli occhi che brillavano assassini. Se non avesse schivato in tempo, sarebbe stato decapitato. Come le parole lasciarono la sua bocca, scattò in avanti.


“Voi Coltivatori del Dominio Meridionale non sapete davvero quando desistere!” disse il Coltivatore del Deserto Occidentale con uno sbuffo di disprezzo. “È ovvio che siamo entrambi allo stadio dello Pseudo Nucleo. Hai appena usato il tuo pieno potere! E chiaramente siamo in perfetta parità!” Il volto gli si colmò improvvisamente di ferocia.


La sua espressione era cambiata quando Meng Hao era avanzato, iniziò a ruotare la base di Coltivazione facendo esplodere il potere, che era ancora più grande di prima e che fece tremare tutto nell'area.


Meng Hao alzò la mano destra ed estese tre dita!


Uno scioccante Palmo di Sangue con tre dita apparve. Si trasformò in un Qi del Sangue omicida che si gettò sul Coltivatore del Deserto Occidentale.


“Sopravvivi a questo colpo a tre dita e potrai andartene!”


La faccia del Coltivatore fremette, riempendosi di stupore. La sfocatura che circondava il suo corpo scomparve all'istante; non avrebbe potuto mantenere l'invisibilità. Alzò la mano e si toccò la fronte; apparvero sia il totem del drago delle alluvioni, sia quello del pugno color sangue, ed entrambi schizzarono in avanti.


Il Palmo di Sangue a tre dita si scontrò con loro.


L'enorme esplosione risultante echeggiò in tutte le direzioni. Il Coltivatore emise un urlo agghiacciante e il suo corpo tremò quando il totem del pugno si infranse. Il sangue spruzzò dallaua bocca quando anche l'altro totem si disintegrò. Arretrò di diversi passi con il volto pallido; e prima che potesse dire anche solo una parola, un singolo Dito di Sangue lo colpì in fronte.


Un tremore gli attraversò il corpo e lui si rovesciò a terra, morto.


Meng Hao si avvicinò e guardò in basso il Coltivatore morto, il cui nome nemmeno conosceva. Si inginocchiò al fianco del corpo e prese la borsa da trasporto. I suoi occhi splendettero pensosi.


“Così, sembra che io non sia solo in questo posto... Questi Coltivatori del Deserto Occidentale possiedono delle strane tecniche; sono diverse da quelle del Dominio Meridionale come il nero dal bianco... Altrimenti un singolo Dito di Sangue sarebbe stato sufficiente a uccidere un Coltivatore allo Pseudo Nucleo.” Dando un ultimo sguardo al Coltivatore, notò che i totem sulle braccia dell'uomo stavano sparendo, trasformandosi in inchiostro nero.


NOTE:


Meng Hao imparò la Ghigliottina del Qi Viola nel capitolo 242.
                                



