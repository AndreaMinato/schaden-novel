---
weight: 301
title: Capitolo 301 - L’Immortale indica la via
pubDate: 2025-03-17T11:17:34.889Z
tags:
    - issth
---


Meng Hao si affrettò a cambiare argomento: “Signore, sono sicuro che non mi abbiate convocato semplicemente per mangiare Dragone Bianco. Dallo sguardo dell’uomo sembrava che egli fosse attento soprattutto al cibo, cosa che lo aveva sorpreso.


Solo a quel punto l’uomo alzò lo sguardo, riluttante. Sembrava che ciò gli avesse richiesto uno sforzo straordinario. Inclinò la testa all'indietro per guardare le stelle.


“Queste stelle fanno parte dei miei ricordi di tempi lontani…” disse l’uomo a bassa voce, con aria malinconica. “Sfortunatamente, ho dormito troppo a lungo. Mi sono risvegliato qui, in questa terra. Non sono riuscito a capire se il cielo fosse lo stesso, o se il numero di stelle fosse diminuito.
Ascoltami, ragazzo. Il mio cognome è Choumen. Sono nato al di fuori della Settima Montagna, sul Pianeta della Gabbia della Tigre. Il mio nome completo è Choumen Tai!”. L’uomo spostò lo sguardo su Meng Hao, e lo fissò con aria solenne.


“Siccome sono rimasto in buoni rapporti con un vecchio amico dell’Ottava Montagna, ho preso parte alla Guerra del Dao tra l’Ottava e la Nona Montagna. Durante questa guerra sono rimasto ferito. Sarei dovuto morire, ma avevo ancora un respiro, che mi ha tenuto in vita fino ad ora.
Potrò anche morire, ma non mi porterò la mia eredità nella tomba… Riguardo a te, quando mi hai visto è stato il momento in cui ho appreso le coordinate di questo pianeta, che mi hanno permesso di ritrovarmi qui.
Tu hai una discendenza particolare. Se sei fortunato, dovresti essere in grado di lasciare questo piccolo Pianeta del Cielo Sud, raggiungere il mio luogo d’origine e restituire la mia eredità.
Questo è ciò che mi auguro. Se sarai in grado di farlo, tanto meglio. In caso contrario, non avrò comunque rimpianti!”. Studiò Meng Hao per un momento.


“Ho tre doni da farti, come ricompensa. Il primo è un marchio che ho creato dopo aver raggiunto la conoscenza suprema e aver guadagnato l’immortalità. Si chiama “L’Immortale Indica la Via”. Solo chi ha raggiunto l’immortalità nelle Nove Montagne e Mari ed è disposto a sacrificare parte della sua base di Coltivazione può creare qualcosa di simile. Intendevo lasciarlo ai miei discendenti come cimelio.
Quando ti trovi nel grande cerchio della Ricerca del Dao puoi usarlo per passare da quella cima all'Ascensione all'Immortalità. Qualcuno ti indicherà la via, e le tue possibilità di raggiungere con successo l’Ascensione all'Immortalità aumenteranno del trenta percento! Inoltre, non dovrai usare poteri sul posto, perché il marchio è in grado di generare un cielo stellato!”.


Sollevò una mano e la premette sulla fronte. Immediatamente, apparve una palla di luce brillante. Emanava un’aura che sembrava appartenere a un altro mondo. Non appena Meng Hao se ne accorse, fu preso dall'entusiasmo. Sentiva chiaramente che quella luce era dotata di un potere terribile. Se fosse esplosa, avrebbe incenerito l’intero Dominio Sud.


“Questo…”. Meng Hao prese ad ansimare mentre osservava la palla di luce accecante nella mano dell’uomo. Aveva notato che non appena l’aura aveva iniziato a risplendere, le forze dell’uomo si erano dimezzate. Le stelle e la terra attorno a loro sembravano farsi poco stabili, persino sfocate.


“L’Ascensione all'Immortalità è difficile, ma con il marchio dell’Immortale Indica la Via, la difficoltà verrà ridotta in maniera considerevole. Tutto quello che devi fare è continuare a crescere finché avrai raggiunto quella fase. A quel punto, sarai di certo in grado di compiere il passo finale! Questo è il primo dono che ti faccio”.


Il volto dell’uomo era pallido e i lineamenti si facevano sempre meno definiti. Tuttavia, egli rise di cuore, e senza esitazione premette L’Immortale Mostra la Via contro la fronte di Meng Hao. Un gesto simile avrebbe richiesto uno sforzo disumano alla maggior parte degli esperti di stelle, ma l’uomo passò l’oggetto senza fatica. La luce penetrò nel corpo di Meng Hao.


Meng Hao tremò e tenne gli occhi chiusi per qualche istante. Quando li riaprì, si sentì radicalmente cambiato rispetto a prima. Tuttavia, non era in grado di stabilire che cosa ci fosse di diverso. L’unica cosa di cui era sicuro era che si sentiva estremamente lucido.


“Il secondo dono che ti farò è qualcosa che molto probabilmente avrai già sentito nominare: una delle tre sacre scritture classiche, le Sacre Scritture della Divinità del Dao! Spirito Sublime, Divinità del Dao, Recisione del Cielo. Queste sacre scritture non circolano soltanto sul pianeta dove vivi tu, ma vengono distribuite attraverso tutte le Nove Montagne e Mari! Sfortunatamente, la maggior parte delle persone possiede soltanto semplici frammenti delle scritture.
Fino ad ora, solo due persone sono riuscite a raccogliere il testo completo di ciascuna, riuscendo così a guadagnarsi il titolo del Regno del Dao. Una di queste fu la Divinità Dao della Prima Montagna, l’altra fu Spirito Sublime della Nona Montagna. Solo questi due esperti sono stati in grado di assemblare rispettivamente il testo completo della Sacra Scrittura dello Spirito Sublime e della Sacra Scrittura della Divinità del Dao.
Tutti gli altri possiedono solo frammenti. Per quanto riguarda la più misteriosa, ossia la Sacra Scrittura della Recisione del Cielo, per secoli e secoli nessuno è riuscito ad assemblarla nella sua interezza, e nemmeno a coltivare il grande cerchio di quel regno per ottenere il titolo di Recisione del Cielo.
Per quanto riguarda la mia Sacra Scrittura della Divinità del Dao, io possiedo un solo manuale, che però vale molto di più di tutti gli altri volumi. È il Manuale del Senso Divino. È anche grazie a questo manuale se non sono morto nella Guerra del Dao. Il mio Senso Divino è circa tre volte più potente di quello di altri coltivatori al mio stesso livello. È una superiorità che deriva dall'aver coltivato questo manuale.
Una potenza di tre volte superiore, teoricamente, è il potere massimo raggiungibile; tuttavia, se si trovano altri frammenti della Sacra Scrittura della Divinità del Dao, è possibile accrescerlo ulteriormente. Questa arte, io te la affido!”. L’uomo sollevò la mano destra e la premette sulla fronte di Meng Hao. Immediatamente, il testo delle scritture prese a fluttuare nella mente di Meng Hao.
Ogni carattere magico luccicava di un bagliore nero mentre si imprimeva permanentemente nella sua memoria. Immediatamente, il corpo prese a tremare, e il suo Senso Spirituale crebbe a dismisura, fino a raddoppiare.


Più potente è il Senso Spirituale, più potente sarà anche il Nucleo del Qi. Grazie ai poteri magici del Nucleo del Qi si ottenevano risultati straordinari. Allo stesso modo, la capacità di Meng Hao di sfruttare appieno i suoi poteri superava di gran lunga quella degli altri. Per il momento si trattava di un semplice marchio, e il Senso Spirituale di Meng Hao era solo raddoppiato.
Con una coltivazione costante, la crescita sarebbe stata ancora maggiore. Tuttavia, anche questo apparve a Meng Hao come un gigantesco colpo di fortuna, ed egli rimase senza fiato.


“Che ne pensi?” chiese l’uomo, ridendo. “Con un semplice marchio il tuo Senso Spirituale è raddoppiato. È merito del mezzo dragone che hai mangiato. Il potere del dragone bianco scaturisce dal Senso Divino. Tuttavia, la tua base di Coltivazione non è in grado di assimilarlo completamente. Per quello ci vorrà un po’ di tempo. Quando succederà, il tuo Senso Divino diventerà infinitamente più stabile."


“Dragone Bianco…” disse Meng Hao senza pensare. “Vuoi dire che non era un’illusione?”. La crescita del Senso Spirituale lo aveva reso più sicuro delle sue possibilità di raggiungere lo stadio della Formazione del Nucleo.


“Chi ha detto che era un’illusione?” replicò l’uomo, guardando Meng Hao e schiaffeggiandolo scherzosamente sulla testa. “Piccolo ingordo che non sei altro! Quello era l’ultimo dragone essiccato che conservavo. Non era molto efficace, ma avevo comunque in mente di conservarlo per il mio ultimo pasto prima di morire. Purtroppo, ti ho dato una metà intera. Oh beh, non importa!”.


L’uomo sembrava un po’ geloso della fortuna di Meng Hao. Sospirò e poi prese a rovistare nella sua tunica. “Dunque, non ho ancora finito. Hai il primo e il secondo dono. Ora ti darò il terzo… ragazzo, voglio che tu tenga a mente una cosa.
Se non riuscirai a riportare la mia eredità sul Pianeta della Gabbia della Tigre, anche se sarò morto senza dubbio ti maledirò”. Detto ciò, estrasse dal suo corpo una massa bianca luminosa. Profumava in maniera lieve e delicata. Meng Hao rimase a bocca aperta quando si accorse che esso conteneva un oggetto a forma di diamante.


“Questa è…”.


“Questa è la mia eredità, contenuta in un respiro del mio Qi Immortale” sussurrò. “Questo è ciò che devi portare sul Pianeta della Gabbia della Tigre. Onestamente però, secondo i miei calcoli, sarebbe difficile per te assimilarla nel giro di qualche centinaia di anni”. Con espressione sofferente, prese il diamante bianco e lo premette nel petto di Meng Hao.


Il corpo di Meng Hao fu colto da spasmi. Il diamante bianco comparve improvvisamente tra i suoi dieci Pilastri del Dao. La luce bianca brillò, connettendosi con i Pilastri del Dao. Nello stesso istante, un ruggito immenso si levò dalla sua base di Coltivazione ed esplose all'esterno attraverso il corpo.
I dieci Pilastri del Dao furono scossi ed emisero una grande quantità di Qi Viola, che poi si intrecciò con la luce bianca. Meng Hao fu colto dalle vertigini, ed avvertì una sensazione simile a quella che aveva provato quando aveva consumato l’Elisir delle Tre Mortalità nel tentativo di raggiungere lo stadio della Formazione del Nucleo.


“Mi sto avvicinando alla Formazione del Nucleo!” esclamò Meng Hao, ansimando.


Il corpo dell’uomo cominciava a svanire, costringendolo a parlare in fretta: “Hai raggiunto il punto critico per raggiungere la fase di Formazione del Nucleo. Spargi un po’ del mio Qi Immortale, ti aiuterà a formare il tuo Nucleo… Abbi cura di te, perché è in te che ripongo tutte le mie speranze.
Diffida della Setta del Setaccio Nero. Guardati dall'antico potere che giunge da Oriente su questo pianeta. L’unicità della tua discendenza e le mie speculazioni sul tuo passato sono racchiuse in quel respiro di Qi Immortale. Tra qualche anno, dopo che avrai disperso completamente il mio Qi Immortale, lo vedrai. Tuttavia, non posso garantire che tutto quello che vedrai corrisponderà alla verità…”.


Il mondo attorno a loro si riempì di crepe e cominciò a frantumarsi.


“Farò un’ultima scommessa ed entrerò nella Grotta della Rinascita del tuo pianeta. Secondo le mie analisi, i misteri al suo interno hanno a che fare con il Mare del Dao sotto la Nona Montagna. Abbi cura di te…il mondo mentale sta collassando… Quando succederà… tutti al suo interno verranno teletrasportati fuori…”. La voce andava e veniva a tratti, e poi finalmente si spense. Un forte rombo di tuono pervase l’aria attorno a Meng Hao, e poi… tutto crollò.


Egli era di nuovo circondato da pareti, ma questa volta le pareti erano piene di fessure. Nell'aria rimbombavano i suoni di qualcosa sul punto di rompersi. Meng Hao si guardò intorno e fece un respiro profondo. Tutto era accaduto troppo velocemente. Ripensandoci, sembrava un sogno. Eppure, la Sacra Scrittura della Divinità del Dao era lì, nella sua mente, e nel suo corpo c’era il Qi Immortale a forma di diamante. Era tutto vero.


Inoltre, i suoi dieci Pilastri del Dao stavano cominciando a sciogliersi, rilasciando un Qi Viola mai visto prima. Il Qi si attorcigliava attorno al diamante e stava lentamente cominciando a prendere la forma del Nucleo.


Meng Hao sapeva di stare entrando nella fase della Formazione del Nucleo. Il processo normalmente durava per un tempo molto lungo; tuttavia, grazie all'aiuto del Qi Immortale, sarebbe stato più rapido.
Proprio in quel momento aveva già raggiunto un punto critico!


Fu in quel momento che il rumore di un’esplosione pervase l’aria. Proveniva da una parete vicina, che era esplosa improvvisamente. Un’aura molto potente si riversò.


“Finalmente l’ho trovato” disse una voce. “Questo è il luogo di cui parlava il Patriarca. La volontà Immortale di questa persona è assopita in questo…eh?”. Il ragazzo di nome Ji apparve improvvisamente, la sorpresa dipinta sul volto. Indossava una lunga tunica azzurra.


I suoi occhi furono attraversati da un lampo quando si posarono su Meng Hao. Vi aleggiava uno strano bagliore. Un’ombra cupa calò sul suo volto. “L’hai rubata?” chiese.
                                        



