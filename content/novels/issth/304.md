---
weight: 3040
title: Capitolo 304 - Formazione del Nucleo!!
pubDate: 2025-03-17T11:17:34.890Z
tags:
    - issth
---


Nel momento in cui quelle parole uscirono dalla bocca di Ji Hongdong, la fenice, formata dall'aura nera e dalle innumerevoli anime disincarnate, si trovava a circa venti, venticinque metri da lui. Improvvisamente, questa cominciò a tremare.


Quelli che erano i volti feroci delle anime disincarnate d'un tratto furono pervasi da paura e shock, come se si fossero imbattuti in qualcosa che trovavano spaventoso.


La fenice nera emise un urlo acuto, come se non volesse proseguire ulteriormente. Questa chinò il capo, quasi come se si stesse inchinando a Ji Hongdong.


L'espressione sul volto di Xu Qing mutò immediatamente. Iniziò a tremare e nei suoi occhi si fece largo l'incredulità. Come avrebbe potuto prevedere che le anime disincarnate della Setta del Setaccio Nero, potenti come il Sole quando raggiunge il punto più alto nel cielo, si sarebbero prostrate davanti ad un Coltivatore alla Formazione del Nucleo?


"La tua discendenza...". Il battito del suo cuore accelerò quando improvvisamente analizzò le parole che Ji Hongdong aveva appena espresso.


Ji Hongdong si schiarì la voce con freddezza e parlò ancora una volta: "Delle insignificanti anime disincarnate! Davanti alla discendenza del Clan Ji, non valgono nemmeno quanto dei cani selvatici. Sono solo degli insetti. Quando sono morte, sono morte sotto i Cieli del Clan Ji!". Le sue parole erano fredde, il suo volto carico di orgoglio. Non aveva mai smesso di avanzare; e nel farlo, le anime disincarnate gridarono. Indietreggiarono prostrandosi, con sguardi supplichevoli sui loro volti.


La fenice tremò con violenza quando Ji Hongdong si avvicinò e, all'improvviso, sulla sua superficie comparve un volto.


Era il volto di una donna. Non era di Xu Qing, ma piuttosto quello della Matriarca Fenice sigillata al suo interno!


I suoi occhi erano chiusi e l'espressione trasudava terrore, ma soprattutto supplica. Voleva dare una spiegazione, ma sembrava aver perso la capacità di parlare o addirittura di aprire gli occhi. Gradualmente, sul volto comparve il simbolo di un sigillo color rosso intenso.


Quando Ji Hongdong lo vide, sbatté le palpebre per sette volte. Mentre la analizzava splendette una strana luce. Comparve un'espressione curiosa, poi scoppiò a ridere.


"Interessante", disse, con un sorriso eloquente. "Ho sentito parlare delle anime disincarnate che dominano le persone, ma non ho mai sentito di un corpo ospitante che controlla l'anima disincarnata". Guardò Li Daoyi. "Come si chiama e qual è la sua Setta?"


"Setta del Setaccio Nero, Xu Qing!" rispose subito Li Daoyi.


“Xu Qing. Interessante" disse, con un sorriso maligno sul volto. "Non so bene come tu ci sia riuscita. Hai ingannato la Setta del Setaccio Nero e tutte le altre anime disincarnate. Hai ingannato tutti facendo credere che tu fossi l'anima disincarnata. Ma dimmi, se si venisse a sapere, che cosa ti accadrebbe?". Avanzò ancora, ridendo fragorosamente. Agitò la mano destra e tutte le anime disincarnate arretrarono, compresa la fenice nera. Tremando, non osarono procedere oltre.


Non era proprio il giovane ha incutere loro timore, ma piuttosto la spaventosa discendenza del Clan Ji che portava al suo interno!


Il volto di Xu Qing mutò ancor di più, diventando sempre più pallido. Sapeva bene che se si fosse diffusa una notizia simile, non sarebbe riuscita ad allontanarsi abbastanza. Sarebbe sicuramente morta. Non solo la Setta del Setaccio Nero l'avrebbe perseguitata, ma anche tutte le spaventose anime disincarnate.


Che fossero i Coltivatori che vivevano sulla superficie della Setta del Setaccio Nero o le anime disincarnate al di sotto di questa, nessuno di questi le avrebbe dato pace. Non ci sarebbe stato alcun luogo sicuro in cui fuggire in tutto il Dominio Meridionale. Tutte le sue risorse presenti nella Setta sarebbero state eliminate. Inoltre, anche se fosse fuggita, fisicamente non sarebbe potuta restare lontano a lungo. Il processo di fusione con Matriarca Fenice poteva avvenire solo all'interno della Setta del Setaccio Nero.


Solo in quel luogo avrebbe potuto portarlo a termine. Fino a quando Matriarca Fenice non fosse stata completamente assorbita, se anche per una sola volta fosse rimasta lontano dalla Setta per troppo tempo, la sua base di Coltivazione avrebbe cominciato a deteriorarsi. La questione si era improvvisamente trasformata in un enorme disastro per lei.


Nel vedere l'espressione di Xu Qing cambiare, Ji Hongdong scoppiò a ridere. Lo scherno si fece largo nello sguardo; adorava vedere le persone in queste condizioni. Gli diede un senso di potere, come se fosse una persona potente. "E poi c'è il sigillo..." disse. "È molto interessante. Può aiutarti a controllare l'anima disincarnata. Credo che sarebbe molto interessante per i Patriarchi della Setta". Mentre si avvicinava rideva, sul volto un'espressione di scherno, come se ogni cosa fosse sotto il suo controllo.


Il volto di Xu Qing era pallido. Poiché aveva temporaneamente perso il controllo sulle anime disincarnate e non aveva più il potere di Matriarca Fenice, adesso era solo una semplice Coltivatrice. Non riusciva nemmeno a controllare il potere della Formazione del Nucleo senza riscontrare difficoltà.


Inoltre, non riusciva ad arretrare. Sentì improvvisamente una stretta attorno a lei che la teneva ferma come se fosse vittima di un sigillo. Non riusciva a muoversi neanche di un centimetro.


"Non preoccuparti, non ti ucciderò", disse Ji Hongdong. Sollevando la mano, si avvicinò a Meng Hao per afferrarlo.


Proprio quando la sua mano lo aveva raggiunto, Meng Hao aprì gli occhi di scatto. Dalla sua base di Coltivazione si sollevò un potere terrificante. Questo si diffuse nell'aria sotto forma di un ciclone invisibile, che fece contorcere il volto di Ji Hongdong. Lui indietreggiò immediatamente di circa trenta metri. Il suo volto era scuro, le sue pupille si restrinsero.


Accanto a lui, Li Daoiy aveva sul volto un'espressione stupita, incredula e preoccupata. Con il corpo che tremava, fissò la sagoma di Meng Hao nel ciclone e nei suoi occhi comparve uno sguardo avvelenato e carico di shock. Improvvisamente disse: "Tu sei... tu sei... tu non sei Fang Mu! Tu sei Meng Hao!!". La voce era stridula e il respiro concitato. Come avrebbe mai potuto immaginare che la persona che aveva cercato invano per tutti quegli anni, in realtà fosse proprio davanti a lui?!


Non appena pronunciò quelle parole, l'aria fu riempita da boati tonanti e dei venti violenti sferzarono verso l'esterno. Sembrava che la sagoma di Meng Hao si stesse sollevando. Era lui il cuore del ciclone; quei venti spaventosi provenivano dal suo corpo.


Il volto di Meng Hao improvvisamente mutò. Non era più quello di Fang Mu, ma invece, era il suo volto, il suo volto autentico. Un'aura estremamente spaventosa si sprigionò all'improvviso dal suo corpo.


Li Daoyi sbiancò in volto. Gli girava la testa; non riusciva proprio a credere a ciò che stava accadendo. Tuttavia, come poteva non capire che Fang Mu era Meng Hao e Meng Hao era Fang Mu!


"L'Apprendista dell'Eredità della Setta del Fato Viola, Gran Maestro del Calderone degli Elisir, Fang Mu, Meng Hao...". Fece dei passi indietro, ripensando al dolore che aveva provato quando aveva perso il braccio. Era stato recuperato, ma l'ostilità creatasi all'interno del torneo dell'Eredità dell'Immortale di Sangue era per lui qualcosa da considerare come la più grande umiliazione della vita.


Circondato da un bagliore viola, negli occhi di Meng Hao si diffuse uno sguardo intenso. A parte lui, nessuno poteva conoscere il motivo per cui era appena tornato ad avere il suo aspetto originale....


I suoi occhi splendettero per la freddezza. Al suo interno c'era un Nucleo Viola, circa delle dimensioni del pugno di un bambino. Si era posato nel punto occupato in precedenza dal Mare dell'Essenza, e fluttuava lì, ruotando. Ogni volta che girava formando un cerchio completo, si sprigionavano in ogni angolo del corpo enormi quantità di filamenti viola simili a fulmini.


I filamenti viola tremolarono quando si sprigionarono nei passaggi del Qi, colmi di un potere sconfinato della base di Coltivazione, di gran lunga superiore a quello della Stabilità della Consistenza. Questo era il Qi alla Formazione del Nucleo, che proveniva da una base di Coltivazione alla Formazione del Nucleo!


Infatti, questo Qi alla Formazione del Nucleo non era il genere di Qi emesso da una base di Coltivazione che aveva appena raggiunto lo stadio della Formazione del Nucleo. Questo era il potere esplosivo dell'apice dello stadio iniziale della Formazione del Nucleo.


Il vento violento ululò quando attraversò tutta la zona. Anche i lunghi capelli di Meng Hao adesso erano viola, mentre volteggiavano con forza attorno alla testa. Accanto a lui, Xu Qing sospirò; sembrava che avesse pensato a qualcosa. L'espressione sul suo volto cambiò, e fu sul punto di parlare quando Meng Hao d'un tratto la interruppe.


"Non preoccuparti, me ne occuperò io", disse, con una voce delicata. Lui si voltò, con gli occhi che brillavano di una luce viola quando guardò Ji Hongdong.


L'espressione di Ji Hongdong era immutata. “Fang Mu? Meng Hao? Sembra che tu abbia diverse identità. Vista la velocità con cui hai raggiunto la Formazione del Nucleo, sembra anche che il respiro del Qi Immortale sia davvero molto prezioso. Questo mi rende felice". Sorrise, sollevando il braccio e agitando la manica. Improvvisamente, alle sue spalle comparve un campo stellato.


Il campo stellato era grande, riempiva l'aria. Questo partì a tutta velocità in direzione di Meng Hao, esercitando una forza repressiva. Era evidente che questo campo di stelle fosse quello che splendeva sul Dominio Meridionale, compreso il Deserto occidentale e le Terre Orientali. Era vasto e potente.


Nell'avvicinarsi avvolse ogni cosa, rendendo impossibile per chiunque evitarlo.


Meng Hao sollevò il capo, con l'espressione quasi assente. Era silenzioso, quasi come se non avesse notato il campo stellato in arrivo verso di lui. Quando questo scese, la sensazione di assenza scomparve dal volto, sostituita invece dalla determinazione.


Adesso, era stata presa una decisione!


Sollevò la mano per formare un pugno. D'un tratto, esplose un bagliore rosso; il Mondo Mortale di Sangue. Andò a scontrarsi con il campo stellato.


L'aria fu pervasa da un'esplosione, e Meng Hao barcollò all'indietro come un aquilone con il filo reciso.


"Idiota! Tu..." disse Ji Hongdong con una fredda risata e la voce carica di disprezzo. Tuttavia, prima che riuscisse a finire la frase, il corpo barcollante di Meng Hao cambiò immediatamente direzione. Con una velocità incredibile, prima che chiunque potesse reagire, comparve improvvisamente davanti a Li Daoyi, che era rimasto all'erta per tutto il tempo, ma non era ancora in grado di schivarlo.


In realtà, fin dall'inizio l'obiettivo di Meng Hao era sempre stato Li Daoyi. Dopotutto, sarebbe stato il più facile da distruggere, per quanto lui fosse preparato.


Le pupille di Li Daoyi si restrinsero; stava per sfrecciare all'indietro quando Meng Hao sollevò la mano destra e la premette contro la sua fronte. Nell'aria si diffuse un'esplosione, nel corpo di Li Daoyi si riversò una potenza sterminatrice, che lo pervase schiacciandolo, stritolandolo. Morì sul colpo.


"Hai fatto caso al volto della persona che ti ha ucciso?" chiese dolcemente, guardando il cadavere insanguinato di Li Daoyi. Si voltò per guardare Ji Hongdong.


Meng Hao sospirò, poi colpì la sua borsa da trasporto per recuperare il medaglione identificativo della Divisione Est degli Elisir. Abbassò gli occhi verso di questo per un lungo istante, occhi pervasi da uno sguardo complicato, avvilito. Alla fine, la determinazione si diffuse nei suoi occhi e... lo frantumò.


Il suo abito da Signore del Calderone Viola cominciò a disintegrarsi. Ora il suo corpo era coperto da un abito verde.


In questo momento, non era più Fang Mu, Apprendista dell'Eredità della Divisione Est degli Elisir. Adesso... era Meng Hao dal Monte Daqing dello Stato di Zhao!
                                



