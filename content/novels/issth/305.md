---
weight: 3050
title: Capitolo 305 – Tu Osi Uccidermi!?
pubDate: 2025-03-17T11:17:34.890Z
tags:
    - issth
---


Nell'istante in cui Meng Hao sbriciolò il medaglione da Signore del Calderone Viola e la sua tunica iniziò a svanire, accadde qualcosa nello Stato della Comparsa Orientale, nella Setta del Fato Viola, nella Divisione Est degli Elisir, sulla bassa montagna del Demone Gran Maestro degli Elisir.


In un particolare edificio c'erano tre scaffali di contenitori di giada.


Sul terzo ripiano ve ne erano nove. Sopra ognuno vi era scritti dei nomi e se si guardava da vicino, si poteva vedere che appartenevano ai nove grandi Signori del Calderone Viola, An Zaihai, Ye Feimu e gli altri. Questi erano i novizi del Demone degli Elisir.


Sul secondo scaffale c'era un solo contenitore di giada. Questo apparteneva a Chu Yuyan, la sua Apprendista Personale.


Anche il primo ne conteneva solo uno, sul quale c'erano scritti due caratteri. Fang Mu!


La sua posizione era la più alta; Apprendista dell'Eredità. Il contenitore di giada rappresentava l'importanza di Meng Hao nella Divisione Est degli Elisir. Improvvisamente, il contenitore di giada di Fang Mu cominciò a tremare. Risuonò il rumore di qualcosa che si spezza e dal centro della giada si estesero delle spaccature; in un attimo... esplose, trasformandosi in cenere fluttuante.


Nel momento in cui il contenitore di giada collassò, il Demone degli Elisir, vestito di bianco, sedeva a gambe incrociate sulla cima della montagna guardando in lontananza. Un tremito gli corse lungo il corpo. Voltò il capo, guardò in basso nella stanza dei contenitori e mantenne lo sguardo fisso per un lungo momento. All'improvviso, il suo antico volto sembrò divenire più vecchio; erano apparse altre rughe.


Nel frattempo, al centro del Dominio Meridionale, al centro del territorio del Li Clan, c'era un luogo che sembrava proprio come una dimora degli Immortali. All'improvviso, un ruggito riempì l'aria assieme all'apparizione di una figura che sprizzava collera da tutti i pori.


Mentre questa figura usciva precipitosamente, altre sette od otto la seguirono. L'uomo teneva in mano un contenitore di giada a pezzi, da cui usciva una luce, nel mezzo della quale c'era una faccia... che era quella di Meng Hao!


Questo era il riflesso conservato nelle pupille di Li Daoyi nel momento in cui era morto. Il volto di Meng Hao.


“Daoyi!!” urlò l'uomo alzando la testa al cielo e lasciandosi andare a un ululato. Un Figlio del Dao del Clan era stato ucciso. Una cosa del genere era stata detta a proposito del Clan Wang anni prima, ma si era rivelato essere solo una diceria. Eppure aveva scioccato il Dominio Meridionale. Ora, era successo davvero al Clan Li; questa volta non era una menzogna. Questo Figlio del Dao aveva davvero incontrato la sua fine.


“Non mi importa chi tu sia” disse rabbioso l'uomo “hai ucciso un Figlio del Dao del mio Clan Li! Non importa a quale Setta appartieni, tu morirai!!” Lui e le otto figure sfrecciarono via in lontananza. Dietro di loro altri Coltivatori del Clan li seguivano a dozzine. Si trasformarono in raggi di luce prismatica e si diressero a gran velocità alla volta della Grotta della Rinascita; con una velocità che sembrava voler strappare un buco nel cielo.


Allo stesso tempo, nel Clan Wang del Dominio Meridionale, in profondità nell'infinita catena di montagne, c'era la grotta di lava del decimo Patriarca del Clan. All'improvviso, il coperchio della bara andò in pezzi e il decimo Patriarca si alzò lentamente in piedi.


Camminò nella lava e questa lentamente si raffreddò divenendo scura, così come l'intera caverna.


“Come disse una volta uno dei leggendari Patriarchi del Clan Wang, tutti gli esseri viventi seminano Karma. Perciò, il Karma deve essere mietuto. Con la vita, viene la morte... Oggi ti aiuterò. Sì, questo è seminare il Karma, ma in futuro, io ti consumerò e quello sarà il Karma che dovrai pagare. Oggi non morirai. Tuttavia, questo indica semplicemente che in futuro, tu apparterrai completamente a me.” Il decimo Patriarca del Clan Wang rise raucamente mentre un bagliore rosso circondava il suo corpo.


“Non sono uscito per così tanto...” mormorò piano, poi scomparve.


Vicino alla Grotta della Rinascita, dentro il reame mentale del corpo dell'Immortale, nelle profondità del labirinto, Meng Hao respirava pesantemente vicino al cadavere di Li Daoyi.


Dal momento in cui aveva rivelato la sua vera identità, era rimasto costantemente in pensiero. Li Daoyi doveva morire. Nell'istante in cui Meng Hao aveva sentito le parole di Ji Hongdong, il fato di Li Daoyi era segnato; doveva essere ucciso!


Solo i morti sanno mantenere davvero un segreto.


E Xu Qing aveva il suo segreto, così come Meng Hao. Se qualcosa fosse trapelato, la vita di Xu Qing sarebbe stata in gravissimo pericolo... In realtà, la sua morte sarebbe stata certa.


Perciò, Li Daoyi doveva morire!


Tuttavia, c'era una differenza abissale tra morire per mano di Fang Mu o per quelle di Meng Hao.


Non era più il giovane ignorante appena entrato nel mondo della Coltivazione. Negli anni a praticare la Coltivazione nella Setta del Fato Viola, la sua comprensione delle cose era cresciuta esponenzialmente; come poteva non capire che la morte di un Figlio del Dao di una qualsiasi Setta, sarebbe stata immediatamente nota a quella Setta?


Per di più, avevano tecniche che permettevano di rivelare l'aspetto e l'aura di chiunque avesse compiuto l'assassino. Anche determinare l'esatto luogo dove era successo non era difficile; forse la gelatina avrebbe potuto nascondere la verità al Clan Li, tuttavia... Meng Hao non era abbastanza sicuro da correre il rischio.


Era perfettamente conscio della situazione e delle sue conseguenze... Perciò, non poteva uccidere Li Daoyi con indosso la faccia di Fang Mu.


Quindi... non aveva altra scelta se non abbandonare quella identità.


Per quanto riguardava Ji Hongdong, membro dello Psudo-Array del Clan numero uno di tutte le terre del Paradiso Meridionale, ebbene, se fosse morto, Meng Hao poteva solo immaginare quale sarebbe stata la reazione del Ji Clan. Qualunque Clan potente e spaventoso avrebbe preso seri provvedimenti per gestire l'uccisione di un proprio membro. Era una reazione necessaria per mantenere il potere e la dignità.


Uccidere Ji Hongdong sarebbe stato come uccidere il principe di un Impero: può avere molti principi, ma una tale azione provoca una severa catastrofe e infiniti problemi.


La Setta del Fato Viola non avrebbe avuto nessun modo per combattere contro il Clan Ji. Basandosi sulla spiegazione di An Zaihai e il suo personale giudizio, sebbene la Setta fosse un grande Clan nel Dominio Meridionale, in confronto al Clan Ji era come... un piccola efemera.


Se un discepolo della Setta del Fato Viola uccidesse un membro del Clan Ji; quella morte non coinvolgerebbe solo quel misero discepolo. Molto probabilmente, l'intera Setta collasserebbe per colpa sua.


Mentre con le dita sbriciolava il medaglione da Signore del Calderone Viola, pensava al suo Maestro e anche agli altri Signori del Calderone Viola. Pensava alle verdi montagne e alle acque cristalline della Divisione Est degli Elisir; ripensava a tutte le esperienze fatte lì nel corso degli anni.


Nonostante tutto... Ji Hongdong doveva morire!


Se non l'avesse fatto, Xu Qing sarebbe stata in pericolo. Per di più, se il Clan Ji avesse saputo dell'esistenza di un Sigillatore del Demone... il solo pensiero faceva formicolare per il pericolo la nuca di Meng Hao.


Perciò, Ji Hongdong era destinato a perire; solo la sua morte assicurava la salvezza di Xu Qing, permettendole di restare alla Setta del Setaccio Nero e completare la fusione con la Matriarca Fenice senza che qualcuno sospettasse di lei.


Per questo Meng Hao aveva distrutto il medaglione da Signore del Calderone Viola; rappresentava la sua rinuncia a tutti i legami con la Setta del Fato Viola, ora non aveva nulla a che spartire con loro. Egli era Meng Hao. Fang Mu era soltanto un alias. Una volta che l'informazione fosse stata rivelata, la Setta avrebbe potuto offrire una chiara spiegazione.


Più importante, distruggere il medaglione indicava l'abbandono della Setta. Poteva addirittura suggerire l'idea che Fang Mu fosse morto.


L'unica cosa frustrante era che una volta lasciato questo posto, il Clan Li avrebbe voluto la sua testa. Non ci sarebbe stato alcun posto nel vasto Dominio Meridionale dove nascondersi, sarebbe stato costretto ad andarsene e scomparire per davvero dalla regione.


Per di più, prima di sparire, doveva prepararsi per la vasta serie di scontri che sarebbero sicuramente venuti.


Tutto questo era passato velocemente nella sua testa nel momento in cui Ji Hongdong aveva rivelato l'identità di Xu Qing. All'inizio, nonostante gli enormi passi avanti nella sua base di Coltivazione, era ancora esitante. Ma alla fine si era pienamente deciso.


“Maestro” pensò, guardando lentamente nella direzione della Setta. “Sono stato indegno... Per favore guardate a Fang Mu come... se fosse morto!” I suoi occhi balenarono quando tornò a guardare Ji Hongdong. Per la prima volta tremolavano per la voglia di uccidere. Ha preso un certo tempo analizzare tutti i pensieri che attraversavano la mente di Meng Hao, ma in realtà, erano passati per la sua testa in un istante; e come lo fecero, questi si trasformarono in intenso intento omicida.


Questo fece tremare la mente di Ji Hongdong; era la prima volta che vedeva qualcuno fissarlo in quella maniera. In passato, non importava dove andasse o quale nemico combattesse, le persone lo attaccavano, ma mai con il desiderio di annientarlo.


Questo perché il suo cognome era Ji e il sangue del Clan Ji scorreva nelle sue vene. Nel Dominio Meridionale, nelle terre del Paradiso Meridionale, in pochi avrebbero mai osato provocare il suo Clan!


“Vuoi uccidermi? Tu osi?!” I suoi occhi luccicarono freddamente mentre sollevava la mano destra ed eseguiva un gesto incantato. Il Qi del Nucleo sbocciò immediatamente sulla sua testa e ancora, comparve il campo di stelle. Questa volta, c'erano chiaramente molte più stelle lampeggianti di quante ce ne fossero state prima. Coprivano ogni cosa sopra di loro, riempiendo l'area e precipitandosi verso Meng Hao.


Mentre la brillante luce stellare discendeva su di lui, l'istinto omicida di Meng Hao continuava ad agitarsi come prima. Le stelle si avvicinarono e lui alzò la mano destra colpendo con forza. Come lo fece, le dita coperte di sangue fecero tremare ogni cosa e all'improvviso, un enorme palmo color del sangue apparve sotto di lui.


Il palmo insanguinato divenne più grande, si espanse; dopodiché il Mondo Mortale di Sangue divenne realtà, e al suo interno si potevano vedere i Cloni di Sangue di Meng Hao. Questi si pararono dinnanzi al campo di stelle e alla luce, muovendosi immediatamente a difesa.


Il Palmo di Sangue schizzò in alto come la mano di un gigante, scontrandosi con il campo di stelle.


Un boato riempì l'aria e l'intero corpo di Meng Hao tremò, del sangue fuoriuscì dalla sua bocca. Il campo di stelle cominciò a collassare e la luce a dissiparsi, tuttavia, anche il Mondo Mortale di Sangue iniziò a disintegrarsi.


Per il momento, Meng Hao non aveva ancora coltivato il Qi del Nucleo. Ma proprio ora, stava affrontando un Coltivatore che lo possedeva; tuttavia, Meng Hao era molto diverso dall'ultima volta che aveva fatto una cosa simile, contro il Coltivatore dalla maschera azzurra delle Terre Nere. Non sarebbe scappato; no, ora era molto più all'altezza.


L'espressione di Ji Hongdong cambiò; del sangue spruzzò dalla sua bocca e lui barcollò indietro. Una espressione feroce gli passò sul viso e agitò la mano destra.


“A parte quella dannata pazza lunatica del Clan Fang, tu sei il primo ad avermi mai ferito! Dannato! Dungeon del Cielo; Prigione Incarnata!” Mentre gridava, la mano eseguì in un lampo un gesto incantato che poi agitò verso l'aria sopra Meng Hao. Immediatamente apparve un bagliore blu che si spanse a coprire ogni cosa. Questo si trasformò in... un cielo blu completo di nuvole bianche, il suo Cielo.


Ancora più strano era che questo cielo copriva soltanto Meng Hao; tutto il resto appariva esattamente come era prima.


“Lascia suonare la Campana dell'Est. Nove stermini; usa la volontà dei Cieli per distruggere il corpo; usa lo sguardo del firmamento per punire lo spirito; usa la stirpe del Clan Ji per punire costui con la Tribolazione Celeste!” Gli occhi di Ji Hongdong si riempirono di vene di sangue. Abbassò il dito e la striscia di Cielo blu sopra Meng Hao si colmò di ribollenti nubi nere. I fulmini crepitarono, e ancora più scioccante, sembrava che presto sarebbero piovute le saette.


“Vuoi uccidermi? Non sei qualificato!” Ji Hongdong colpì la borsa da trasporto e una campana d'argento gli comparve in mano. Immediatamente risuonò un chiaro rintocco.


“Usa la stirpe del Clan Ji e la guida della Campana dell'Est per richiamare il giudizio della volontà dei Cieli contro Meng Hao! MUORI!” Mentre emetteva un ruggito, il suo volto era distorto dalla rabbia.
                                        



