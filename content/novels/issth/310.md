---
weight: 3100
title: Capitolo 310 - Più Splendente Che Mai!
pubDate: 2025-03-17T11:17:34.891Z
tags:
    - issth
---


Ciao a tutti,
Vi invito, gentilmente, a compilare il seguente <a href="https://docs.google.com/forms/d/e/1FAIpQLSeo0unRdMIBf3aRWdD8JUD65P86EIbkreC-y9P70iRrMhqvsg/viewform?embedded=true">questionario</a>, utile a migliorare la qualità del sito.


Chi lo farà entro domenica avrà la possibilità di vincere una delle copie autografate di "Il demone contro il cielo".


&nbsp;


Buona lettura!


-Madotter


&nbsp;


"MALEDIZIONE!" gridò la giovane donna. Era molto bella tuttavia, i movimenti erano stati esplosivi come un drago.


In questo momento, il suo grido era carico di un forte potere e un'aura che sembrava dichiarare che lei fosse la persona più importante al mondo. Nel vederla così, a Meng Hao si annebbiò la mente; mai prima d'ora aveva visto una donna comportarsi in questo modo.


"MALEDIZIONE!" urlò. Strinse la mano destra in un pugno e colpì con forza il suolo. Il terreno rimasto non era molto, il colpo lo distrusse ulteriormente.


"Non poteva essere nero!?"


BOOM!


"Non poteva essere rosso!?"


BAM!


"Non poteva essere viola!?"


Ad ogni frase sbatteva il pugno con tutta la forza contro il terreno attorno a Meng Hao, così da farlo disintegrare. In poco tempo, non rimase altro che il punto al di sotto dei suoi piedi.


La potenza dei pugni provocò anche l'inizio del crollo del nulla che li circondava.


Meng Hao sentì la testa sempre più torpida. Questa ragazza era impazzita! Un potere così strano... andava davvero oltre l'immaginazione di Meng Hao. Aveva la sensazione che nonostante la maschera color sangue, non fosse ancora al livello di questa folle.


D'un tratto, Meng Hao ripensò a come Ji Hongdong aveva descritto questa giovane donna, e improvvisamente si trovò totalmente d'accordo.


Vedendo come stava riducendo il nulla in frantumi, Meng Hao si voltò rapidamente e corse verso il nulla ma in una direzione diversa. Mentre si allontanava di corsa, sentì la ragazza che infuriava.


"Perché doveva essere verde!?"


BLAM!


Con il volto pallido, Meng Hao si preparò ad essere trasportato fuori dal nulla. Abbassò per qualche istante lo sguardo verso il dorso della mano e verso il segno, che stava svanendo gradualmente.


"Che sia davvero a causa di questo segno..." pensò, esitando per un istante. Ripensando al terrore dato da quella pazza giovane, ebbe un sussulto. Da quando era bambino e una volta cresciuto, da quando studiava come allievo al momento in cui iniziò a praticare la coltivazione, questa era la prima volta in assoluto che provava una simile sensazione di paura a causa di una donna.


La vista cominciò a diventare offuscata. Quando tornò ad essere limpida, poté vedere una nebbia nera sopra di lui e percepire un'aura familiare. Questa... era la regione della Grotta della Rinascita.


In questo momento, il cadavere dell'Immortale si stava restringendo rapidamente. Sembrava che presto sarebbe tornato ad avere le dimensioni di un normale essere umano.


Adesso le persone venivano teletrasportate ovunque, in diverse posizioni. Nel momento in cui Meng Hao comparve, tirò fuori il ciondolo della buona sorte. Gli ci volle solo un secondo per provarlo, dopodiché aggrottò la fronte. Come aveva previsto, non funzionava.


Quando ripose il ciondolo della buona sorte, Meng Hao scattò subito in direzione della Grotta della Rinascita. Prima ancora di comparire, aveva preso la sua decisione. Sapeva che sarebbe rimasto bloccato in questa zona e, per questo, sarebbe sicuramente morto. Non ci sarebbe stato modo di fuggire.


La sua unica speranza di sopravvivere si trovava sul cammino della morte... la Grotta della Rinascita!


Quel cammino della morte, paragonato all'attuale situazione, rappresentava una possibilità di sopravvivenza!


Non aveva altra scelta. Era una scommessa, ma aveva pensato a tutto e per questo partì subito.


Nel momento in cui fu teletrasportato all'esterno, fuori dal bacino nebbioso, vicino ai più di dieci pilastri di luce, gli occhi dell'uomo di mezza età del Clan Ji si aprirono all'improvviso.


"È qui!" disse, agitando la mano destra. Immediatamente, davanti a lui comparve un'immagine luminosa; non era altri che il fuggitivo Meng Hao. "Si sta dirigendo a nord!" disse con freddezza, e in un istante lo inseguì. Gli Anziani all'Anima Nascente del Clan Ji lo seguirono nella nebbia del bacino, sui volti avevano espressioni cupe e pervase da istinto omicida.


Anche la decina di Coltivatori del Clan Li si librarono in aria a breve distanza, con sul volto lo stesso istinto omicida mentre inseguivano Meng Hao.


Ciascuna di queste persone avrebbe potuto uccidere Meng Hao con il movimento di un solo dito. Tuttavia, ognuno di loro si unì all'inseguimento; rincorrere Meng Hao era una faccenda a cui tutti sentivano di dover partecipare.


Entrarono nella nebbia, ma quando ciò avvenne, nessuno di loro riuscì a sentire la presenza del decimo Patriarca del Clan Wang. Questi sorrise mentre si spostò nella stessa direzione. Era ben visibile, eppure nessuno lo notò quando si unì a loro nella nebbia.


I Coltivatori all'Anima Nascente dei Clan Ji e Li avanzarono nella nebbia nera e, nel farlo, le loro basi di Coltivazione vennero lentamente represse. In poco tempo, si trovarono nuovamente al grande cerchio dello stadio della Formazione del Nucleo.


Nonostante questo, ognuno di loro era abbastanza forte da poter uccidere Meng Hao nell'immediato.


Avanzavano ad una velocità incredibile. Riguardo al Coltivatore di mezza età alla Recisione dello Spirito del Clan Ji, la sua base di Coltivazione venne repressa più delle altre. Poteva combattere contro questa cosa, ma non per molto. Al momento, la sua base di Coltivazione era allo stadio dell'Anima Nascente.


Stava attraversando la nebbia alla massima velocità. Mentre sibilava nell'aria, all'improvviso, udì un colpo di tosse che suonava molto antico, che proveniva da una zona laterale.


Il colpo di tosse fu troppo improvviso; fece tremare immediatamente il volto dell'uomo di mezza età e lo fece fermare.


"Chi sei?!" disse, con il volto che rivelava angoscia e perplessità. Sebbene la sua base di Coltivazione fosse stata repressa, era ancora un potente esperto alla Recisione dello Spirito; per un istante si palesò la capacità di percepire il pericolo non appena sentì tossire. Nella sua testa questo si trasformò in un ronzio, ed ebbe la sensazione che il proprietario della voce lo avrebbe potuto uccidere subito se solo lo avesse voluto.


"Quale membro della vecchia generazione si trova qui?" chiese, con la testa sempre più intontita. Pensò alla Grotta della Rinascita, e fu subito pervaso da una sensazione di crisi che lo portò ad ansimare. "Signore, io faccio parte del Clan Ji..."


"Come sta... Ji Undicesimo?" chiese la voce arcaica, pervasa all'apparenza dall'emozione.


"L'Undicesimo Patriarca Divino...". L'uomo di mezza età senti la bocca e la gola diventare secche, e il suo cuore iniziò a battere all'impazzata. Ji Undicesimo era un nome che gli estranei non conoscevano, il nome di una persona che aveva fatto parte di un gruppo dei più antichi membri del Clan Ji.


Ciascuna persona di quel gruppo era un antenato a cui tutto il Clan Ji si sarebbe prostrato in adorazione.


"Signore... Signore, non ho mai visto l'Undicesimo Patriarca Divino...". L'uomo tremò; la pressione apparentemente impercettibile che proveniva dal proprietario della voce arcaica gli fece sentire come se tutto il mondo stesse per crollare.


"Molto bene", disse la voce, vagando attorno all'uomo di mezza età come una brezza. "Non ti causerò troppi problemi. Siediti qui e medita per il tempo che un bastoncino d'incenso impiega a bruciare. Poi, potrai andare via". La voce era cupa. Questo fece immediatamente tremare il volto dell'uomo di mezza età. Esitò solo per un istante, poi decise di sedersi a gambe incrociate.


Il decimo Patriarca del Clan Wang si trovava proprio di fronte a lui, lo guardava nella nebbia nera. Tuttavia, l'uomo di mezza età non riusciva a vederlo.


"Ragazzo, ho già trattenuto questa persona per te", disse tra sé e sé a bassa voce. "Ho risolto i tuoi problemi maggiori. Il resto di loro è represso nella Formazione del Nucleo, il che significa che tu non sarai ancora in grado di fuggire. Quello, a sua volta, significa che se anche io ti aiutassi a scappare, moriresti comunque all'esterno. In quel caso, non avrei altra scelta che privarti da ora della tua perfezione.


È un peccato. Da tempo immemore, non è mai stato possibile indurre la perfezione a svilupparsi. Non so quale sia stato il potere che ha provocato l'interferenza... Se non fosse per quello, potrei prenderti e farti crescere sotto la mia custodia. Fintanto che tu non raggiungerai l'Anima Nascente, poi potrei sottrartela. Beh, farai meglio a non deludermi. Devi diventare potente in poco tempo, ok?". Negli occhi dell'uomo di mezza età baluginò un bagliore sinistro. Al momento, appariva davvero strano.


"Solo 60 chilometri...". Gli occhi di Meng Hao brillavano intensamente. Il punto in cui era stato teletrasportato non era molto vicino alla Grotta della Rinascita. In condizioni normali, una distanza simile non sarebbe stato un problema per lui.


Tuttavia, era circondato da pericoli in ogni angolo. Questa distanza poteva rappresentare la vita o la morte.


In questo momento si stava spostando il più velocemente possibile.


55 chilometri, 52 chilometri, 51 chilometri... Adesso Meng Hao riusciva a vedere il cadavere dell'Immortale che si stava restringendo. Era sul punto di volare in quella direzione quando l'espressione sul suo viso d'un tratto mutò.


Nell'aria si diffuse un'esplosione; all'improvviso comparvero diversi membri delle varie Sette dato che venivano teletrasportati nella nebbia, facendola diventare torbida e facendola spostare in ogni direzione. Le espressioni sui loro volti tremolarono quando videro il gruppo dell'anziano che avanzava a tutta velocità nell'aria all'inseguimento di Meng Hao.


Il gruppo includeva Chen Fan, Han Bei, Chu Yuyan, Wang Youcai, Li Shiqi e anche… Xu Qing.


Videro cosa stava accadendo; videro gli anziani all'inseguimento, e videro chi stavano inseguendo. In lontananza c'era... Meng Hao!


Poiché la nebbia torbida si disperse all'improvviso, Meng Hao divenne completamente visibile. Tutti potevano vederlo; inoltre, lui non aveva alcuna intenzione di celare la sua identità. Tutti gli occhi adesso erano fissati solo su di lui.


“Meng… Meng Hao!” disse Chen Fan, fissandolo con stupore. Gli girò la testa quando guardò Meng Hao a bocca aperta. Lo aveva cercato per anni, ma non era mai riuscito a rintracciarlo dopo la sua scomparsa. Come poteva sapere che avrebbe visto Meng Hao qui, all'improvviso?


Il volto di Chu Yuyan era pallido, il corpo tremò. Osservò con mente assente l'abito di Meng Hao. Sul suo volto si fece largo il rancore quando d'un tratto comprese che... Fang Mu era Meng Hao!


Era il Coltivatore dello Stato di Zhao con cui aveva trascorso sei mesi bloccata in una gola. Questo la colpì come un fulmine a ciel sereno. A dire il vero, quel fulmine aveva iniziato a formarsi all'interno del regno mentale. Aveva addirittura iniziato a prepararsi allora; tuttavia, al momento, non riusciva a controllare le emozioni dentro di lei. Nel suo cuore emersero innumerevoli difficoltà.


Nella sua vita erano due le persone che lei considerava impossibili da dimenticare. Una di queste era Meng Hao. Non lo avrebbe mai dimenticato a causa delle emozioni contorte che aveva provocato in lei quell'anno nel vulcano; quegli avvenimenti l'avevano riempita di un odio che per lei era difficile descrivere con le parole.


La seconda persona che per lei era impossibile dimenticare era Fang Mu. Nel momento in cui scoprì che lui era Calderone degli Elisir, si ritrovò a riflettere su di lui, sebbene non sapesse il perché. Alcune volte, le veniva in mente il suo volto, ed emetteva inconsapevolmente un leggero grugnito oppure, talvolta, accennava un sorriso. Altre volte, il volto si faceva rosso.


“Fang Mu…. Meng Hao….”. Due volti comparvero nella mente, sovrapposti. Alla fine, l'unica cosa che le rimase fu una profonda amarezza e delle emozioni complicate.


Wang Youcai osservò Meng Hao in silenzio. Il suo cuore era calmo, ma nel profondo, si ricordò della scena di molti anni prima nella grotta del Monte Daqing. Si ricordò di aver messo fuori la testa, alzato lo sguardo e aver visto l'allievo Meng Hao.


Li Shiqi osservò Meng Hao in silenzio, ripensando al loro scontro molti anni prima.


Han Bei sospirò. Lei era intelligente e lungimirante. Nel momento in cui vide l'espressione sul volto di Chu Yuyan, d'un tratto nella sua mente comparvero degli indizi sulla loro relazione, sebbene non avesse modo di risolvere questo enigma. Meng Hao, naturalmente, l'aveva profondamente colpita molto tempo fa. I suoi occhi da fenice lo fissarono.


Meng Hao…. Quello era un nome che non compariva nel Dominio Meridionale da molto tempo. Eppure, lui era qui, più splendente che mai!
                                



