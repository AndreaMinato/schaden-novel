---
weight: 3120
title: Capitolo 312 – Perché Costui, È Completamente Pazzo!
pubDate: 2025-03-17T11:17:34.892Z
tags:
    - issth
---


Buona lettura!


-Madotter


Tra la risata e i capelli rossi che frustavano l'aria, Meng Hao alzò la mano destra. Lì tra le dita c'era un elisir medicinale di colore viola! Questo elisir conteneva una volontà diabolica e nell'istante in cui apparve, un brontolio riempì il Cielo e la Terra.


Un'aura indescrivibile ne uscì come fumo a riempire i dintorni e ciò fece tremare i volti di tutti gli spettatori. Senza esitazione, Meng Hao si mise l'elisir in bocca.


L'elisir viola si dissolse con una velocità sconcertante, macchiando gli organi interni come se fosse inchiostro e riempiendo le viscere.


ARRRGGHHH!


Alzò la testa al cielo ed emise un urlo scioccante. Sotto la maschera, il viso era stravolto e si contorceva. I suoi occhi cremisi si riempirono di pazzia e un prepotente intento omicida. La maschera color sangue sembrava approvare l'aura che sorgeva attraverso il corpo; si diffuse con intensità ancora maggiore!


Dolore!


Incomprensibile dolore!


Tutto il corpo si sentiva come se venisse tagliato a pezzi, come se venisse punito con la morte dai mille tagli. Mentre succedeva ciò, l'elisir rilasciò tutto il potenziale del suo talento latente e della sua base di Coltivazione. Era come se uno scrigno del tesoro dentro di lui fosse stato aperto. Un ultimo intenso dolore lo attraversò; si sentiva come se qualcuno avesse aperto a forza il torace e ne avesse tirato fuori il cuore pulsante per alzarlo al cielo!


Caos!


Un caos in grado di scuotere la terra!


Un potere indescrivibile sembrava prendere tutte le memorie nella sua testa e ridurle in polvere. La volontà e la coscienza erano messe in disordine. Nel caos, fili di intenso e incomparabile intento omicida lo colmavano!


Un filo, cento fili, mille fili, diecimila, centomila... su, su fino a dieci milioni di fili di intento omicida!!


il desiderio di uccidere gettò la mente di Meng Hao nel caos. Frantumò il suo Nucleo, spinse la sua anima alla follia, macchiandola con una frenesia terrificante!


La pazzia si trasformò in una demenza assassina in grado di scuotere il mondo. Soppresse la capacità di pensare e sciolse la mente nel nulla, riempiendolo di una volontà diabolica. Si trasformò in un desiderio autodistruttivo, che in cambio fece salire enormemente la sua base di Coltivazione.


Formazione del Nucleo intermedia, poi lo stadio avanzato, il grande cerchio della Formazione del Nucleo... il suo ruggito riempì l'area, colmando ognuno di completo sconcerto.


Meng Hao non stava sperimentando una combustione dell'anima; questo lo superava di molto, perché quell'elisir... era l'Elisir Indemoniato! E questa volontà, era una volontà diabolica!


Questa persona era colma di pazzia!
La sua base di Coltivazione bruciava, rilasciando l'anima. La frenesia e il desiderio di autodistruzione si trasformarono in una pazzia diabolica. Questo era Meng Hao!


I suoi occhi erano cremisi, pieni di sangue, malignità e un'impercettibile malevolenza. Sotto la maschera diveniva più vecchio e i capelli sciolti gli sferzavano attorno.


In questo momento l'immagine di Meng Hao fu marchiata in modo indelebile negli occhi di tutti quelli che stavano guardando.


Al momento, i dieci o più Coltivatori all'Anima Nascente, ancora soppressi alla Formazione del Nucleo, si stavano avvicinando a Meng Hao. Lo surclassavano numericamente e le loro basi di Coltivazione erano intrinsecamente molto più grandi della sua. Così gli si avvicinarono ancora, ognuno di loro pronto ad attaccare.


Era come se ognuno temesse di non poterlo uccidere personalmente e di incorrere perciò, in problemi col proprio Clan.


Mentre fischiavano attraverso l'aria, la loro smania di uccidere aveva raggiunto i cieli. Nessuno avrebbe aiutato Meng Hao. In questo momento era completamente solo; l'unico su cui poteva fare affidamento, era se stesso!


La sua risata era piena di pazzia. Riecheggiò nell'aria, al contempo agitò la mano destra davanti a se.


“Senza un volto!”


Cielo e Terra tremarono e l'enorme volto comparve ancora una volta attorno a Meng Hao. Era più grande di prima e anche più concreto. Ora non sembrava in alcun modo un'illusione, era reale.


Il volto torreggiava su tutto e il sangue colava dagli occhi; era una visione impressionante e sconcertante. Come un diavolo scatenato si gettò sui Coltivatori in avvicinamento.


Agli astanti, Meng Hao sembrava come una falena che si gettava volontariamente tra le fiamme cercando la morte. Eppure facendo ciò, rilasciava tutto lo splendore della vita, facendo dolere i cuori di tutti per l'emozione.


La falena vola tra le fiamme perché in apparenza ama il fuoco; desidera rinascere al loro interno. Agli spettatori sembrava che la morte fosse inevitabile; però, chi poteva sapere che questa falena desiderasse usare la sua vita per estinguerle?


Un boato riempì l'aria scuotendo ogni cosa. Sangue spruzzò dalla bocca di Meng Hao mentre l'enorme volto collassava. Nonostante la sua base di Coltivazione fosse salita grazie all'Elisir Indemoniato, stava fronteggiando l'attacco combinato di più di dieci persone. Come avrebbe potuto tanto?


Mentre il sangue gli usciva dalla bocca, enormi ferite rovinavano il corpo. I suoi occhi erano senza vita e un sorriso smorto gli copriva il viso mentre cadeva all'indietro come un aquilone senza fili. Le facce dei suoi avversari fremettero mentre attaccavano di nuovo. Il loro intenso intento omicida era una freccia che si preparava a trapassare Meng Hao.


Tuttavia, anche mentre si apprestavano ad attaccarlo, gli occhi senza vita di Meng Hao, brillarono di indomita frenesia.


“Una sola parola!” gridò con voce roca. Sorprendentemente, stava usando lo spaventoso potere dell'Elisir Indemoniato per alimentare l'abilità divina dell'Eredità dell'Immortale di Sangue.


Come le parole lasciarono la sua bocca, il volto collassante cessò immediatamente di disintegrarsi. Le crepe che lo coprivano sembrarono ribollire di ferocia mentre una vasta quantità di nebbia rossa ne fuoriusciva.


La nebbia rossa si spanse davanti a Meng Hao; l'enorme volto sembrò attraversare rapidamente il tempo, iniziò a rimpicciolirsi e le crepe scomparvero. Era di nuovo completo; poi... dove prima non si vedeva nessuna bocca, apparvero due labbra.


La bocca si aprì e sembrò parlare, sebbene nessuno poté udire il suono pronunciato. Tuttavia... non appena apparve il suono silenzioso, i dieci vecchi sentirono le loro menti venire scosse. Strisce di sangue coprirono istantaneamente i loro corpi, come se fossero stati lacerati in un istante.


Fu in questo esatto momento che Meng Hao pronunciò la terza frase.


“Le fiamme della guerra uniscono!”


Senza un volto, una sola parola, le fiamme della guerra uniscono!


Questa era la prima delle tre abilità divine dell'Eredità dell'Immortale di Sangue, forzosamente messa in moto da Meng Hao. Immediatamente del fumo si levò da tutte le direzioni, assieme alle fiamme della guerra, contorcendosi e turbinando, circondarono Meng Hao con un enorme pilastro di fuoco vorticante. Il cui ruggito si alzò fino ai cieli.


Altre delle sue ossa si spezzarono, il sangue spruzzò fuori dal corpo mentre questo veniva spedito a rotolare per terra. Il rinculo di potere gli aveva strappato violentemente la maschera dal volto.


L'aspetto di Meng Hao era come quello di un vecchio. Il volto era pallido mentre giaceva al suolo; tuttavia, la frenesia diabolica si agitava ancora negli occhi.


La sua base di Coltivazione era già sul punto di andare in pezzi, il corpo sembrava sull'orlo della completa rovina. Troppa della sua longevità era stata sperperata. Tuttavia, il cuore non si rassegnava e in piena coscienza decise di continuare a bruciarla.


Il rumore riempiva l'aria mentre il pilastro di fuoco si espandeva e i Coltivatori dell'Anima Nascente venivano lentamente allontanati. Sorprendentemente, tre di loro tossirono sangue immediatamente.


L'intenso potere di questa abilità divina era davvero sconcertante.


“L'Eredità dell'Immortale di Sangue è davvero incredibile...” disse uno di loro. Tutti i vecchi avevano un'espressione tetra, specialmente i tre feriti; stavano attaccando collettivamente un solo Coltivatore alla Formazione del Nucleo: trovavano difficile accettare che stesse succedendo qualcosa del genere.


“È finita” disse un altro dei vecchi. Guardarono il loro avversario, il quale non aveva più la forza di resistere; aveva gravi lesioni in tutto il corpo, era come una lampada che non aveva più olio da bruciare. Lentamente avanzarono verso di lui, preparandosi a finire questo scontro problematico.


Xu Qing tremava; era sul punto di precipitarsi avanti, quando Han Bei la raggiunse afferrandole il braccio e trattenendola con incredibile forza.


Xu Qing si voltò a guardarla, quando all'improvviso Meng Hao rise.


La pelle era pallida come un cencio e il suo aspetto era invecchiato; non era più giovane. Però, c'era qualcosa visibile nel volto che era sempre esistito.


La sua risata conteneva qualcosa di strano e feroce, era colma di intenso intento omicida!


“Svegliati, mio mastino!” disse. Lottò per alzare la mano destra e poggiarla gentilmente sulla maschera. Come pronunciò le parole, i suoi occhi si riempirono di calore e anticipazione.


Nel momento in cui aveva raggiunto la Formazione del Nucleo, era stato in grado di percepire il torpore del mastino. Sapeva che benché rimanesse assopito, era possibile svegliarlo per un momento.


Tutto quello che doveva fare era chiamarlo e svegliarlo. Questo... era il suo vero intento omicida. Infatti, tutto ciò che aveva fatto finora era servito solo a prendere tempo per permettere al mastino di svegliarsi. Per tutto il tempo, lo aveva chiamato silenziosamente, ancora e ancora.


Partendo sin dal reame mentale, fino a qui e al feroce e mortale combattimento, lo aveva chiamato in silenzio. Lo aveva chiamato per tutto il tempo, fino anche in questo momento quando aveva perso qualunque capacità di lottare. E fu allora che il mastino... iniziò finalmente a mostrare segni di movimento.


I movimenti contenevano ansietà, così come una frenesia simile a quella di Meng Hao. Sembrava come se il mastino stesse usando tutto il potere in suo possesso per combattere contro il torpore che lo tratteneva. Si svegliò, colmo dello stesso desiderio che possedeva durante il torneo dell'Eredità dell'Immortale di Sangue: proteggere il suo padrone.


La decina di vecchi si gettò in avanti e allo stesso tempo Meng Hao si allungò a toccare la maschera. Poi, disse le parole per richiamare il mastino. La maschera cominciò a tremare all'istante, volò in aria con incredibile velocità, fermandosi a levitare di fronte a Meng Hao.


Improvvisamente, apparve un enorme schermo di più di trecento metri di diametro color del sangue.


Sembrava un enorme specchio di sangue e quando comparve, la superficie si riempì di innumerevoli increspature, così come del ringhio che ne fuoriusciva.


Il suono del ringhio fece tremare il cielo e la terra, lasciando immediatamente stupefatta la dozzina di anziani. Suonava come se il mastino avesse trovato un nemico e lo stesse minacciando. L'aria si riempì del suono riecheggiante e passò attraverso la nebbia nera fino al mondo all'esterno dell'avvallamento.


Il Coltivatore alla Recisione dello Spirito del Clan Ji che era stato bloccato dal Patriarca del Clan Wang aprì improvvisamente gli occhi; le pupille erano contratte e di fronte a lui il Patriarca del Clan Wang si lasciò scappare un lieve verso di stupore.


Un ruggito così intriso di pazzia da poter scuotere il cielo risuonò dallo schermo color del sangue. Era il ruggito di una bestia selvaggia, pieno di follia e di ribollente istinto omicida. Come il ruggito riempì l'aria, gli Anziani di fronte a Meng Hao sperimentarono immediatamente nei loro cuori una sensazione di crisi mortale senza precedenti.


Fu in quel momento che la superficie dello schermo si distorse, si sporse in avanti... come se qualcosa stesse cercando di uscire!
                                


                                



