---
weight: 3130
title: Capitolo 313 – Lei è... un'Immortale!
pubDate: 2025-03-17T11:17:34.892Z
tags:
    - issth
---


Buona lettura!
-Madotter


L'intensa sensazione di una crisi mortale fece tremare i cuori agli Anziani dei Clan Ji e Li e nei loro occhi splendeva con intensità lo sconcerto.


Considerando le loro basi di Coltivazione, l'età e la vasta esperienza, non c'erano molte cose al mondo che potessero davvero sorprenderli.


Ma ora, un profondo senso di pericolo sgorgò in tutti i loro cuori simultaneamente.


È estremamente difficile praticare la Coltivazione fino allo stadio dell'Anima Nascente, in molti cadono lungo la via; per costoro raggiungere questo livello significava aver sperimentato molte circostanze fortunate. Però ora, affrontare una crisi mortale ebbe un profondo effetto sui loro cuori e sulle loro menti.


Per la prima volta, all'improvviso, queste persone provarono rimpianto...


Tuttavia, prima di avere un'occasione di ritirarsi, un ruggito intenso uscì dallo schermo rosso sangue largo trecento metri; colmo di così tanto potere da distruggere qualsiasi ostacolo sulla sua strada.


Il suono riempì l'aria, scuotendo completamente il cuore e la mente di tutti coloro che lo udirono. Alcuni con basi di Coltivazione più deboli, tossirono sangue. La decina di vecchi guardò con sconcerto mentre l'enorme schermo color del sangue sembrò aprirsi con uno strappo.


Dall'interno si levò un'enorme luce rossa; e dentro la luce... si poteva vedere...


Un'enorme zampa che si allungava verso di loro!


Era solo una zampa, qualcosa che apparteneva a una gigantesca bestia selvaggia. Possedeva dei lunghi artigli, affilati come rasoi e coperti di spessa pelliccia rossa. Con sé portava un'indescrivibile aura demoniaca. Fu solo una zampa, di circa trenta metri, che emerse dallo schermo. Ignorò la forza che sopprimeva le basi di Coltivazione e schizzò fuori.


Nell'istante in cui apparve l'artiglio, si poté percepire chiaramente anche un'aura intensa e terrificante, che esplose riempiendo l'area e colmando di sconcerto le facce della dozzina di anziani. Gli si strinsero le pupille e si ritirarono con le menti che giravano senza sosta.


“Quello...”


“L'aura della Recisione dello Spirito!!”


“Dannazione! Come può questo Meng Hao avere con se un'aura alla Recisione dello Spirito!?!?”


I capelli si rizzarono in testa e quella sensazione di crisi divenne ancora più forte. Ma nell'istante in cui tentarono di fuggire, la zampa che era emersa dallo schermo color sangue si alzò in aria. Poi, si abbassò con forza verso di loro.


Questa ovviamente era la zampa del Mastino di Sangue dormiente, che durante i fugaci dieci anni trascorsi, non era stato in grado di svegliarsi. Però, dopo che Meng Hao aveva raggiunto la Formazione del Nucleo, una connessione maggiore era apparsa tra di loro. I ripetuti richiami e il momento critico che stava affrontando, erano stati uno stimolo intenso che l'aveva svegliato  all'improvviso.


In questo momento, tutto ciò che poteva fare era estendere la zampa nel mondo e colpire.
Un ruggito colmò il cielo e la terra e il mastino, che era già evoluto al livello della Recisione dello Spirito, abbassò la zampa. Tre degli Anziani del Clan Ji avevano delle espressioni piene di insania mentre, incapaci di schivare, le loro basi di Coltivazione esplodevano.


I tre uomini emisero delle urla da gelare il sangue; il sangue spruzzò dalle bocche e i corpi iniziarono a collassare. Le loro Anime Nascenti tentarono di fuggire, ma prima che riuscissero ad andare molto lontano, vennero distrutte dalla zampa.


Tra gli Anziani del Clan Li, ce ne furono quattro troppo lenti a evadere: morirono all'istante.


Mentre l'enorme zampa del mastino discendeva sui quattro, si udì un boato. I loro corpi furono mutilati; le loro Anime Nascenti furono incapaci di scappare e vennero immediatamente ridotte in polvere!


Questa scena colse tutti di sorpresa. In un battere di ciglia, della dozzina o quasi di Coltivatori all'Anima Nascente, sette erano stati massacrati!!


Questi sette furono incapaci di sostenere anche solo un un colpo della zampa del Mastino di Sangue e vennero completamente sterminati. Quell'istante riempì di paura il resto degli Anziani, i loro volti persero tutto il colore, i cuori batterono all'impazzata e i capelli gli si rizzarono sulla testa. Tutto ciò a cui riuscivano a pensare il quel momento era di fuggire il più velocemente possibile.


Ogni cosa stava andando all'opposto delle previsioni e stava eccedendo i limiti della loro immaginazione. Come avrebbero mai potuto prevedere che Meng Hao, un banale Coltivatore alla Formazione del Nucleo, fosse... così difficile da uccidere!


Non avevano modo di sapere che per Meng Hao raggiungere la Formazione del Nucleo era solamente il primo passo verso la vetta. Dopo aver raggiunto questo stadio, aveva a disposizione una vasta gamma di tecniche magiche e altri metodi a cui poteva fare ricorso.


Si poteva dire che Meng Hao avesse risparmiato ogni cosa per un finale esplosivo!


Il boato riecheggiava ancora quando la zampa del mastino iniziò a svanire. Anche l'enorme schermo rosso sangue cominciò a sparire e Meng Hao afferrò la maschera mentre cadeva a terra.


Al momento, Han Bei e gli altri sembravano incapaci anche solo di respirare. Fissavano la lampada vuota che era Meng Hao; nessuno di loro avrebbe mai immaginato che gli eventi si sarebbero ribaltati come era successo.


“Divinità di Sangue!” ansimò Li Shiqi, tremando. “Quella era una Divinità di Sangue!!” Gli altri ripensarono immediatamente al torneo dell'Eredità dell'Immortale di Sangue e al mastino color del sangue.


Allora non avevano idea a chi appartenesse. Ora, si poteva dire che avevano compreso, ma ebbero poco tempo per pensarci. Vedere, con i loro stessi occhi, tutto ciò che era appena successo, fece girare loro la testa.


Meng Hao, afferrata la maschera, estrasse degli elisir medicinali che consumò. Stringendo i denti lottò per mettersi in piedi. Guardò verso il gruppo di astanti e il suo sguardo rimase su Xu Qing per qualche momento, poi si voltò e continuò a dirigersi verso la Grotta della Rinascita alla massima velocità che riuscì a produrre.


“Fang Mu...” gridò Chu Yuyan. Vedendolo voltarsi per andarsene, comprese all'improvviso che non aveva idea di quando avrebbe potuto vederlo di nuovo e se non l'avesse chiamato, forse non avrebbe mai avuto un'altra occasione di farlo.


Il corpo di Meng Hao tremò leggermente, ma continuò ad avanzare.


Era ben conscio che gli eccentrici dell'Anima Nascente erano intimiditi dall'improvvisa comparsa del mastino e dalla morte dei loro sette compagni. Tuttavia, non gli sarebbe servito molto a realizzare cosa stava succedendo. Dopo un momento di esitazione, avrebbero sicuramente visto che Meng Hao appariva forte all'esterno, ma che era in realtà incomparabilmente debole. Ci sarebbero voluti pochi attimi prima che lo inseguissero di nuovo.


Per quanto riguardava il mastino, dopo il suo attacco era immediatamente ripiombato nel torpore. Ora non sarebbe importato quante volte Meng Hao lo chiamasse, non sarebbe stato in grado di svegliarsi.


“Tutte le vie per l'esterno sono sigillate. La mia unica opzione è... la Grotta della Rinascita.” Stringendo i denti Meng Hao fischiò attraverso l'aria.


Fu in questo momento che i rimanenti sette od otto Anziani che non erano stati uccisi, cessarono improvvisamente di scappare. Le loro espressioni erano ora piene di esitazione. Sembrava che stessero analizzando tutto ciò che era appena successo. Considerando la loro età ed esperienza, gli ci volle solo il tempo di dieci respiri per afferrare la situazione. Delle espressioni inguardabili comparvero sulle loro facce e immediatamente si voltarono e tornarono indietro.


In un batter d'occhio, tutti i Coltivatori dell'Anima Nascente in fuga erano di nuovo all'inseguimento di Meng Hao.


Era solo a venticinque chilometri dalla Grotta della Rinascita, quando da dentro la grotta si udì all'improvviso un debole sospiro.


Era il sospiro di una donna. Il suono era completamente inaspettato, ma nell'istante in cui riempì l'aria, i volti dei rimanenti inseguitori si contorsero cadendo all'indietro con i corpi tremanti e tossendo sangue. Sguardi sbalorditi coprirono i loro volti; sembrava che qualsiasi cosa avessero appena incontrato, fosse ancora più potente del Mastino di Sangue.


Anche le loro Anime Nascenti erano scosse, la paura raggiunse l'apice.


Non erano gli unici. Tutti i Coltivatori all'esterno dell'avvallamento sentirono il sospiro e i loro cuori e menti vennero scossi. Dalle bocche spruzzò del sangue e uno sguardo senza precedenti riempì i volti dei Patriarchi alla Recisione dello Spirito delle varie Sette.


“Questo...”


Sbiancarono e del sangue eruttò dalle loro bocche; sembrava avessero gravi danni interni!


Dentro la nebbia, anche il Coltivatore alla Recisione dello Spirito del Clan Ji tossì sangue e lo stupore sul suo volto non poteva essere più intenso quando udì il suono dalla Grotta della Rinascita.


Questa non era la voce di una delle strane forme di vita che vi esistevano; questo era il sospiro di una donna!


Nella nebbia, il Patriarca del Clan Wang, che era invisibile a tutti, senti il corpo tramare. “Chi è..? Lei... un'Immortale!!” Era come se una violenta tempesta imperversasse dentro di lui; uno sguardo severo gli coprì il volto e i suoi occhi brillarono intensi, pieni di terrore e incredulità mentre guardava verso la Grotta della Rinascita.


Fu in quel momento che si poté udire la voce di una donna provenire dalla Grotta.


La voce era calda e fu accompagnata da un altro sospiro. “Anni fa, hai accidentalmente indebolito il sigillo che mi tratteneva. Quello conta come seminare il Karma... Oggi tu non puoi venire alla Grotta della Rinascita. Vai, ti aiuterò a scappare. Questo conta come mietere il Karma.” Mentre la voce riecheggiava fuori dalla grotta, si vide all'improvviso volarne fuori una luce bianca.


Era una scaglia!


Una scaglia di pesce!


E mentre volava, apparve anche una piuma.


La piuma di un roc!


La scaglia simile a una piuma volava con incredibile velocità e quasi immediatamente apparve davanti a Meng Hao. Quando avvenne, si conficcò immediatamente nella sua fronte. Tutto il corpo tremò, mentre un caldo potere lo colmava.


Immediatamente la sua base di Coltivazione divenne stabile. Non era più bruciata e sull'orlo del collasso. Era invece completamente ristorata. Come prima, era allo stadio iniziale della Formazione del Nucleo e in un battito di ciglia le sue ferite furono guarite di circa il venti percento.


In effetti, anche la sua longevità era aumentata di un poco, il volto non era più quello di un vecchio. Appariva giovane come prima, anche se il pallore non poteva essere cambiato.


Anche il bianco dei capelli non fu possibile cambiarlo.


“Ti concederò il potere di un roc. Vai. Lascia questo posto...” Come la voce riecheggiò, Meng Hao sentì all'improvviso un incredibile potere sospingerlo, sfiorare il suo corpo e alimentarlo. All'improvviso iniziò a sfrecciare in avanti come un roc.


Gli otto Coltivatori dell'Anima Nascente non avevano la minima inclinazione a bloccarlo. La voce della donna dalla Grotta della Rinascita era abbastanza da riempire di terrore i cuori di ognuno, nell'area.


Meng Hao non ebbe il tempo di pensare quando all'improvviso sfrecciò fuori dall'avvallamento, apparendo nel mondo esterno, davanti agli occhi dei Coltivatori di tutte le Sette e i Clan del Dominio Meridionale.


Quello che videro era come una stella cadente; al cui interno vi era Meng Hao, con i capelli bianchi e la tunica color del sangue.


I suoi occhi brillarono di confusione, ma solo per un momento, per poi essere rimpiazzata dalla comprensione. Sapeva chi lo stava aiutando.


“Il roc... Lei è il roc che volava verso la Grotta della Rinascita quell'anno... Ma perché mi ha salvato? Come, esattamente, ho seminato del Karma con lei...?”


“Nella Lega dei Sigillatori del Demone sono tutti senza cuore...” disse lei con un sospiro. “Ora sei da solo.” E mentre le parole echeggiavano nelle sue orecchie, i suoi occhi si spalancarono.


Fine del Libro 3 - L'Onore del Fato Viola

Libro 4: Eccelso dei Cinque Colori

