---
weight: 3220
title: Capitolo 322 - La borsa da trasporto del Clan Ji
pubDate: 2025-03-17T11:17:34.893Z
tags:
    - issth
---


Buona lettura!
-Madotter


Dopo un bel po' di tempo, la figura di Meng Hao scomparve gradualmente nel nulla, trasformandosi in una pulsante aura.


Tornato nella grotta dell’Immortale, lentamente aprì gli occhi vacui, provava una sensazione di paura in qualche modo imbarazzante.


Il respiro era un po' pesante. Tutto ciò che aveva detto il vecchio, ogni parola, ogni frase, continuava a rimbombare nella mente di Meng Hao come il tuono.


Vari ricordi cominciarono a scintillare nella mente, e i suoi occhi cominciarono ad accendersi.


"La nona sconfinata montagna.... Choumen Tai proviene dal Pianeta della gabbia della tigre nella Settima Montagna e partecipò a quella che venne chiamata la grande guerra della Nona Montagna .... Quella deve essere stata la grande guerra tra le stelle di cui il vecchio parlò! [1]


Ricordo inoltre che il Sigillatore del Demone di ottava generazione affermò di aver incontrato l'eredità del Sigillatore del Demone di settima generazione nella Sesta Montagna, ecco come è entrato a far parte della Lega dei Demoni Sigillatori. Disse che raffinò metà del Mare della Sesta Montagna per formare la sua Giada del Sigillo del Demone!" [2]


Diversi indizi, che in passato erano disseminati nella sua mente, si erano uniti grazie alle parole dell’anziano. Ora, stava ottenendo un'immagine complessiva molto più chiara.


"La vastità oltre questo mondo comprende Nove Montagne e Mari di dimensioni indescrivibili. Ogni montagna ha il proprio sole e la propria luna .... Ogni montagna ha anche quattro pianeti! Secondo ciò che Choumen Tai disse, io sono su uno dei quattro pianeti della Nona Montagna, il Pianeta del Cielo Meridionale!" In quell'istante, il mondo che Meng Hao conosceva, si disgregò. Tutto era molto più grande di quanto avesse mai immaginato. Attualmente, la sua mente era piena di conoscenza dei Cieli che ... solo gli Immortali potevano capire.


"Il Clan Ji è potente non solo qui nel Pianeta del Cielo Meridionale, ma anche negli altri tre pianeti. Questo perché l'antenato Ji si impadronì dell'Essenza della Nona Montagna e del Mare e divenne il più potente di tutti, trasformando infine i Cieli della Nona Montagna! L'antenato Ji (季) cambiò il nome Li (李) con i cieli (天)! Com'è stato audace!" Meng Hao fece un respiro profondo; improvvisamente sentì addosso una grande pressione. Poteva mai immaginare come fosse potente il Clan Ji? Era inimmaginabilmente terrificante.


Inoltre, ciò che aveva di fronte era semplicemente una branca minore del Clan Ji qui sul Pianeta del Cielo Meridionale.


"Il Filo di Karma ..." pensò. "Quello dev'essere il filo invisibile che mi è stato attaccato dopo che uccisi Ji Hongdong. Quel filo mi bloccò, non sarò in grado di fuggire da nessuna parte nella Nona Montagna e nel Mare. Hmm ... mi chiedo, quale posizione occupa il Clan Fang?” Si accigliò, senza aver modo di rispondere alla domanda.


"L'essenza della Nona Montagna e del Mare ... Potrebbe essere il Qi Demoniaco che riesco a percepire con l'arte della Legittima Concessione? L'Essenza della Nona Montagna è un Demone?" Meng Hao aggrottò la fronte. Considerando la sua base di Coltivazione e l'esperienza, aveva difficoltà a comprendere queste cose.


"Choumen Tai proviene dal settimo monte. L'ottavo sigillatore del Demone proveniva dalla sesta montagna. L'eredità del Settimo sigillatore del demone proveniva dalla Sesta Montagna ... Io sono il Nono sigillatore del demone che proviene da ... dalla Setta dell’Affidabilità." La mente di Meng Hao era completamente in disordine. Era come se un vasto e misterioso rotolo si stesse srotolando lentamente davanti a lui. Quanto più avrebbe voluto vedere, tanto più doveva estendere il rotolo.


"E poi c'è quella donna della Setta della Spada Solitaria, Shan Ling. La Giada del Sigillo del Demone disse che lei era una pietra dalla Nona Montagna che cadendo divenne uno spirito ..." Meng Hao si strofinò il naso. Sentiva che tutta la sua mente era un disastro. [3]


"Che tipo di persone erano le precedenti otto generazioni di Sigillatori di Demoni? Sviluppando la loro magia, posso percepire l'Essenza della Nona Montagna e del Mare. Quanto potenti erano, esattamente? E perché l’Antenato Ji non approvò la Lega dei Sigillatori di Demoni ...” Si accigliò di nuovo. Gli piaceva riflettere, ma non importa quanto pensasse a tutto ciò che sapeva, non poteva mettere insieme tutti i pezzi. Gli mancavano troppe informazioni.


L’utilizzo di un’esigua parte di informazioni per cercare di capire il quadro generale, lo porterà naturalmente alla frustrazione.


"Sigillatori del Demone, Sigillatori del Demone.... Se l'essenza del Qi della Nona Montagna e del Mare è il Qi Demoniaco, allora la Lega dei Sigillatori del Demone non potrebbe essere in una posizione al di sopra della Nona Montagna e del Mare? Se è così, allora ... " Il suo cuore cominciò a martellare a seguito dell’immensa domanda. Tuttavia, rapidamente decise di sfatare il concetto.


"Impossibile. Se ciò fosse vero, come avrebbero potuto perire le precedenti otto generazioni dei Sigillatori del Demone? E perché io, la Nona Generazione dei Sigillatori del Demone, dovrei essere in questa difficile situazione? Il mio unico protettore del Dao è una vecchia tartaruga che da molto tempo è fuggita." Meng Hao rise con amarezza. Non importava come sbarazzarsi dell'idea, sembrava impossibile; eppure, si era radicalizzata nella sua mente.


"L'ottavo sigillatore di Demoni dovette sperimentare la tribolazione del Dao nelle Nove Montagne e Mari .... Non disse la Nona Montagna, disse Nove Montagne. Significava tutte le Nove Montagne e Mari ..." Meng Hao rifletté per un po', poi decise di smettere di analizzare tutto. Lanciò un dolce sospiro. Sapeva che questa supposizione non gli avrebbe fatto bene; non era altro che un Coltivatore della Formazione del Nucleo.


"Chi lo sa, non potrei mai lasciare il Pianeta del Cielo Settentrionale. L'unico modo per farlo è raggiungere l'Ascensione Immortale." Scosse la testa per sgomberare la mente.


L'Ascensione Immortale era solo un concetto vago per lui; ciò che era più preoccupante fu il percorso del Nucleo Dorato Perfetto.


Nei mesi successivi di pratica con l'arte della legittima concessione, Meng Hao non sentì più il vecchio uomo nel campo della macerie. Tuttavia, egli aveva costantemente la sensazione di essere osservato.


Nel corso dei mesi, il numero di coltivatori esterni che si unirono alla forza che circondava la grotta dell’Immortale superarono il centinaio. Ormai era diventata la forza più potente in tutta la regione.


Più di cento persone circondarono la piccola montagna. La cisterna medicale era la seconda delle località sante, la prima era la grotta dell’Immortale di Meng Hao.


Ogni giorno, tutti erano tenuti a recitare le parole in merito alla fede nel Quinto Signore che portava la vita eterna. Essendo una moltitudine, il loro urlo sembrava un tuono.


L'aumentare dei numeri giovò a Meng Hao. Ogni volta che aveva bisogno di qualcosa, un grosso gruppo di Coltivatori compariva in un batter d’occhio per affrontare qualsiasi richiesta. Il pappagallo e la gelatina di carne sembravano estremamente interessati a comandare tutti i Coltivatori. Pertanto, Meng Hao non ebbe bisogno di prestar loro molta attenzione, così li lasciò a loro stessi.


In un particolare giorno, Meng Hao sedeva in meditazione a gambe incrociate, quando improvvisamente gli occhi si spalancarono. Poteva sentire che il simbolo magico sulla borsa di Ji Hongdong si era completamente dissipato.


"Mi chiedo cosa ci sarà all'interno della borsa di un membro del Clan Ji .... È difficile da dire, considerando che Ji Hongdong era solo un membro della giovane generazione." Ora che riusciva a comprendere di più lo spaventoso potere del Clan Ji, la sua aspettativa era aumentata. Lo tolse dalla borsa e lo esaminò con il senso spirituale.


La sua faccia cambiò immediatamente espressione, e sospirò.


"Era decisamente degno di essere un membro del Clan Ji ..." mormorò. "Ho fatto il colpaccio questa volta!" Aveva a lungo atteso che il contenuto della borsa non lo avrebbe affatto deluso. Tuttavia, indipendentemente dal vasto potere e dalle risorse del Clan, Ji Hongdong era un minuscolo membro della giovane generazione. Come tale, Meng Hao aveva dato per scontato che non sarebbe stato deluso, ma comunque non si aspettava troppo.


Tuttavia, sembrava aver sottovalutato le risorse di un membro del Clan Pseudo-Array Ji....


"Pietre dello spirito di altissimo livello..." Un bagliore brillò sulla mano destra di Meng Hao mentre una pietra spirituale appariva. L'interno della pietra spirituale era oscuro, non traslucido. Sembrava ordinaria, ed era qualcosa che la maggior parte delle persone non aveva mai visto. Tuttavia, Meng Hao ne aveva familiarità.


Questo era lo stesso tipo di pietra spirituale di altissimo livello che aveva usato per duplicare la spada in legno anni fa!


Queste Pietre dello Spirito erano incredibilmente utili. Meng Hao ne era da tempo rimasto senza. Quando ripensò a come le aveva sperperate, ebbe una fitta al cuore. Infatti, considerando che riteneva che una spada di legno particolare fosse solo moderatamente potente, si sentiva davvero una nullità.


Si era veramente pentito della sua passata ignoranza. Solo ora grazie alla pratica della coltivazione, comprese veramente il valore delle Pietre dello Spirito di altissimo livello. In tutto il dominio meridionale si potevano trovare le Pietre dello Spirito di alto livello, ma la varietà di altissimo livello era estremamente rara.


Mentre guardava la Pietra dello Spirito nella sua mano, il potere salì all'improvviso dalla base di Coltivazione. La pietra dello spirito cominciò a brillare di una luce magnifica. Allo stesso tempo, emanava un'enorme quantità di energia spirituale, riempiendo l'intera grotta dell’Immortale.


Pervase la grotta, diffondendosi anche al di fuori. I più di cento coltivatori fuori spalancarono gli occhi scioccati mentre percepivano l'energia spirituale.


"Cinquanta Pietre dello Spirito di altissimo livello!" Pensò Meng Hao. Soppresse l'eccitazione; una collezione di Pietre dello Spirito gli sarebbe stata incredibilmente utile. Potrebbero servire come nucleo di alcuni tesori magici o formazioni di incantesimi.


Inoltre, avrebbe potuto anche provare a duplicare l’Elisir Primordiale del Riempimento Celeste, ne aveva bisogno per recuperare la sua longevità. Poi avrebbe potuto utilizzare nuovamente la Maschera dell’Immortale di Sangue e avrebbe potuto esercitare il suo sconvolgente potere.


Cominciò a rimettere a posto la pietra dello spirito. "Va bene, quindi ci sono le Pietre dello Spirito. Che altro ... oh!?" All'improvviso, il suo corpo cominciò a tremare, si alzò in piedi con uno sguardo di incredulità sul volto.


"Questo ... questo ..." cominciò ad ansimare con stupore. Proprio in quel momento era accaduto qualcosa che non vedeva da tanto tempo ... l'energia spirituale si era riversata nel suo corpo!


Questo posto non era né il luogo dell’Eredità dell’Immortale di Sangue, né del Clan Song. Ma improvvisamente riuscì ad assorbire l'energia spirituale nell'area. Si riversò direttamente nel suo corpo, penetrando attraverso i pori, riempiendolo.


La sensazione di riuscire ad assorbire ancora una volta l'energia spirituale del Cielo e della Terra fece chiudere gli occhi a Meng Hao. Sin da quando aveva formato la Consistenza Perfetta, non era riuscito ad assorbire l'energia spirituale in un luogo diverso dalla zona dall'Eredità dell’Immortale di Sangue e dal Clan Song.


Un istante dopo, aprì gli occhi che si illuminarono con una luce intensa. Aveva già assorbito tutta l'energia spirituale in tutta la zona, inclusa quella fuori dalla grotta dell'immortale.


Questo di per sé cambiò completamente l'impressione che aveva di questa borsa. La sua mente stava vorticando ancora più intensamente di quanto avesse fatto quando udì le parole del vecchio nel campo delle macerie.


"Pietre dello spirito di altissimo livello...". Ancora una volta guardò la Pietra dello Spirito che teneva in mano. Ruotò la sua base di Coltivazione e sentì in lui una sconfinata energia spirituale. Ciò assodò la sua ipotesi; non era un'illusione.


"Deve avere qualcosa a che fare con la mia base di Coltivazione. In ogni caso, sembra che una volta formato il Nucleo Dorato Perfetto, posso ancora utilizzare le Pietre dello Spirito di altissimo livello per assorbire l'energia spirituale. Non potevo farlo durante la Stabilità della Consistenza. Con queste Pietre dello Spirito, non dovrò fare affidamento solo sugli elisir medicinali e sulla Trasformazione della Pupilla Viola per curarmi." Guardò le cinquanta Pietre dello Spirito di altissimo livello nella borsa. A partire da questo momento, erano ancora più preziose per Meng Hao di quanto lo erano state prima.


NOTE:


1. Choumen Tai è il "Cadavere di Immortale" che Meng Hao incontrò nel capitolo 301.


2. I ricordi dell'ottavo sigillatore di demoni furono manifestati nel capitolo 102.


3. Shan Ling fu introdotta del capitolo 180.


                                



