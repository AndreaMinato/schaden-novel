---
weight: 3260
title: Capitolo 326 – Quello Non l'Ho Mai Provato Prima!
pubDate: 2025-03-17T11:17:34.894Z
tags:
    - issth
---


Buona lettura!
-Madotter


“Le radici non possono essere distrutte, le foglie non moriranno mai. Le foglie non muoiono mai, le radici non potranno essere distrutte...” Mentre metteva assieme i pezzi, i suoi occhi erano pieni di pensieri. Una forma di vita miracolosa che possiede naturalmente il tipo di relazione di una madre e un figlio. Raro al mondo, praticamente mai visto.


Quello che gli venne in mente, erano le parole che aveva udito anni prima.


“La larva non può essere distrutta e i fili non possono essere spezzati. I fili non possono essere spezzati, né la larva può essere distrutta!” Queste parole descrivevano una creatura che, quando nutrita con le Foglie del Gelso di Tuono della Rete del Setaccio, si trasforma da Larva della Neve Gelida nell'insetto miracoloso chiamato Larva Cieca. [1]


“A parte quella larva, c'è un altro modo, ma la loro crescita non è completa...” Gli occhi gli luccicarono come pensò ai suoi Cloni di Sangue.


Dato che il nucleo di ogni Clone era fatto con la pelle della gelatina, fintanto che lui non fosse morto, non li si poteva distruggere. E anche se lo fossero stati, potevano essere ricreati facilmente; poteva essere un po' esagerato dire che erano eternamente indistruttibili, ma rimaneva il fatto che fossero davvero difficili da uccidere veramente.


Però, la base di Coltivazione dei Cloni di Sangue era troppo distante dalla sua. Potevano essere difficili da distruggere, ma quando fosse stato tempo di fronteggiare la Tribolazione Celeste, sapeva che sarebbero stati sconfitti.


“A meno che non raffini nove generazioni di sangue, aggiungendo poi la mia per forzarne così un'altra sopra le nove. A quel punto sarebbe uno Spirito di Sangue. Io non potrei essere distrutto e lo spirito non si disperderebbe mai!”


Mentre era perso nei suoi pensieri, l'arrogante pappagallo lo guardò di nuovo con sdegno. “Non pensarci neanche” disse improvvisamente. “Solo persone con un'incredibile fortuna e una stupefacente buona sorte hanno la possibilità di ottenere una forma di vita miracolosa come quella. Per esempio, io, il Quinto Signore, possedevo una volta una miracolosa radice di loto. Solo qualcuno come me può ottenere roba del genere.”


Meng Hao ignorò il pappagallo e continuò a pensare. All'improvviso un nuovo pensiero si agitò nella sua mente; le parole del pappagallo avevano aperto le chiuse del cervello su come trascendere la Tribolazione. Dopo tutto, non si trovava nella zona dell'Eredità dell'Immortale di Sangue; questa volta, avrebbe affrontato la prova da solo.


Ci aveva pensato per molto, molto tempo e le parole del pappagallo avevano acceso un fuoco all'interno della sua mente; ogni tipo di pensieri e domande esplodevano dentro di lui.


“Riguardo la forma di vita miracolosa” pensò, “c'è qualcos'altro che potrei fare. Potrei prendere in prestito il Qi Demoniaco da Cielo e Terra per creare una Incarnazione illusoria. Dopo tutto, l'Incarnazione può portare con se la mia volontà per uccidere la gente. Mi domando se posso usarla per difendermi contro la Tribolazione Celeste... Peccato che l'Incarnazione sia così debole. Però, è un'area che si potrebbe esplorare.” I suoi occhi si accesero quando realizzò di aver già tre tipi di forme di vita miracolose.


“In più ho la gelatina!” pensò. I suoi occhi contenevano un brillio impercettibile; usarla per trascendere la Tribolazione sarebbe stata la sua ultima risorsa. Aveva da tempo preso nota della sua abilità di consumare i fulmini.


“Dimenticatene. Dimenticate.” disse il pappagallo guardando di sbieco Meng Hao. Sospirò con una espressione in faccia che trasudava onniscienza. “Quel metodo è definitivamente troppo difficile. In tutti i Cieli, penso che solo il Quinto Signore potrebbe riuscire in qualcosa del genere. Per gli altri, davvero, potrebbe succedere solo nei loro sogni.


Il Quinto Signore è un antico ed erudito Uccello Celestiale. Onnisciente. Va bene, ti dirò un altro metodo. Questo non è molto difficile; in realtà è piuttosto semplice. Tuttavia, anche questo metodo è disponibile solo per persone con straordinaria fortuna e buona sorte.


Ti basta avere un'Anima di Fulmini vicino a te. Se ce l'hai, sarà molto più facile trascendere la Tribolazione. Però devi addestrare l'Anima di Fulmini tu stesso. Essenzialmente inizi con l'anima di un Coltivatore che abbia una profonda base di Coltivazione. Poi, lentamente usi dei fulmini per trasformare la sua anima materializzata. Col tempo, aumenti la quantità di fulmini e ammesso che l'anima non sia distrutta, si trasformerà, eventualmente, in un'Anima di Fulmini che potrai usare.” Il pappagallo sbadigliò e poi volò fuori dalla Grotta dell'Immortale in un lampo di luce. Fuori, iniziò di nuovo a istruire i Coltivatori sulla sua autoproclamata magia Celestiale.


Meng Hao sedette a gambe incrociate nella Grotta dell'Immortale, pensando a ciò che il pappagallo aveva detto circa l'Anima di Fulmini. Una strana espressione gli comparve in volto e dopo un po', colpì la borsa da trasporto e la maschera color del sangue gli apparve in mano. Mandò il suo Senso Spirituale all'interno per trovare il Patriarca del Clan Li, che era stato dimenticato dalla gelatina dopo la comparsa del pappagallo.


Il Patriarca del Clan Li non era più senza vita come prima. Tuttavia, appena vide Meng Hao, il suo corpo iniziò a tremare. Chiaramente la paura della gelatina aveva raggiunto il massimo livello.


Meng Hao girò attorno al Patriarca, esaminando la sua anima materializzata e, dopo un po', i suoi occhi brillarono.


Il bagliore colmò di terrore il cuore del Patriarca.


“Cosa... cosa sta pianificando?!” chiese con cautela. Aveva un brutto presentimento, come se qualcosa di miserabile stesse per accadere alla sua anima materializzata. Dopo il tempo speso a essere tormentato dalla gelatina, senza neppure la scelta di morire, non era più orgoglioso e superbo come una volta.


Meng Hao non disse niente e dopo aver esaminato il Patriarca per un momento, fece qualcosa con il Senso Spirituale e un fulmine apparve dentro la maschera color del sangue. Questo saettò verso il Patriarca del Clan Li, colpendo direttamente la materializzazione della sua anima.


“Dannazione! Che cazzo stai facendo?!?!” Tremò e la sua materializzazione sfarfallò come se fosse sul punto di dissiparsi.


Meng Hao annuì, poi usò il suo Senso Spirituale per evocare un'altra saetta, e poi un'altra. Il boato dei tuoni risuonò, mentre i fulmini cadevano sul Patriarca, il quale emetteva costantemente dei miserabili strilli.


Questo processo continuò per un paio d'ore, finché la materializzazione non divenne flebile.


“Tu, psicopatico!” pianse il Patriarca digrignando i denti. “Sei un dannato folle! E quella gelatina non è altro che un incubo! Uno di questi giorni avrò la mia vendetta!” Continuava a maledire, ma dentro di se si sentiva piuttosto patetico, sospirando continuamente.


Nella Grotta dell'Immortale, Meng Hao aprì gli occhi.


“Il Patriarca del Clan Li ha una straordinaria base di Coltivazione. Possiede tutti i requisiti per diventare un'Anima di Fulmini. D'ora in poi, dovrò usare ogni metodo a mia disposizione per farlo abituare ai fulmini. Mi serve anche una Larva Cieca. Ma prima, devo uscire e radunare le ultime piante che mi servono per il Nucleo Dorato Perfetto.” Essendosi risolto, Meng Hao inviò il suo Senso Spirituale a trovare Huang Daxian.


Quello guardava compiacente mentre il pappagallo volava sopra al gruppo di persone che stava correndo in giro in vari schemi. Il suo corpo tremò quando la voce di Meng Hao echeggiò all'improvviso nella sua testa. Poi la sua mente fu marchiata con un'immagine delle piante che servivano a Meng Hao.


Mezzo mese più tardi, Meng Hao guardava un contenitore di giada, al cui interno vi erano le informazioni riguardanti le piante medicinali che gli servivano; un indizio scoperto durante l'investigazione portata avanti dal suo gruppo di oltre un centinaio di Coltivatori. Si alzò e lasciò la Grotta dell'Immortale.


“La Città di Dongluo, membro delle Nove Città Unite.” Nel contenitore di giada vi era anche una mappa delle Terre Nere, sulla quale era segnata la posizione della Città di Dongluo; che non era molto lontana. [2]


A questo punto, Meng Hao era diventato familiare con la struttura di potere delle Terre Nere, grazie al suo centinaio di seguaci. Oltre al Palazzo delle Terre Nere e alle Nove Città Unite, le Terre Nere erano abitate completamente da Coltivatori Solitari. In alcuni casi, dei gruppi si univano per formare dei piccoli poteri locali. Alcuni erano forti, altri deboli, ma ciò nonostante, esistevano in uno stato di divisione.


Per quanto riguardava l'Unione dei Nove, era formata dai nove Clan di Coltivatori più forti delle Terre Nere e dalle città che gli erano cresciute attorno. Si erano aggregate e avevano formato un'alleanza per fronteggiare il potere del Palazzo delle Terre Nere.


L'ingrediente che serviva a Meng Hao era la Foglia dell'Orchidea dello Spirito, una pianta medicinale che non era particolarmente rara. Detto ciò, non era qualcosa che i poteri minori avessero. Sarebbe stata disponibile solo in una delle nove città maggiori.


Secondo le informazioni ricevute, la Città di Dongluo avrebbe presto tenuto un'asta. Sarebbero stati in vendita elisir medicinali, così come piante. Per quanto riguardava la Foglia dell'Orchidea dello Spirito, poteva essere consumata per curare le ferite, perciò la gente sarebbe stata desiderosa di comprarla.


Mentre lasciava la regione della Grotta dell'Immortale per la prima volta in più di un anno, Meng Hao agitò la manica e si trasformò in un raggio di luce prismatica che sfrecciò via lontano come un fulmine.


Grazie all'Elisir Primordiale del Riempimento Celeste, i suoi capelli erano di nuovo neri e i suoi occhi erano difficili da comprendere. Indossava una veste verde e il suo aspetto era bello e raffinato. Sulla fronte c'era un marchio che sembrava sia una scaglia che una piuma, ma che non era nessuna delle due. Nel complesso, il suo aspetto era assolutamente straordinario.


Come volò via della Grotta, la gelatina e il pappagallo lo seguirono.


Mentre volavano assieme, il pappagallo riprendeva continuamente la gelatina, con cui litigava senza sosta. Il tutto continuò per alcuni giorni, con i due che occasionalmente scambiavano qualche colpo. Ma alla fine il pappagallo usò la sua carta vincente. Cominciò con una serie di “Lo vuoi sapere?”, che risultò nella trasformazione della gelatina in una campanella che il pappagallo si legò alla zampa.


Alla fine l'uccello andò a posarsi sulla spalla di Meng Hao, appollaiandosi con uno sguardo arrogante sul volto mentre diceva che lui era un antico Uccello Celestiale, unico nel suo genere, stimato in Cielo e in Terra, unico in tutto il creato.


Il terreno sotto di loro era nero come la pece, con piante occasionali di colore nero che crescevano dal suolo, tutto appariva sinistro. Per tutto il tempo Meng Hao non si fermò una sola volta; seguendo le informazioni sulla mappa, volò dritto verso la Città di Dongluo.


Una sera, alcuni giorni più tardi, apparve, un po' più avanti, una città verde. Non era grande o maestosa, ma piuttosto, di forma quadrata e apparentemente fatta di vegetazione.


Le mura cittadine erano create da piante intrecciate e la verzura creata la faceva spiccare vistosamente rispetto al suolo nero.


Nel centro della città crescevano degli alberi. E tutti avevano una grande quantità di rami che spuntavano da loro, i quali erano a loro volta intrecciati a formare degli strati. La città nel suo complesso sembrava formata da due livelli, uno al suolo e l'altro in cielo.
C'era un terzo livello, il quale era formato da un singolo, gigantesco albero, all'interno della città. Dalla distanza, la città sembrava davvero bizzarra e gli occhi di Meng Hao iniziarono a risplendere.


Mentre si avvicinavano, videro i cancelli cittadini, che erano formati da otto grandi alberi aggrovigliati. I Coltivatori entravano e uscivano dal cancello e dentro la città vi era una discreta quantità di Coltivatori.


Appollaiato in cima all'enorme albero al centro della città, c'era quello che appariva come una enorme fenice lunga molte dozzine di metri. Possedeva piume di uno scarlatto accesso ed era incredibilmente bello.


A uno sguardo più attento si rivelava essere, in realtà, non una fenice ma un pavone.


Occasionalmente guardava attorno alla città con un'espressione arrogante. Non emetteva il potere di una base di Coltivazione, ma dalla distanza emanava comunque un'aura potente e minacciosa che Meng Hao poteva percepire. Ciò fece restringere le sue pupille.


L'espressione del pavone sembrava dire che nessuno era degno del suo sguardo. Si guardava attorno in modo arrogante, sembrando disprezzare tutto ciò che vedeva.


All'improvviso, Meng Hao senti il pappagallo bisbigliare: “Osi comportarti così di fronte al Quinto Signore, stronzo!?”


Meng Hao aveva letto alcune informazioni riguardo a questo pavone scarlatto nel contenitore di giada. Era un animale sacro del Clan Dongluo. Per ragioni sconosciute agli estranei, spiccava il volo occasionalmente e girava attorno alla città; chiunque vedesse lo spettacolo ne lodava la bellezza.


Proprio quando erano sul punto di entrare in città, Meng Hao sentì il pappagallo al suo fianco ansimare pesantemente.


“Eee? Ora che sono più vicino posso vedere quello sguardo provocante nei suoi occhi... Hm, un uccello rosso, non l'ho mai provato prima...” Prima che Meng Hao potesse reagire o anche solo pensare al suo significato, il pappagallo se ne era andato. Meng Hao guardò mentre delle increspature si spandevano nell'aria e una scia multicolore sfrecciava nell'aria verso il pavone.


NOTE:


-Le informazioni sulla Larva Cieca sono state introdotte nel capitolo 165.


-Dongluo in Cinese è 东洛 dōng luò – Dong significa Est. Luo è una parola senza un significato. Dongluo è anche il nome di una vera località in Cina.
                                


                                



