---
weight: 327
title: Capitolo 327 – L'Arrabbiata Dongluo Ling!
pubDate: 2025-03-17T11:17:34.894Z
tags:
    - issth
---


Buona lettura!
-Madotter


Stava succedendo tutto troppo in fretta. Meng Hao rimase a bocca aperta dallo stupore; prima che potesse reagire, vide la scia multicolore volare nell'aria ad alta velocità. Sembrava una stella cadente mentre si dirigeva alla volta del bellissimo e orgoglioso Pavone Scarlatto.


All'interno della luce colorata non c'era altri che il pappagallo, che volava dritto come una lancia e con la testa alta. Il suo becco, curvo e affilato, emetteva un freddo bagliore mentre irrigidiva il corpo in qualcosa che sembrava la punta di una lancia.


Meng Hao non era sicuro se si stesse sbagliando o no, ma i suoi occhi sembravano davvero brillare di eccitazione, così come di determinazione e oscenità...


Si muoveva a una velocità incredibile; un attimo prima era a una certa distanza dal pavone. Il respiro successivo, gli era addosso.


Tutte le piume sul corpo del Pavone Scarlatto si rizzarono mentre girava la bellissima testa, emanando la grande potenza di una fenice, che sembrava avvisare chiunque dal mettersi sulla sua strada. Gli occhi di Meng Hao si spalancarono e la sua testa iniziò a girare. Aveva all'improvviso una sensazione davvero brutta su quello che stava per succedere. Guardò la scia di luce multicolore che era il pappagallo mentre caricava direttamente verso il fondo schiena del pavone...


Aaiiieee!


Un intenso e miserabile verso echeggiò dal grazioso e bellissimo pavone. Il suono era miserabile, come se un dolore indescrivibile lo inondasse.


Tutte le penne erano rizzate e la sua espressione contorta e stravolta. Non era più elegante e la bellezza si era trasformata in sofferenza. Tremava violentemente e i suoi strilli riempivano la Città di Dongluo, il che attrasse l'attenzione di un gran numero di Coltivatori, i quali alzarono tutti la testa stupefatti.


Quello che videro, era il pavone, sempre così aggraziato e arrogante, che tremava violentemente e strillava in maniera miserabile. Volava a casaccio nell'aria sbattendo le ali, come se cercasse di scrollarsi qualcosa di dosso.


Ma i suoi sforzi erano senza esito. Mentre urlava, i suoi occhi diventarono rossi e attorno a lui apparve un Mare di Fiamme in cui il pavone continuò a urlare con intensità. Le penne erano rizzate al punto da sembrare in procinto di esplodere per la pazzia.


Tutti i Coltivatori della città fissavano a bocca aperta, incerti su cosa stesse succedendo esattamente. Tuttavia, potevano tutti percepire che il pavone stava sperimentando un dolore indescrivibile.


Fu in questo momento che emersero i Coltivatori membri del Clan della Città di Dongluo, preoccupati mentre volavano verso il pavone. Una tra loro era una giovane donna che indossava un abito verde smeraldo. Le sue fattezze erano belle e incantevoli, ma i suoi occhi, che ricordavano quelli di una fenice, erano pieni di preoccupazione e confusione mentre si avvicinava al pavone.


“Pavone Scarlatto, cosa c'è che non va...?” disse. La voce era piacevole, come quella di un'allodola.


Non appena i Coltivatori nella città in basso la videro, iniziarono a discutere la faccenda con toni sommessi.


“Quella è la Dea Dongluo Ling, del Clan Dongluo...” [1]
“Non è altri che una delle tre Coltivatrici più belle di tutte le Terre Nere, Dongluo Ling!”


A questo punto, Meng Hao aveva chinato la testa ed era entrato velocemente in città, i capelli si stavano lentamente drizzando. Si mischiò tra la folla con il viso cinereo e guardando le fiamme nel cielo. I miserabili strilli del pavone continuavano a risuonare.


“Dannato pappagallo!” pensò digrignando i denti. Ma non c'era niente che potesse fare. Avrebbe dovuto tenere a mente le debolezze del volatile; quando ancora era bloccato nello specchio di rame, doveva prendere l'iniziativa per provocare una cosa del genere. Ma ora che era libero, non poteva trattenersi dopo aver visto un grazioso pavone piumato.


“Non posso permettere che la gente scopra che l'ho portato io qui...” pensò con un fremito. In alto, il pavone lanciò un altro grido. Ora, tutti potevano vedere un raggio di luce multicolore sibilare nell'aria vicino al posteriore del pavone. Ma prima che qualcuno potesse vedere chiaramente cosa ci fosse all'interno, acquistò impeto e sfrecciò verso il pavone.


Questo cercò di schivare, ma non ci riuscì. Quando la gente lo vide, poté solo guardare in silenzio stupefatta.


Basandosi su ciò che avevano appena visto, ora sapevano perché l'elegante Pavone Scarlatto emettesse delle grida da far gelare il sangue.


Il brusio delle conversazioni sorse immediatamente, mentre tutti esprimevano la loro incredulità e meraviglia.


“Quello è...”


“Cos'è quella cosa? Ciò che sta facendo è... indescrivibile...”


“Quella luce multicolore sta entrando... Mio Dio! C'è davvero un oggetto magico che faccia una cosa del genere? Che cos'è? È semplicemente troppo crudele, troppo maligno, troppo penetrante...”


Meng Hao stette nella folla con la mascella contratta. Sentiva come se il viso gli bruciasse; ed era preoccupato che tutti scoprissero che la luce multicolore era stata portata in città da lui.


I Coltivatori del Clan Dongluo fluttuavano a mezz'aria, cercando di capire come aiutare il pavone. Il volto di Dongluo Ling era colmo d'ansia. Tuttavia, la vista della luce colorata li fece rimanere a fissare scioccati.


Il pianto del Pavone Scarlatto era pietoso, gli occhi pieni di umiliazione e di dolore. All'improvviso, col corpo tremante, cominciò a cadere al suolo. I Coltivatori del Clan si precipitarono in avanti frenetici e mentre si avvicinavano, la luce multicolore scomparve, lasciandosi indietro solo il suono di ansimi esausti.


I volti dei Coltivatori del Clan Dongluo erano davvero inguardabili e Dongluo Ling stava virtualmente andando a fuoco. Pochi momenti dopo, l'intera città venne sigillata. Altri Coltivatori del Clan apparvero, bruciando di rabbia e di una furia omicida bestiale, mentre iniziavano a cercare la luce multicolore.


Uno poteva immaginare quali metodi feroci avrebbero impiegato per punire la luce misteriosa se mai l'avessero trovata...


Per quanto riguardava il Pavone Scarlatto, gli si stava dando un trattamento di emergenza...


Il volto di Meng Hao era altrettanto inguardabile mentre si disperdeva insieme alla folla. Non era sicuro dove fosse andato il pappagallo. Se gli fosse apparso all'improvviso sulla spalla, avrebbe dovuto lasciare la città immediatamente.


Si rese conto all'improvviso che la gelatina era, in verità, davvero ben educata...


Quando la notte cadde sulla Città di Dongluo, voci di cosa era appena successo si sparsero tra i vari Coltivatori. Più tardi quella notte, l'ira dell'intero Clan Dongluo bruciava.
Nella dimora del Clan Dongluo, Dongluo Ling stava lì con le lacrime agli occhi, mentre confortava il tremante Pavone Scarlatto addormentato. Ogni volta che tremava, negli occhi di lei lampeggiava il desiderio di uccidere.


“Troverò quella luce multicolore” disse digrignando i denti “e quando l'avrò fatto, la farò a pezzi!”


Nel frattempo, Meng Hao sedeva a gambe conserte e con il volto scuro nella sua stanza di una locanda locale. Alla fine, aprì gli occhi uscendo dalla sua meditazione e si lasciò scappare un debole sospiro quando comparve il pappagallo.


Appariva il solito di sempre, multicolore e con la gelatina ancora attaccata alla zampa. La sua espressione era di arroganza e nei suoi occhi si agitavano contentezza e compiacimento.


“Heyyy, il Quinto Signore è tornato” disse andando impettito avanti e indietro sul tavolo e alzando la testa per fissare Meng Hao.


“Ti sei divertito?” chiese Meng Hao freddamente e con volto inespressivo.


“Un sacco!!” rispose il pappagallo. Prese un respiro profondo e l'arroganza sul suo viso scomparve, per essere rimpiazzato da un'espressione di reminiscenza.


“Ho provato molti uccelli dai colori puri come quello” disse con un sospiro. “Un anno ho anche provato il loro antenato, la fenice. Però, lo scarlatto era l'unico colore che non avevo ancore provato. Non male. Davvero non male.”


“Lo sai quante difficoltà causerà se scoprono che eri tu?” disse Meng Hao.


“Di cosa hai paura?” disse, il volto pieno di presuntuosa grandezza. “Abbi fede nel Quinto Signore, guadagnerai la vita eterna. Quando il Quinto Signore appare, chi osa causare confusione? Se oseranno attaccar briga con me, li chiaverò a morte! Tratterò con loro come ho trattato con quell'uccello. Non sto parlando di te, ovviamente. Gli uccelli hanno la loro tenacia, e così le persone. Tenacia, quella è la chiave. Guarda, io ho un dovere nell'aiutarti. Unisciti a me con la tua voce più sonora...”


Un volto dall'aspetto solenne apparve all'improvviso sulla campanella attaccata alla zampa del pappagallo. “Sei immorale! Semplicemente troppo deviato! La missione nella mia vita è definitivamente quella di convertirti, uccello scellerato!”


Il pappagallo guardò in basso con uno sguardo di sdegno. “Zitto, p*uttana! Non ti ho forse sempre portato con me per fare questo genere di cose? Ti ricordi della Scimmia Spaziale di quell'anno? Ti ho portato con me, o no? E riguardo quella Fenice di Fiamme? Ti ho portato con me, o no? E cosa riguardo al grande pesce peloso del Mare Stellato, o quella tigre nell'Ottava Montagna? Cosa mi dici sul grande Drago Dorato? Ti sei dimenticato di quello?”


La gelatina esitò per un momento, poi strinse i denti e disse: “Uhh... Mi hai forzato!”


Meng Hao sedeva di lato, guardando in silenzio. In origine aveva programmato di dirne alcune su quello che era successo oggi, ma udendo il pappagallo elencare le sue “conquiste”, si rese conto improvvisamente di non avere niente da dire. Sospirò, scuotendo la testa e ignorando i due, invece chiuse gli occhi e continuò a meditare.


Mentre la notte proseguiva, il Clan Dongluo usò tutto il suo potere, tutti i suoi preziosi tesori e tutto il suo Senso Divino, per setacciare gli angoli della città. Fu tutto vano. Come le ricerche continuavano, passarono lentamente tre giorni.


Durante questi tre giorni, Meng Hao uscì due volte. Ogni volta il pappagallo si appollaiava pomposamente sulla sua spalla per accompagnarlo. In alcune occasioni incontrarono i membri del Clan Dongluo. Tuttavia, il brutto pappagallo non sembrò attrarre nessun sospetto.


“Non ti preoccupare” disse il pappagallo. “Ho fatto cose del genere in molte occasioni e non sono mai stato preso. L'unica cosa rimasta indietro sono le leggende del Quinto Signore. Tuttavia, nessuno conosce il mio vero aspetto.”


Meng Hao non rispose.


Nelle due occasioni in cui uscì, fece domande riguardo l'asta che si sarebbe tenuta tra dieci giorni e fu in grado di confermare che dieci Foglie di Orchidea dello Spirito sarebbero state messe in vendita.


Fece anche domande sul prezzo. Questa particolare pianta appariva all'asta ogni pochi anni e il prezzo era sempre un pochino sopra le diecimila Pietre dello Spirito.


Meng Hao non aveva molte Pietre, ma la borsa da trasporto di Ji Hongdong aveva Pietre dello Spirito di grado ultra alto, oltre a una collezione di Pietre normali che si aggirava attorno alle ventimila. Non molto quando si trattava di duplicare elisir medicinali, ma sarebbe dovuto essere abbastanza per comprare la Foglia di Orchidea dello Spirito e avanzare ancora qualcosa.


Alla sera del quarto giorno, Meng Hao sedeva a gambe incrociate nella sua stanza. All'improvviso aprì gli occhi e si lasciò scappare un sospiro. Come aveva anticipato, i guai erano venuti a cercarlo. Guardò verso la porta.


Non ci volle molto prima che esplodesse, fracassata in pezzi che piovvero nella stanza.


NOTE:


Il nome di Dongluo Ling è 东洛灵 dōng luò líng – Dongluo è il nome del clan, Ling significa spirito.


