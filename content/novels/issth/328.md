---
weight: 3280
title: Capitolo 328 - Stabilire la Forza!
pubDate: 2025-03-17T11:17:34.894Z
tags:
    - issth
---


Buona lettura!
-Madotter


Nel momento in cui la porta andò in frantumi si udì un sibilo, e il pappagallo scomparve senza lasciare tracce. Meng Hao non sapeva dove si fosse nascosto, ma aveva di certo visto il suo sguardo e sapeva quanti problemi avesse scatenato. Tuttavia, anziché rimediare a ciò che aveva fatto, aveva lasciato tutto a Meng Hao. Il suo umore sprofondò ancor di più.


Nei suoi occhi baluginò un senso di freddezza. Sapeva che la legge della giungla era molto severa e nelle Terre Nere era venerata come uno stile di vita. La debolezza e la rinuncia allo scontro offrivano all'avversario ancora più potere e un motivo per distruggerti.


Nelle Terre Nere non esisteva il ragionamento, ma solo la forza.


Il più forte poteva depredare le città e ridurre i Clan in schiavitù. Nelle Terre Nere era possibile fare ciò che si voleva senza che nessuno avesse nulla in contrario, a meno che non ne avesse tratto beneficio. Se una persona non avesse invaso il territorio altrui, nessuno vi avrebbe prestato attenzione nemmeno se questa persona avesse ucciso un numero infinito di Coltivatori.


Ad esempio, i nove Clan che erano parte dell'Unione dei Nove negli anni erano cambiati innumerevoli volte. Uno saliva al potere, un altro lo perdeva, così fino ai nostri giorni.


Dopo che la porta fu distrutta, due uomini irruppero nella stanza seguiti da una luce fredda e splendente. Mentre si avvicinavano, Meng Hao si lasciò andare ad una risata nasale. Non aveva importanza che lui fosse dalla parte del torto. Stava lì seduto a gambe incrociate, con l'istinto omicida che scintillava. Sollevò la mano destra alla velocità della luce, e da questa partì l'attacco di un solo dito.


L'aria fu subito pervasa da un urlo disperato, e un corpo senza vita cadde all'indietro fuori dalla porta. Allo stesso tempo, le altre quattro dita si unirono a formare un artiglio che afferrò il collo del Coltivatore in nero.


Per quanto cercasse di combattere, l'uomo non riusciva a muoversi di un centimetro. Meng Hao riversò immediatamente il potere spirituale nella base di Coltivazione dell'uomo, sigillandola con forza.


Nel momento dell'attacco, non bisogna esitare e nemmeno rivelare le proprie debolezze. Questa è una regola fondamentale nelle Terre Nere.


L'espressione sul volto di Meng Hao era calma quando guardò in direzione della porta. All'esterno si trovavano otto Coltivatori con indosso degli abiti neri. I loro volti erano seri, ma non osavano entrare in quella stanza. Rimasero invece lì ad osservare Meng Hao con attenzione.


“Dongluo Ling”, disse Meng Hao con freddezza, “è questo il modo in cui il Clan Dongluno accoglie i suoi ospiti? È meglio per voi che abbiate una spiegazione, altrimenti userò i vostri crani come pentole".


Le persone all'esterno rimasero in silenzio quando dalle loro spalle si fece avanti una donna. Indossava un abito lungo color smeraldo, ed era molto bella. La sua pelle era così delicata che sembrava potesse essere spezzata da una brezza. Non era altri che Dongluo Ling. Guardò nella stanza di Meng Hao con le sopracciglia aggrottate.


"Dato che sai chi sono, allora faresti meglio a liberare immediatamente i miei uomini. Dopodiché possiamo discutere di qualsiasi questione". La sua voce era piacevole ma pervasa dal gelo. La base di Coltivazione era fuori dall'ordinario; sembrava trovarsi allo stadio iniziale della Formazione del Nucleo.


Meng Hao fece un ampio sorriso. All'apparenza poteva sembrare un allievo, ma guardandolo adesso, possedeva una certa aggressività. D'un tratto serrò la mano destra. Si poterono udire dei forti crepitii; il corpo dell'uomo di contorse mentre il suo collo veniva distrutto in mille pezzi. Una volta morto, Meng Hao si alzò e si trasformò in una macchia quando si lanciò a tutta velocità verso la porta.


Dongluo Ling scoppiò in una risata beffarda. Rimase al suo posto, senza muoversi. Quando lanciò un'occhiata al corpo senza vita dell'uomo, gli otto attorno a lei all'improvviso si mossero in avanti per bloccare Meng Hao. Due di loro erano anziani dai capelli bianchi. I loro sguardi erano come fulmini, e avevano una statura importante; inaspettatamente, avevano anche dei totem tatuati lungo le braccia. Tuttavia, non sembravano dei Coltivatori del Deserto occidentale. Le loro basi di Coltivazione erano straordinarie e si trovavano allo stadio intermedio della Formazione del Nucleo. I loro corpi balenarono quando avanzarono per difendere Dongluo Ling.


Erano veloci, ma Meng Hao lo era più di loro. In un batter d'occhio si trovò fuori dalla porta. Agitò la manica, e all'improvviso si alzò un vento di burrasca. Questo sferzò in ogni direzione, facendo tremare i corpi degli otto Coltivatori e facendogli poi sputare del sangue. Batterono tutti in ritirata, con i volti pervasi da sguardi stupiti.


Questo portò l'espressione sul volto di Dongluo Ling a mutare e le sue pupille a restringersi prima ancora che lei potesse pensarci. I due anziani davanti a lei sbiancarono in volto.


Meng Hao era più calmo che mai quando si avvicinò a Dongluo Ling. I due uomini sbatterono le palpebre con velocità quando anche loro avanzarono, e agitarono le mani in segno di incantesimo. Dalle loro basi di Coltivazione si sollevò un boato carico di potere quando le loro tecniche magiche comparvero.


"Nessun Qi del Nucleo", disse Meng Hao, con un'espressione volontariamente arrogante. "Insetti". Proprio quando parlò, la sua mano destra si sollevò e poi precipitò verso il basso sotto forma di pugno.


Boom.


Un'espressione sconvolta pervase il volto di uno degli uomini. La tecnica magica che stava recitando fu immediatamente frantumata in mille pezzi. Sentì una potenza incredibile colpirlo, e dalla sua bocca si riversò del sangue quando barcollò all'indietro di alcuni passi.


Riguardo all'altro anziano, socchiuse gli occhi e liberò un urlo quando partì all'attacco. Meng Hao tirò fuori la mano sinistra e picchiettò con leggerezza sulla fronte dell'uomo. Improvvisamente, si sollevò il Qi Demoniaco, visibile solo per Meng Hao. Si riversò nell'uomo, facendo così rigonfiare le sue vene e pervadendo i suoi occhi con una sensazione di confusione.


Tutto questo avvenne in un solo istante, poi, Meng Hao si posizionò proprio di fronte alla scioccata Dongluo Ling.


Dongluo Ling sapeva che aveva agito d'impulso, e che il suo avversario era molto più potente di lei. L'unica cosa che riuscì fare in questo momento fu dire con rabbia: "Osi davvero oltraggiarmi nella città del mio Clan? Sei morto!"


Meng Hao le rivolse uno sguardo freddo. Poi sollevò la mano destra e fu sul punto di afferrarla, quando d'un tratto si accigliò e si bloccò nel bel mezzo dell'azione. Poi, puntò la mano verso il terreno. Tutta la locanda iniziò a tremare nel momento in cui un Qi invisibile pervase in un lampo ogni angolo circondando Meng Hao. Questo si tramutò in una barriera così da proteggerlo dall'attacco di una lancia nera che in quel momento stava sfrecciando verso di lui dall'orizzonte.


La lancia era spessa come la mano di un bambino, ed era ricoperta da motivi complessi a spirale. Questa sibilò nell'aria, scontrandosi con il vortice di Qi Demoniaco che circondava Meng Hao. Riecheggiò un'esplosione e la lancia vibrò, poi cadde in mille pezzi. Questi pezzi si trasformarono in un Nucleo del Qi verde, che si disperse poi in tutte le direzioni. La punta della lancia, però, non scomparve; stava ancora penetrando nel vortice. Nel momento in cui sembrava stesse per perforarlo, Meng Hao distese le braccia e picchiettò sulla punta della freccia.


Non appena la toccò, la punta della spada tremò e poi esplose in frammenti di Nucleo del Qi.


Dongluo Ling approfittò di questa occasione per indietreggiare di venti metri. Sembrava sul punto di scappare. Meng Hao disse con freddezza: "Torna qui".


Le parole erano semplici, ma nel momento in cui le udì, Dongluo Ling sbiancò in volto. D'un tratto si rese conto che il suo corpo non riusciva a fare alcun movimento.


L'uomo anziano a cui Meng Hao aveva picchiettato sulla fronte sembrava confuso, come se il suo spirito lo avesse abbandonato. All'apparenza nemmeno più in grado di esercitare il controllo su sé stesso, legò Dongluo Ling, la afferrò e poi volò di nuovo in direzione di Meng Hao.


Fu in questo momento che Meng Hao sollevò la testa e guardò all'orizzonte. Era l'imbrunire, e non c'era l'ombra di nessun Coltivatore. Anche la locanda sembrava vuota. Tuttavia, all'orizzonte, su di un tetto si ergeva un uomo di mezza età. Il suo corpo era gracile e avvizzito, quasi come uno scheletro. Nonostante questo, emise un'aura solenne nel momento in cui guardò Meng Hao.


I loro sguardi si incrociarono, e il loro Senso Spirituale esplose, emanando un'enorme pressione. Si riverberarono delle increspature invisibili. Meng Hao non si mosse, ma il volto dell'uomo di mezza età tremò e questi indietreggiò di diversi passi, sputando del sangue.


"Quindi", disse Meng Hao con voce fredda, "a quanto pare il Qi dello stadio intermedio della Formazione del Nucleo è di poco più potente di un insetto".


"Sua eccellenza, chi sei tu?" chiese l'uomo di mezza età chinato. "Perché vuoi metterti contro il Clan Dongluo?". L'espressione sul suo volto era seria, e sembrava che lui non riuscisse a vedere la base di Coltivazione di Meng Hao.


"Signore, questa è la stessa domanda che vorrei rivolgere a te", disse Meng Hao con calma. "Non ho alcun risentimento nei confronti del Clan Dongluo. Allora perché avete mandato via le persone che si trovavano in questa zona, e poi mi avete circondato per provare ad uccidermi!?".


Dongluo Ling digrignò i denti e lanciò un'occhiata a Meng Hao, con gli occhi che sprigionavano odio. "Dal giorno in cui il Pavone Scarlatto è stato ferito e fino ad oggi, tredici persone sono entrate nella città. Io ho esaminato personalmente le altre dodici. Tu sei l'ultima, e anche la più sospetta!". Quando pensò al fatto che il Pavone Scarlatto non riuscisse più nemmeno a volare e che avrebbe continuato a tremare e fremere nel sonno, l'odio nei confronti di Meng Hao penetrò le sue ossa.


Meng Hao rivelò un'espressione stupita. Con la voce fredda disse: "Ma che assurdità! Stai solo cercando di creare problemi!". Non provò nemmeno a fornire una spiegazione; la sua risposta semplice lo fece sembrare ancor più imponente.


L'uomo di mezza età esitò per un istante. Alla fine, congiunse le mani e si inchinò a Meng Hao, sul volto aveva un sorriso amaro. "Si tratta solo di un malinteso", disse con un sospiro. "La mia sorellina è uscita di sua spontanea volontà per fare delle ricerche. Compagno Daoista, mi auguro davvero che tu possa perdonarci. Il Pavone Scarlatto è l'animaletto più caro a mia sorella, e quello che è successo ha davvero suscitato la nostra collera. Pertanto, ti abbiamo offeso per errore. Signore, io sono Dongluo Han. Ti supplico di trattarmi anche con il minimo rispetto. Cosa ne pensi?". [1]


Meng Hao sembrava esitare. Agitò la mano destra e l'anziano che aveva legato Dongluo Ling non sembrò più confuso; riacquistò i sensi e poi cominciò subito a tremare. Guardava Meng Hao come se fosse un fantasma.


Il corpo di Dongluo Ling scintillò e si trasformò in un raggio di luce quando li superò in volo per prendere posto accanto all'uomo di mezza età. Fissò Meng Hao con ferocia.


"Molte grazie, Compagno Daoista", disse l'uomo. "Permetti che ti offra un medaglione di comando della Città di Dongluo. Con questo medaglione, il tempo che trascorrerai nella città sarà di molto migliore". Dongluo Han tirò fuori un medaglione di comando nero che lanciò poi a Meng Hao. Meng Hao lo afferrò e lo guardò. Nel tempo che aveva trascorso di recente nella città, aveva imparato che nella Città di Dongluo c'erano cinque tipi diversi di medaglioni di comando. Quello rosso scarlatto era il più elevato, quello nero era il secondo, poi c'erano quello giallo, quello blu e quello bianco. Ogni medaglione portava con sé diversi privilegi.


Ad esempio, per partecipare alla successiva asta c'era bisogno di, almeno, un medaglione giallo.


Dopo che Meng Hao prese il medaglione di comando, Dongluo Han congiunse ancora una volta le mani e si inchinò, poi afferrò la testarda Dongluo Ling e se ne andò insieme agli altri Coltivatori. Quando andò via, la rabbia prese il sopravvento sui lineamenti di Dongluo Ling.


"Terzo Fratello, perché sei sceso a compromessi con quel ragazzo?" chiese. "Lo abbiamo tenuto sotto controllo per diversi giorni. Dei tredici sospetti, lui era senza dubbio quello più ambiguo. Alcune persone lo hanno addirittura visto con un pappagallo multicolore".


Prima che Dongluo Han potesse rispondere, d'un tratto si udì una voce solenne provenire da lontano.


"Gliel'avevo detto". Insieme alla voce, comparve un uomo. Sembrava essere un uomo di mezza età, ma in lui c'era anche una sorta di antichità. Non appena comparve, Dongluo Han e Dongluo Ling chinarono il capo e lo salutarono.


"Ossequi Capo Clan".


"Le Terre Nere stanno precipitando nel caos. L'Unione dei Nove affronterà un pericolo imminente. Al momento, l'ultima cosa di cui abbiamo bisogno è provocare dei nemici potenti. Sembra che quel ragazzo sia allo stadio intermedio della Formazione del Nucleo, ma il suo ultimo attacco è stato di una spietatezza senza pari. Ha fatto fuori un altro Coltivatore allo stadio intermedio della Formazione del Nucleo senza alcuna difficoltà. Sembrava un Coltivatore Ribelle, ma al contempo non lo sembrava. In circostanze normali, non avrebbe avuto importanza, ma per ora, dobbiamo agire con prudenza".


NOTE:


-Il nome di Dongluo Han in cinese è 东洛韩 dōng luò hán - Dongluo è il nome del loro Clan. Han è un'onomatopea.                                


                                



