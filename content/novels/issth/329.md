---
weight: 329
title: Capitolo 329 - Il Quinto Signore Va su Tutte le Furie
pubDate: 2025-03-17T11:17:34.895Z
tags:
    - issth
---


Buona lettura!


-Madotter


&nbsp;


"Le Terre Nere nel caos?" disse Dongluo Han, guardando il Capo Clan a bocca aperta.


Anche Dongluo Ling rimase per un momento con la bocca aperta. Per quanto ricordava, la legge della giungla nelle Terre Nere all'apparenza avrebbe fatto sembrare che non ci fossero regole. Tuttavia, data la presenza del Palazzo delle Terre Nere e dell'Unione dei Nove era presente un minimo di stabilità. A livello superficiale, le Terre Nere sembravano confusionarie, ma i poteri al di sotto di questa superficie rendevano tutto meno caotico.


Il Capo del Clan Dongluo rimase in silenzio per un istante prima di alzare lo sguardo alle stelle in cielo e dire: "Quattro giorni fa, nella Città di Saturno, Anziano Tumou è stato ucciso da Patriarca dello Spirito Mortale delle Terre Orientali...".


Le sue parole fecero tremare il volto di Dongluo Han. I Coltivatori attorno a loro erano tutti scossi e pieni di dubbi.


Respirando a fatica, Dongluo Han disse: "Anziano Tumou era un Coltivatore alla Recisione dello Spirito onnipotente... Lui...". I nove Clan che avevano istituito l'Unione dei Nove erano molto diversi tra loro. Inoltre, nel corso degli anni si erano succeduti diversi Clan. Tuttavia, il motivo principale per cui l'Unione dei Nove riusciva ancora a resistere al Palazzo delle Terre Nere era la presenza delle loro quattro montagne.


Queste quattro montagne ospitavano quattro Patriarchi alla Recisione dello Spirito. I Clan di questi quattro naturalmente erano i leader dell'alleanza. Grazie alla presenza dei quattro Patriarchi, furono in grado di opporsi al Palazzo delle Terre Nere fino ad oggi.


Il Capo del Clan Dongluo lentamente continuò: "Dopo la dipartita di Anziano Tumou, il Palazzo delle Terre Nere ha invaso immediatamente il suo Clan di Saturno. In un solo giorno, tutti i membri del Clan sono stati uccisi e il Palazzo delle Terre Nere ha preso il controllo sulla loro città".


Dongluo Han sussultò. "Il Palazzo delle Terre Nere... Il Deserto Occidentale...". Dopo aver riflettuto per un istante, il suo cuore e la sua mente tremarono. Questa notizia gli fece dimenticare completamente la questione del Pavone Scarlatto.


"Questo deve rimanere un segreto..." disse Dongluo Ling, osservando i Coltivatori attorno a lei.


Il Capo Clan scosse la testa. "Non ci vorrà molto prima che la notizia dell'incidente si diffonda nelle Terre Nere, e anche se l'Unione dei Nove cercherà di insabbiarla, la notizia si diffonderà". Sembrava stanco e preoccupato.


Dongluo Ling era sul punto di aggiungere dell'altro, quando improvvisamente si udì un grido disperato provenire dal livello più alto della città dove si trovava il Pavone Scarlatto. Il grido era pervaso dalla massima disperazione, come se stesse vivendo un dolore indescrivibile.


L'espressione sul volto di Dongluo Ling immediatamente mutò. Accanto a lei, Dongluo Han rimase a guardare scioccato. Tutti i Coltivatori alzarono subito lo sguardo.


Riguardo a Meng Hao, lui stava seduto a gambe incrociate nella sua stanza. Dopo che i membri del Clan Dongluo se ne andarono, lo staff della locanda ritornò e offrì a Meng Hao un ampio posto letto di tutto rispetto. Il proprietario della locanda lo aspettò nervoso, lasciandogli cambiare stanza e addirittura dandogli delle Pietre dello Spirito prima di andare via con una scusa.


"Inizialmente pensavo che avrei dovuto lottare per la fuga e poi tornare sotto mentite spoglie", pensò Meng Hao, rivolgendo lo sguardo al medaglione di comando nero. "Chi avrebbe mai pensato che il Clan Dongluo si sarebbe tirato indietro?". Sul suo volto comparve uno sguardo perplesso. "Che sia successo qualcosa di cui io non sono al corrente?"


Fu in questo momento che udì un urlo disperato provenire dall'esterno. Si alzò immediatamente, aprì la finestra e guardò fuori, con una strana espressione sul volto.


Si levò un altro grido nell'aria. Questa volta era chiaro che si trattasse di un Pavone Scarlatto diverso da quello precedente. Proprio quando i volti di ciascuna persona nella città furono pervasi dallo shock, riecheggiò un terzo grido.


Al contempo, tre sagome che brillavano come fuoco sfrecciarono dal secondo livello della città. Erano altri tre Pavoni Scarlatti. Il più grosso era lungo circa centro metri, il più piccolo solo trenta. Stavano emettendo delle grida acute; chiunque li avesse sentiti avrebbe quasi percepito il loro dolore.


Si sentì un'esplosione, e per qualche ragione poco chiara, sembrava che una forza imponente stesse passando attraverso uno dei tre grandi alberi che facevano parte del secondo livello della città. Sfrecciò in avanti e indietro diverse volte, fino a quando non incise un carattere.


5!


Risuonò un boato quando un uomo alto e robusto comparve a mezz'aria, circondato da un bagliore colorato. I suoi tratti non erano definiti, ma emanò un'aria particolarmente presuntuosa nel volare nell'aria con lo sguardo verso il terreno.


I tre pavoni tremarono. Sotto di loro, l'enorme carattere 5 che era stato inciso sull'albero era molto chiaro.


"Tutti voi, prestate attenzione a ciò che il Quinto Signore ha da dirvi. Quando sono nato, ero la persona più venerata in Cielo e in Terra. Se voglio che le persone indossino degli abiti, allora indosseranno degli abiti. Se voglio che gli animali abbiano il pelo o le piume, allora questi cresceranno nell'immediato!".


La voce che riecheggiava subito suscitò l'ira del Clan Dongluo. Dal Clan Dongluo si udirono delle grida infuriate. D'un tratto emerse un anziano dal volto rosso, che emanava il potere dello stadio dell'Anima Nascente. Sfrecciò verso il pappagallo, che al momento stava usando l'abilità di mutamento della gelatina di carne.


"Osi diffamare la residenza del Clan Dongluo!? Torna qui!".


"Vecchio idiota!" strillò il pappagallo con il corpo di un uomo. "Il Quinto Signore abuserà di voi fino alla morte!". Il suo corpo tremolò quando partì in direzione dell'anziano. Sprigionava una potenza crudele, come se fosse un membro di uno squadrone della morte elitario, la persona più potente e più stimata di tutti i Cieli.


Questo potente vigore veniva sprigionato in modo intenso dal suo corpo, come se non ci fosse alcun angolo nel mondo che lui non potesse conquistare!


Il pappagallo, dall'aspetto di un uomo muscoloso e virulento, comparve all'improvviso accanto all'anziano Coltivatore all'Anima Nascente. La velocità dei suoi movimento lasciò l'uomo senza parole e, prima che riuscisse a reagire, andarono a sbattere uno contro l'altro.


Quando il boato si riverberò, il volto del Coltivatore all'Anima Nascente si contorse. Dalla sua fronte grondò del sudore freddo quando si rese conto che il suo avversario era sfrecciato verso quella zona a quasi un soffio dal suo ombelico. Se solo si fosse spostato più lentamente...


Prima che potesse continuare con questo susseguirsi di pensieri, improvvisamente sentì dell'aria fredda sulla schiena.


Il pappagallo dalle sembianze umane era all'orizzonte, con la testa sollevata e liberando un urlo straziante.


"Sei fin troppo malvagio!" disse una voce. "Agire in questo modo è proprio immorale! Molto, molto immorale! Non dovresti..."


"Chiudi il becco, stronzo! Il Quinto Signore abuserà di questa persona fino alla morte!". Gli occhi del pappagallo divennero verdi quando lanciò un'occhiata al Coltivatore all'Anima Nascente, liberò un urlo sfrenato e poi partì all'attacco.


Nel vedere quello strano uomo avvicinarsi, all'anziano si intorpidì la testa. Era la prima volta che provava una paura simile nel suo cuore. Tuttavia, fu proprio in questo momento che improvvisamente risuonò una risatina fredda dal Clan Dongluo. Ne vennero fuori due raggi prismatici di luce, che emanavano il potere delle basi di Coltivazione all'Anima Nascente. Uno di questi uomini si trovava addirittura allo stadio avanzato dell'Anima Nascente.


Risuonò un'esplosione, e il pappagallo dalle sembianze umane cadde all'indietro. I suoi occhi si fecero ancora più verdi, il suo corpo iniziò a tremare per la rabbia.


"Abuserò di voi fino alla morte! Tutti voi..."


"Non c'è bisogno di scaldarsi tanto", disse la gelatina di carne. "Non essere così impulsivo...".


"Fuoco di Asura!" gridò il pappagallo mentre si librava nell'aria. Improvvisamente, comparvero delle fiamme nere.


“Morte di Colui che Cammina nell'Aria!” gridò ancora. Le fiamme ruggirono fino a raggiungere il cielo. Al centro delle fiamme nere c'era il pappagallo dall'aspetto umano, con il corpo che tremava. D'un tratto, nelle sue mani comparve una striscia di tessuto, che avvolse la parte alta della sua testa e coprì i suoi occhi. Era una scena molto strana. Improvvisamente, questo sfrecciò verso i Coltivatori all'Anima Nascente.


Si muoveva ad una velocità incredibile. Mentre si muoveva, dal suo corpo si sprigionava una nebbia nera insieme al fuoco. Questa si trasformò poco a poco in un enorme corvo con un solo occhio, lungo centinaia di metri. Emanò un'aura impressionate quando partì all'attacco con fare frenetico verso i tre Coltivatori all'Anima Nascente.


Tutti coloro che assistettero a questa scena furono sbalorditi. Anche Meng Hao aveva strabuzzato gli occhi.


I tre Coltivatori all'Anima Nascente erano pallidi in volto. Tutti cominciarono ad eseguire degli incantesimi. Sopra di loro, le intense fiamme scioccanti discesero verso il basso. I Coltivatori all'Anima Nascente erano increduli, e batterono in ritirata. Ogni cosa fu scossa da un forte boato quando nel terreno comparve un enorme cratere.


Questo cratere si trovava nel bel mezzo della città, e portò le piante che componevano il pavimento a oscillare e cadere. Praticamente tutto il secondo livello della città venne distrutto. La terra tremò, e tutti i Coltivatori che al momento si trovavano nella città si levarono in volo con i volti pallidi a causa dello stupore.


All'interno del cratere nulla era rimasto in vita, e l'enorme corvo nero era scomparso senza lasciare tracce.


L'unica cosa rimasta era una voce terribilmente arrogante che ruppe il silenzio.


"Abbiate fede nel Quinto Signore, guadagnate la vita eterna. Quando comparirà, chi oserà provocare uno scontro!"


Questo fu l'unico suono che riecheggiò nel silenzio. Gli occhi di Dongluo Ling erano pervasi dalla paura e, in lontananza, Dongluo Han stava ansimando. Il Capo del Clan Dongluo aveva un'espressione seria sul volto quando sfrecciò in direzione del cratere. Con la sua voce solenne gridò: "Ricordate: non dovete mai e poi mai provocare quel Coltivatore. Una persona come lui ha molti aiutanti. Noi siamo giunti al momento della verità. Fatevi degli amici, non dei nemici!"


Alla fine la terra smise di tremare. Meng Hao era alla finestra, sul volto una strana espressione. Tutto quello che era appena successo d'un tratto gli fece pensare che in realtà il pappagallo era piuttosto divertente.


Una luce variopinta balenò all'improvviso nella stanza. Comparve il pappagallo, sembrava esausto. Cadde sul tavolo e guardò Meng Hao con la coda dell'occhio. Borbottava, ma la sua espressione era arrogante e orgogliosa più che mai.


“Stronzi. Se il Quinto Signore non si fosse appena risvegliato dal torpore, allora sarebbe stato molto più potente. Avrei potuto fottere tutta la città! Allora si che avrebbero visto che tipo tosto è il Quinto Signore! E per quanto riguarda te, ragazzino, sentiti libero di esprimere la tua gratitudine venerandomi. Vieni, vieni pure. Ripeti con me: Abbi fede..."


Meng Hao si voltò, ignorando il pappagallo e guardando invece di nuovo fuori dalla finestra, con gli occhi vigili che brillavano. Aveva già tirato fuori fa tempo il ciondolo della buona fortuna per vedere se potesse usarlo.


"È un peccato che non sia riuscito a sfruttare il potere del roc. Se ci fossi riuscito, allora nemmeno un Coltivatore all'Anima Nascente sarebbe stato in grado di raggiungere il mio livello". Continuò a guardare in direzione del Clan Dongluo.


Con il passare del tempo, però, sembrava che il subbuglio fosse svanito. Nessuno tentò di creare disagi, e il Clan Dongluo non sembrava essere adirato. Ogni cosa si stava sistemando.


Questo, tuttavia, rese Meng Hao ancora più nervoso, sebbene ciò che lo preoccupava non era il Clan Dongluo ma piuttosto qualsiasi evento fondamentale che aveva portato alla situazione attuale.


Se non fosse successo qualcosa di considerevole, il Clan Dongluo di certo non si sarebbe comportato così.


Alla fine, tre giorni più tardi, Meng Hao comprese tutto. Una delle città dell'Unione dei Nove era stata conquistata dopo che il suo Patriarca alla Recisione dello Spirito morì. Il Deserto Occidentale stava controllando il Palazzo delle Terre Nere; sembrava che il loro obiettivo fosse distruggere tutte le Terre Nere.


Nei giorni seguenti questa notizia si abbatté sulle Terre Nere come un vento di tempesta. Presto, tutti ne sarebbero stati a conoscenza...


Quando giunse il giorno dell'asta, Meng Hao lasciò la sua stanza. All'esterno soffiava un vento freddo, e il cielo era ricoperto da nubi oscure. Sembrava che ci fosse un temporale in arrivo.


"Le Terre Nere stanno andando incontro ad una rivoluzione", disse Meng Hao tra sé e sé. Si guardò attorno per vedere i Coltivatori attorno a lui che si affrettavano nella direzione dell'asta.


Il pappagallo stava appollaiato sulla spalla di Meng Hao, si guardava attorno orgoglioso come se sapesse che un giorno si sarebbe preso cura di questo posto una volta per tutte.
                                



