---
weight: 3300
title: Capitolo 330 – Sposerò Chiunque Tranne Te!
pubDate: 2025-03-17T11:17:34.895Z
tags:
    - issth
---


Buona lettura!
-Madotter


Il cratere nel mezzo della Città di Dongluo era stato da tempo riempito di una gran quantità di vegetazione. Anche il danneggiato secondo livello era stato riportato alle condizioni normali. Tuttavia, il “5” sul grande albero non era stato possibile coprirlo, indipendentemente da ciò che il Clan Dongluo facesse.


L'asta era tenuta non molto lontano da quell'albero e mentre Meng Hao si avvicinava, non poteva fare a meno di vederlo. Il pappagallo, appollaiato sulla sua spalla, lo guardò con la coda dell'occhio. Con espressione vanitosa, alzò la testa come se ogni cosa fosse sotto di lui.


Il complesso dell'asta non era molto grande, molto lontano dall'asta della Setta del Fato Viola, in cui diecimila Coltivatori potevano partecipare. Lì, c'erano solo poche centinaia di persone, sedute in giro per la sala, che conversavano bisbigliando. Al centro vi era una piattaforma rialzata.


Solo i Coltivatori con l'appropriato medaglione del Clan Dongluo potevano entrare e non appena Meng Hao estrasse il suo medaglione nero, fu immediatamente trattato con riguardo e scortato a un confortevole sedile.


Se il pavimento fosse stato allestito con cabine private, Meng Hao sarebbe stato sicuramente autorizzato ad usarne una.


Si sedette, con la solita espressione, poi chiuse gli occhi e calmò la mente. Non c'erano molte persone sedute vicino a lui, non che ci fossero molte persone all'asta in generale; e questa non era una vista comune nella Città di Dongluo.


La gente era nervosa per via delle ultime notizie che circolavano nelle Terre Nere. Molti Coltivatori avevano già abbandonato la città; al momento, le Città dell'Unione dei Nove non erano più sicure quanto il mondo esterno.


Dopo tutto, il Palazzo delle Terre Nere stava prendendo di mira, non i Coltivatori delle Terre Nere in generale, ma i Clan dell'Unione dei Nove.


In queste circostanze, Meng Hao sapeva che tutte le persone che avevano scelto di attendere all'asta, era gente piena di confidenza. Considerando che la guerra era già scoppiata, un'asta come questa probabilmente non sarebbe stata tenuta per un po'; in effetti, questa probabilmente era l'ultima asta nella Città di Dongluo finché la guerra non fosse finita.


“Devo partecipare...” disse Meng Hao a se stesso. Dopo che fu passato abbastanza tempo per bruciare un bastoncino di incenso, l'asta sarebbe iniziata. Altra gente iniziò a entrare, e allo stesso tempo, un uomo e una donna si avvicinarono a Meng Hao.


Mentre si avvicinavano, Meng Hao aprì gli occhi e vide Dongluo Han e la bellissima Dongluo Ling. Dongluo Han aveva un largo sorriso sul volto, mentre Dongluo Ling sembrava irritata, come se non volesse essere lì.


“Che piacere incontrarti qui, Compagno Daoista” disse Dongluo Han con un gran sorriso, accostandosi a Meng Hao e sedendosi al suo fianco. “Quando ci siamo lasciati l'ultima volta, non sono stato in grado di chiedere il vostro rispettato nome. Sarebbe possibile conoscerlo?”


Dongluo Ling esitò per un momento e poi si sedette sull'altro lato di Meng Hao,


“Il mio modesto cognome e Meng” disse Meng Hao senza emozione. “Sono un semplice Coltivatore Solitario.” Sorrise a Dongluo Han. Poteva percepire che l'uomo non era venuto in cerca di guai, ma doveva avere qualche altra richiesta e aveva scelto questo momento prima dell'asta per farne parola.


La sua presenza qui non era inaspettata; Meng Hao aveva in effetti predetto che sarebbe successo qualcosa del genere.


“Fratello Meng, non c'è bisogno di essere così modesto” rispose Dongluo Han con un sorriso gentile. “Considerando quanto sei forte, non penso che qualsiasi altro Coltivatore Solitario potrebbe confrontarsi con te.” Il suo sguardo saettò sul pappagallo e un impercettibile tremito di paura lampeggiò nei suoi occhi.


Per quanto riguardava Dongluo Ling, sedeva sull'altro lato di Meng Hao e per tutto il tempo aveva fissato ferocemente il pappagallo. Se gli sguardi potessero uccidere, lo avrebbe già massacrato molte volte.


Meng Hao rise sommessamente ma non disse nulla. Dato che Dongluo Han non aveva ancora portato alla luce qualunque richiesta avesse programmato di discutere, lui sarebbe dovuto semplicemente rimanere all'oscuro. Tuttavia, si rigirò più volte nel palmo il portafortuna, proprio come aveva fatto negli ultimi giorni, senza mai riporlo nella sua borsa da trasporto.


Fu in quel momento che il pappagallo guardò impazientemente Dongluo Ling e disse: “Che diavolo? Sei pazza? Perché continui a fissare il Quinto Signore? Cerchi una chiavata?”


Gli occhi di lei si spalancarono e le si gonfiarono le vene in volto. I suoi bellissimi tratti erano porpora e balzò in piedi, colma di una forza esplosiva. Era così arrabbiata che tutto il corpo tremava.


In tutta la sua vita, non aveva mai incontrato qualcuno che volesse fare a pezzi tanto quanto quel pappagallo. E perciò, anche il suo disgusto per Meng Hao aveva raggiunto un livello incredibile.


Dongluo Han boccheggiò per un momento, poi rise amaramente e stava per dire qualcosa quando il pappagallo roteò gli occhi. “Il Quinto Signore odia i colli senza piume o pelo” disse con voce acuta. “Il quinto Signore odia anche i fianchi senza piume o pelo. Bel davanzale e bel fondo schiena, ma ancora, niente pelo, niente piume. Anche se ti offrissi gratis, il Quinto Signore non accetterebbe.” L'espressione sul suo viso diceva che non importava cosa lei dicesse, non gli sarebbe mai piaciuta.


Meng Hao sentì arrivare un massiccio mal di testa e si schiarì la gola.


Le parole del pappagallo fecero sentire Dongluo Ling, come se la sua testa fosse sul punto di esplodere. Vampe di fuoco infuriavano nei suoi occhi e sembrava sull'orlo di perdere il controllo; stava per entrare in azione quando il viso di Dongluo Han si scurì improvvisamente.


“Quinta Sorella, SIEDITI!”


La testa di lei si alzò di scatto a guardarlo. Stringendo i denti, pensò alla sicurezza del Clan e all'espressione solenne di Dongluo Han. Rinchiudendo la sua frustrazione e la sua furia, non poté fare altro che tornare a sedersi. Tuttavia, prese la ferma decisione che in futuro, non sarebbe importato chi cercasse di portarla a vedere questo pappagallo detestabile, si sarebbe rifiutata assolutamente.


“Siamo incorsi nel ridicolo di Fratello Meng” disse Dongluo Han. “Per favore non offenderti per l'impulsività della mia giovane sorella. In realtà, l'ho portata con me oggi, per offrirti delle scuse a proposito della faccenda dell'altro giorno.”


“Sei troppo cortese, Compagno Daoista Dongluo. Quello è stato solo un malinteso, non c'è bisogno di rivangarlo.” Meng Hao sorrise, ma dentro di se era in guardia. Aveva previsto che il Clan sarebbe venuto a cercarlo; per via del potere che aveva mostrato e per lo spettacolo dato dal pappagallo, molto probabilmente, aveva raggiunto le qualifiche per essere reclutato dal Clan.


Tuttavia, in base a quello che Dongluo Han aveva appena detto, poteva dire che aveva pianificato qualcosa di ancora più grande.


“La mia giovane sorella manca di disciplina e sfortunatamente, il Clan sta fronteggiando degli sconvolgimenti. Fratello Meng, tu sei bello e talentuoso e noi due ci siamo intesi fin dall'inizio. In effetti, non ti tratto come uno sconosciuto. Fratello Meng, mi chiedevo se...”


Gli occhi di Meng Hao lampeggiarono all'improvviso ed era sul punto di dire qualcosa quando Dongluo Ling si alzò di scatto ancora una volta.


“Di cosa stai parlando, Terzo Fratello? Hai detto che mi portavi qui per fare delle scuse! Ho capito quello che stai cercando di dire, e sono completamente contraria! Non mi importa se è un'idea tua o del Clan, non l'asseconderò. Se proverai a forzarmi, allora mi ucciderò! Io non diventerò mai la compagna di qualcuno, specialmente non di questo volgare, svergognato e spregevole criminale!” Si voltò a fissare Meng Hao, non facendo nessun tentativo di nascondere l'odio, il disgusto e il disprezzo. “E tu puoi anche smettere di sognare. Io ho fatto voto di non divenire mai l'amata di qualcuno, ma anche se non l'avessi fatto, ci sono innumerevoli eroi nell'Unione dei Nove, e tu non sei degno di misurarti con nessuno di loro!”


Con quello dette a Meng Hao un ultimo sguardo sprezzante, poi si voltò con i suoi flessuosi fianchi e se ne andò impettita. La sua figura agile e snella avrebbe fatto tremare il cuore di qualunque uomo l'avesse vista.


Meng Hao si accigliò, dopo aver sentito la proposta di Dongluo Han, era stato sul punto di rifiutare. Però, udendo la reazione della sorella, l'aveva fatto sorridere e trattenere la lingua. Così spostò lo sguardo sul fratello.


Dongluo Han sospirò dentro di se. L'idea non veniva dal Clan, era qualcosa che aveva pensato lui spontaneamente. Aveva la sensazione che questo Coltivatore di nome Meng possedesse qualche segreto imperscrutabile, perciò l'idea di convincerlo a unirsi al Clan si era fatta strada nella sua testa.


Vedere la feroce reazione della sorella, però, l'aveva fatto scuotere la testa e ridere amaramente. Dette a Meng Hao uno sguardo di scuse e non accennò più all'argomento. Invece, sedette in silenzio per un momento e poi disse “Suppongo tu abbia capito il mio scopo nel venire qui, Fratello Meng. Le Terre Nere stanno precipitando nel caos e l'Alleanza delle Città dell'Unione dei Nove non è alla pari con il Palazzo delle Terre Nere, anche se il nostro potere non è troppo lontano. Compagno Daoista, unisciti all'Unione dei Nove e ogni tuo desiderio sarà a un ordine di distanza.”


Meng Hao non rifiutò immediatamente; sedette per un breve tempo a pensare, prima di rispondere lentamente “Non posso prendere un decisione immediatamente.”


“Non importa” rispose Dongluo Han. In verità, se Meng Hao avesse accettato immediatamente, avrebbe destato i suoi sospetti. Un rifiuto iniziale era davvero la risposta più appropriata. “L'Unione dei Nove recluterà Coltivatori delle Terre Nere nei prossimi giorni. Voglio che tu sappia che l'Unione dei Nove tratterà le reclute con la massima sincerità. Anche se la guerra è scoppiata tra il Palazzo delle Terre Nere e l'Unione dei Nove, dovresti essere capace di vedere che l'alleanza non sarà sterminata facilmente. Fratello Meng, aspetterò la tua decisione. Potrai usare quel medaglione di comando per notificare il Clan. In più lo puoi usare per prendere in prestito alcune Pietre dello Spirito da usare nell'asta di oggi, un mio dono.”


Fu in quel momento che la campana echeggiò dalla piattaforma al centro della sala. Si emanò un bagliore luminoso e una figura apparve sul palco. L'asta stava ufficialmente incominciando.


Dongluo Han congiunse la mani e sorrise, poi si fece strada attraverso la sala alla ricerca di altri Coltivatori da reclutare. L'intero Clan era stato mobilitato nello sforzo di ottenere altri Coltivatori Solitari per rinforzare l'alleanza.


Non erano presenti molte persone, ma l'atmosfera dell'asta era vivace. Tuttavia, Meng Hao notò in fretta che c'erano tre particolari gruppi di persone con cui gli altri non competevano, indipendentemente da quale oggetto fosse bandito. Al massimo guardavano con espressioni rabbuiate, ma trattenevano le lingue.


Questi tre gruppi erano posizionati attentamente in luoghi opposti della sala, e non competevano tra loro.


Meng Hao li osservò, poi non prestò più loro attenzione. Indipendentemente da dove si andasse, ci sarebbero stati gruppi con vario livello di influenza e potere.


Forse in circostanze normali sarebbero state un pochino più caute; tuttavia, considerando che questa era la Città di Dongluo e considerando anche il caos generale delle Terre Nere, tali gruppi erano ora molto più preziosi di prima.


Quello che però serviva a Meng Hao era la Foglia dell'Orchidea dello Spirito, di cui sarebbero state disponibili all'asta dieci esemplari. Considerando i disordini all'orizzonte, piante medicinali che potevano curare ferite avrebbero avuto un maggior valore.


Nonostante ciò, fu comunque in grado di acquistarne una. Quando lo fece, sette od otto Coltivatori lo squadrarono avidamente.


La sua espressione era la solita di sempre, mentre aspettava che la casa d'asta gli consegnasse la Foglia dell'Orchidea dello Spirito, dopodiché si preparò ad andarsene.


“Il prossimo pezzo all'asta è uno stendardo. Questa bandiera è un tesoro adatto allo stadio della Formazione del Nucleo ed è chiamata Bandiera dei Giorni Neri. Quando viene spiegata, rilascia un incredibile potere e pone dell'oscurità simile a inchiostro sotto i piedi. Può essere usata sia offensivamente che difensivamente, e cosa più strana di tutte, può essere fusa con il Qi del Nucleo!


Questo tesoro è stato recuperato da delle antiche rovine. Per di più, vi garantiamo che in tutte le Terre Nere, c'è solo questa.” Come il banditore introdusse l'oggetto, una donna uscì dal retro sostenendo un vassoio di rame; sul quale vi era un pezzo di stoffa delle dimensioni di un pugno.


Meng Hao era sul punto di andarsene quando udì tutto ciò. Improvvisamente gli occhi del pappagallo si spalancarono e fissò la bandiera, i suoi occhi erano pieni di incredulità.


Dopo un momento, il pappagallo non parlò, ma piuttosto, trasmise la sua voce acuta e piena di sconcerto nella testa di Meng Hao. “Prendila! Devi ottenerla! Questa è un'incredibile fortuna per te!”







