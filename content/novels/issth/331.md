---
weight: 3310
title: Capitolo 331 – Rubala e Basta!
pubDate: 2025-03-17T11:17:34.895Z
tags:
    - issth
---


Buona lettura!
-Madotter


Meng Hao si fermò a metà di un passo, poi si risedette e si concentrò di nuovo sull'asta con occhi che luccicavano leggermente. Non sembrava esserci niente di davvero speciale in quella bandiera, ma il pappagallo mostrava un tale interesse che lo rassicurava sul suo valore.


“10.000 Pietre dello Spirito!” gridò qualcuno con voce rauca mentre le parole di introduzione echeggiavano ancora nella sala. Meng Hao si guardò attorno di nascosto e vide che il proprietario della voce era qualcuno dei tre gruppi che dominavano l'asta.


La posta di partenza accigliò tutti. Tuttavia, nessuno osava fare un'altra offerta. Neppure i Coltivatori degli altri due gruppi fecero null'altro se non discutere la faccenda a voce bassa.


Il banditore sospiro tra se; in passato una situazione come questa non sarebbe mai sorta all'asta della Città di Dongluo. Tuttavia, a causa degli attuali disordini, L'Unione dei Nove voleva reclutare potenti gruppi di Coltivatori, proprio come questi. Perciò, l'asta in se non era molto importante e questioni come quella attuale venivano ignorate.


Giusto quando il banditore stava per colpire con il suo martello per fissare il prezzo finale, risuonò la fredda voce di Meng Hao.


“15.000 Pietre dello Spirito!” disse con calma. In quell'istante l'intera sala d'aste divenne silenziosa, uno sguardo dopo l'altro si posarono su di lui. Questo era vero specialmente per il gruppo di Coltivatori che aveva fatto l'offerta iniziale. Era un gruppo di più di dieci persone, tre delle quali erano allo stadio della Formazione del Nucleo. Gli altri erano alla Stabilità della Consistenza, ma tutti loro scoccarono sguardi truci verso Meng Hao.


Uno dei tre Coltivatori alla Formazione del Nucleo, la cui base di Coltivazione era la stessa di Meng Hao, disse freddamente: “Consegnami le tue 15.000 Pietre e poi vattene. Se lo farai, non ti causeremo problemi.”


Le sue parole fecero soltanto sorridere Meng Hao. “16.000 Pietre dello Spirito” disse.


Questo fece sussultare i Coltivatori circostanti. Potevano vedere una strana luce negli occhi di Meng Hao il che fece rabbuiare in volto l'uomo di mezza età che aveva appena parlato. L'intento omicida baluginò nei suoi occhi.


“Sei così folle da rifiutare un'offerta simile? 20.000 Pietre dello Spirito!”


“21.000!” Meng Hao non aveva più molte Pietre dello Spirito e infatti, questo era il suo limite. Dopo aver comprato la Foglia dell'Orchidea dello Spirito, la sua riserva si era seccata.


“Interessante” disse un uomo anziano che stava al fianco di quello di mezz'età. Era uno dei tre alla Formazione del Nucleo e la sua base di Coltivazione era la stessa di Dongluo Han, alla fase intermedia. “Così, si rivela qualcuno nella Città di Dongluo che osa rubare ciò che appartiene a una delle tre grandi Sette. Io offro 40.000 per quella bandiera.”


Fissò Meng Hao come se fosse un uomo già morto.


Meng Hao rimase silenzioso per lo spazio di alcuni respiri e poi disse: “50.000 Pietre dello Spirito!” I dintorni erano completamente silenziosi. Anche il banditore sembrava tremare dalla paura. Secondo la sua stima, quella bandiera non valeva più che 40.000 Pietre. 50.000 era un prezzo estremamente alto.


Magari le aste potevano raggiungere tali prezzi elevati nel Dominio Meridionale, ma queste erano le Terre Nere. Per di più, la vera funzione della bandiera non era così incredibile come l'aveva fatta suonare; anzi, aveva anche esagerato un po'.


Il vecchio alla Formazione del Nucleo intermedia lo guardò con uno sguardo più che gelido. Non era il solo; molti altri Coltivatori sembravano pensare che Meng Hao stesse prendendo di mira specificatamente una dei tre maggiori poteri della regione della Città di Dongluo, la Setta del Fiume Han.


“Se vuoi fare un'offerta come quella, devi mostrare le Pietre” disse il vecchio con sguardo lampeggiante. “Altrimenti anch'io posso fare offerte a caso.” Guardò verso il banditore, che esitò per un momento e poi fronteggiò Meng Hao.


“Compagno Daoista” disse, “ secondo le regole dell'asta, dato che sei incorso nel sospetto di un altro partecipante, devi mostrare le Pietre dello Spirito per provare di averle. Per favore, non rendere le cose difficili per me.”


“Quante Pietre dello Spirito posso prendere in prestito con questo?” chiese Meng Hao, alzando il medaglione nero.


“100.000” rispose il banditore, tornando a guardare verso l'altro Coltivatore.


“Pago 150.000 per la bandiera” disse con freddezza il Coltivatore. Guardò Meng Hao con una fredda risata negli occhi. Dato il potere delle tre grandi Sette, così come il fatto di aver ricevuto inviti di reclutamento, 150.000 Pietre dello Spirito erano una cifra che il Clan Dongluo poteva facilmente permettersi. Perciò, non gli importava troppo. Ciò che gli premeva era avere la propria Setta presa di mira davanti a tutti questi Coltivatori. L'intento omicida già splendeva nei suoi occhi.


Meng Hao rimase silenzioso per un momento e poi sospirò dentro di se. Lui voleva solo la bandiera, non stava prendendo di mira nessuno. Tuttavia, il banditore lo stava guardando, preparandosi in apparenza ad annunciare il vincitore del lotto.


“Quanto è importante questa bandiera?” Trasmise al pappagallo.


“Molto importante” fu la risposta. “Se il Quinto Signore non si sbaglia, quella non è una bandiera. Chiunque l'abbia raffinata in una bandiera è un idiota. Ha danneggiato un prezioso tesoro! Ti ricordi il tipo di cui ti ho detto, che ha dipinto un talismano che finì per bruciare? Le ceneri cadute dal talismano divennero le Terre Nere. Bene, quel talismano non fu completamente distrutto; una parte rimase e cadde sulla terra.


Questa bandiera non è altro che un rimasuglio del talismano bruciato. Se la ottieni, ti aiuterà a ottenere l'illuminazione sui simboli magici di quell'Immortale. Puoi dire che ottenerla ti qualifica per praticare una Coltivazione basata su quei simboli! Se non hai i soldi, allora rubala e basta! Che cosa aspetti! Non essere spaventato! Abbi fede nel Quinto Signore e ottieni la vita eterna. Il Quinto Signore veglia su di te. Rubala! È quello che ho tutti quegli anni addietro. Rubala! Ti aiuterò anche a rompere lo scudo che protegge il palco!” Il pappagallo sembrava diventare sempre più eccitato alla prospettiva di far rubare la bandiera a Meng Hao.


La voce della campanella gelatina interruppe la conversazione mentale tra i due. “Rubare è immorale, malvagio e sbagliato” disse solennemente. “Per voi due fare ciò è davvero cattivo, io...”


Tuttavia, avendo udito le parole del pappagallo, gli occhi di Meng Hao luccicarono e si riempirono di determinazione. Quest'asta era tenuta dal Clan Dongluo e Meng Hao aveva considerato di unirsi a loro. Però lui era solo uno, come poteva paragonarsi a dieci?


Era difficile dire con quale parte si sarebbe schierato il Clan Dongluo, il che era un problema. Sembrando non avere altre opzioni e vedendo il banditore sul punto di dire qualcosa, si alzò all'improvviso.


Il che lo fece fissare dal banditore scioccato. Il corpo di Meng Hao baluginò e davanti agli occhi spalancati di tutti i Coltivatori circostanti, si scagliò verso il palco al centro della sala.


Si mosse troppo velocemente perché qualcuno reagisse. Mentre si avvicinava alla piattaforma, il pappagallo continuava a diventare sempre più eccitato. Starnazzò sonoramente, sputando qualcosa dalla sua bocca.


Era un attacco che colpì il podio all'istante, facendo risuonare un boato che riempì l'aria. Il banditore fissava scioccato, mentre lo scudo invisibile che proteggeva il podio si frantumava in innumerevoli pezzi. Meng Hao discese, ignorando il banditore e afferrando la bandiera, poi si voltò e sfrecciò via.


Molti dei Coltivatori partecipanti all'asta, non ebbero nemmeno il tempo di reagire. Tuttavia, nell'istante in cui Meng Hao iniziò la sua fuga, due ruggiti salirono dal centro della sala d'aste. Due anziani apparirono improvvisamente e volarono per intercettarlo.


“Osi rubare dall'asta del Clan Dongluo!? Tu cerchi la morte!”


“Torna qui!” Le basi di Coltivazione dei due vecchi esplose con il potere della fase avanzata della Formazione del Nucleo. Vederli avvicinarsi, sembrò rendere il pappagallo solo più eccitato. Starnazzò di nuovo e un suono penetrante risuonò, un attacco si allargò verso i due anziani. I loro corpi tremarono e furono incapaci di avvicinarsi ulteriormente.


Meng Hao li schivò, volando come una stella cadente sopra le teste degli altri Coltivatori. Quando si trasformò in un raggio di luce che saettò in cielo, sollevò un forte vento che soffiò loro in faccia.


Tutto il processo richiese solo lo spazio di pochi respiri. Dal momento in cui aveva fregato la bandiera finché non era scomparso, si era mosso con incredibile velocità. Il metodo che aveva usato per portarla via era fluido e naturale, quasi perfezionato. Le menti degli osservatori turbinavano ed erano vuote.


Questa era la prima volta che vedevano qualcuno derubare a un'asta. Anche nelle Terre Nere, questo era qualcosa id estremamente raro, specialmente considerando che era uno dei maggiori Clan a ospitarla. I Coltivatori avevano tutti delle strane espressioni in volto.


Le persone delle tre grandi Sette guardavano sbalorditi. Il più scioccato di tutti era il vecchio che aveva appena fatto l'offerta più alta; come avrebbe potuto anticipare che il suo avversario avrebbe in realtà... violato le regole in tal modo?


Non aveva soldi, così aveva semplicemente rubato l'oggetto... Certamente, queste tre grandi Sette facevano spesso cose simili, ma di solito in segreto. Non avrebbero mai osato farlo così pubblicamente.


In effetti, ora sembrava che tutto ciò che aveva detto fosse solo uno scherzo. Un'espressione irata apparve velocemente sul suo volto. Ancora più arrabbiati erano i due anziani alla Formazione del Nucleo che avevano cercato di fermare Meng Hao. I loro occhi si accesero di furia e le vene sulle tempie si gonfiarono; erano chiaramente furibondi.


Un brusio sorse immediato tra gli spettatori.


“Cos'era quello? Che sfrontato! Ha davvero rubato un oggetto!”


“È fin troppo audace. Non aveva Pietre dello Spirito e così l'ha rubato?! In confronto a lui noi non contiamo come Coltivatori delle Terre Nere! Lui è il vero Coltivatore delle Terre Nere!”


“Dovremmo imparare da lui!”


Distaccato, lungo un particolare muro che nessuno all'asta poteva vedere, c'era una piccola cabina. Al suo interno c'era Dongluo Han, che al momento fissava il vuoto sconcertato. Dal suo posto, ogni cosa all'esterno poteva essere vista, tuttavia, nessuno poteva vedere all'interno.


Aveva da tempo notato la mancanza di Pietre dello Spirito di Meng Hao e si sentiva in imbarazzo. Dopo tutto, Meng Hao stava competendo con la Setta del Fiume Han , una delle tre grandi Sette con cui il Clan Dongluo aveva già preso iniziali accordi. Dongluo Han aveva già iniziato a preparare una risposta diplomatica nel caso in cui Meng Hao avesse espresso una protesta. Non avrebbe mai immaginato che si sarebbe ridotto a rubare!


“Che temerario...” Un altro uomo stava in piedi di fianco a Dongluo Han. Appariva gentile e raffinato, ma anche lui si lasciò scappare un sospiro di lode.


Dongluo Han poté fare solo un sorrisetto ironico.


Allo stesso tempo...


Il vecchio Coltivatore alla Formazione del Nucleo della Setta del Fiume Han, emise un ruggito. “Osi rubare all'asta del Clan Dongluo, e le mie cose per di più!? Le tre grandi Sette non ti lasceranno andare!” Il suo corpo lampeggiò quando volò in aria. Fu immediatamente seguito da dieci o più persone, le quali si trasformarono tutte in raggi colorati che sfrecciarono in aria.


Gli altri due gruppi delle tre grandi Sette si scambiarono uno sguardo. Poi, anche loro volarono in aria per inseguirlo alla massima velocità.


Per quanto riguardava i rimanenti Coltivatori, videro che l'asta era finita, così anche loro volarono in aria all'inseguimento.
                                


                                



