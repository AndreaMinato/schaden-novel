---
weight: 3340
title: Capitolo 334 - Formazione dell'Incanto Celeste
pubDate: 2025-03-17T11:17:34.896Z
tags:
    - issth
---


Buona lettura!
-Madotter


"Sentite, vecchi idioti, siete voi che avete cominciato ad inseguirmi. È questo che ha scatenato tutto". Meng Hao sbatté le palpebre con freddezza mentre proseguì in avanti. Dal lato, Patriarca Rubicondo fischiò nella sua direzione.


L'uomo sbuffò con freddezza e poi aumentò la sua velocità. "Rubare gli oggetti ad un'asta è un crimine grave! Inoltre hai usato dei trucchetti per rubare le nostre ricchezze! Sei una una disgrazia per le Terre Nere, meriti la pena di morte!". Alle sue spalle, gli occhi di Patriarca Butterato si erano scuriti in modo sinistro. In lontananza, il resto dei Coltivatori stavano tutti osservando Meng Hao con un violento istinto omicida.


"La tua base di Coltivazione è allo stadio avanzato della Formazione del Nucleo, eppure dopo tre giorni non sei stato in grado di raggiungere un misero Coltivatore allo stadio iniziale della Formazione del Nucleo come me? Con che coraggio sollevi un simile polverone?". Anche Meng Hao aumentò la velocità.


"Sai proprio come dar fiato alla bocca! Non ci vorrà molto prima che io ti aiuti a comprendere com'è vivere una vita peggiore della morte!". Dopo aver parlato, Patriarca Rubicondo usò una tecnica sconosciuta per rendere immediatamente il suo volto di un viola scuro. Poi la sua velocità aumentò di diverse volte quando sfrecciò verso Meng Hao. A questa velocità, lo avrebbe raggiunto nello spazio di qualche respiro.


"Avido fino al midollo", disse Meng Hao con freddezza. "Considerata la tua base di Coltivazione, ne hai davvero il coraggio?". Il pappagallo aprì il becco e partì un vento di burrasca con un boato impressionante.


La velocità di Meng Hao aumentò. Trovandosi ad affrontare il vento impetuoso, Patriarca Rubicondo e il resto delle centinaia di Coltivatori dietro di lui non poterono fare nulla se non liberare urla di rabbia al diminuire della loro velocità.


Al momento, nessuno di loro disponeva di oggetti magici. Alcuni erano in grado di usare tecniche segrete o Qi del Nucleo per ridurre parte della distanza tra loro e Meng Hao. Tuttavia, un solo respiro del pappagallo avrebbe subito fatto aumentare questa distanza. Pertanto, non aveva importanza che cosa facessero per accelerare, questo non avrebbe avuto un risultato positivo e loro non sarebbero riusciti a raggiungere Meng Hao.


Nel corso dei tre giorni, la loro rabbia era semplicemente diventata sempre più intensa.


Nel vedere che la distanza tra loro e Meng Hao aumentava ancora una volta, l'istinto omicida nel cuore di Patriarca Rubicondo si diffuse fino a pervadere tutto il suo corpo. Patriarca Butterato aveva avuto la stessa reazione, come anche tutti i cento Coltivatori alle loro spalle.


Dopo tre giorni di spostamenti, Meng Hao riuscì a capire dai punti di riferimento e dalle regioni che stava superando che si stava avvicinando alla sua Grotta dell'Immortale.


"Considerato quanto siano incazzati, sei sicuro che la tua idea funzionerà?" disse Meng Hao al pappagallo, accigliato.


"Certo che funzionerà", rispose il pappagallo vantandosi. "Non sbagli mai ad ascoltare il Quinto Signore. Fai sì che queste persone vadano nel nostro covo. Tu puoi andare a praticare la Coltivazione e lasciare il resto al Quinto Signore!". Si diede un colpetto sul petto e continuò con orgoglio: "Non preoccuparti, più persone ci sono, più l'aura sarà caotica e più semplice sarà utilizzare quella tecnica che ho citato per ritardare la Tribolazione Celeste".


Sul volto di Meng Hao restò il cipiglio. Durante i tre giorni di viaggio, aveva discusso con il pappagallo della questione del ritardare la Tribolazione Celeste. Lui sapeva che quella tecnica era un tipo di inganno, che utilizzava una miscela di auree per confondere Cielo e Terra. Era come avvolgere nella garza il volto della Tribolazione Celeste.


Pertanto, questi Coltivatori all'inseguimento, più di cento di loro, sarebbero stati effettivamente utili a Meng Hao e al pappagallo in qualche modo. Tuttavia, se la tecnica avesse avuto esito positivo e se il pappagallo fosse davvero riuscito a tenere la folla lontano, beh, Meng Hao non ne era certo.


Proprio quando stava riflettendo su questi punti, i suoi occhi brillarono all'improvviso. Guardò davanti a lui e socchiuse gli occhi; lì, poté vedere circa una decina di raggi di luce prismatica che sfrecciavano verso di lui. Lo stavano chiudendo!


C'era un blocco davanti e persone che lo inseguivano dietro di lui. Le persone davanti a lui dovevano semplicemente rallentarlo per un po' e poi sarebbero arrivati gli inseguitori. Era circondato.


Dietro di lui, Patriarca Rubicondo e molte delle altre persone d'un tratto apparvero entusiaste. Ovviamente, avevano usato diverse tecniche per richiedere aiuto in precedenza, e il risultato era questo gruppo di persone più avanti pronte a bloccare il percorso di Meng Hao.


Tra i Coltivatori in arrivo c'era l'uomo di mezza età allo stadio intermedio della Formazione del Nucleo. Sopra la sua testa fluttuava il Qi del Nucleo, ma questo appariva come una mescola di colori; era evidente che l'uomo lo avesse coltivato solo di recente. Inoltre, era ovvio che avesse un Nucleo Misto.


Aveva un'espressione cupa quando squadrò Meng Hao. Poi, eseguì un incantesimo, il che portò il Qi del Nucleo a tramutarsi nella testa di una bestia selvatica. Questa ruggì quando scattò in avanti.


L'espressione sul volto di Meng Hao era distesa come sempre quando sollevò la mano e puntò un dito verso il terreno.


"Legittima Concessione!". Nei suoi occhi baluginò una luce strana; in un attimo, delle immagini di spettri si levarono ovunque dal suolo. Adesso era in grado di vedere dei filamenti di Qi Demoniaco che non erano visibili a nessun altro. Questi sfrecciarono verso Meng Hao e poi cominciarono a ruotare attorno al suo corpo.


La pulsante aura invisibile che circondava Meng Hao si fuse a formare un fantasma. Era poco definito, ma dopo aver assunto quella forma emanò l'aura di Meng Hao.


In seguito, sollevò la mano verso il gruppo di Coltivatori davanti a lui, facendo sfrecciare il fantasma nella loro direzione.


Meng Hao non voleva distogliere la sua attenzione per controllare il fantasma, quindi non appena questo fu vicino al gruppo di Coltivatori disse "Esplosione!".


Il fantasma esplose immediatamente.


Un forte boato scosse Cielo e Terra. Quello che gli altri videro fu Meng Hao che semplicemente puntava il dito verso il gruppo di Coltivatori, dopodiché dalle loro bocche si riversò del sangue. Alcune persone saltarono direttamente in aria. Il Coltivatore alla Formazione del Nucleo rimase senza parole e arretrò di sette o otto passi. Tuttavia, non aveva alcun potere per combattere contro quello che sembrava un vento di burrasca invisibile, il quale si era abbattuto su di lui e lo aveva fatto cadere all'indietro.


Il suo volto fu pervaso dallo stupore quando cadde a testa in giù, con il sangue che zampillava dalla bocca. In precedenza, aveva immaginato che anche se il suo avversario fosse stato per certi versi fuori dall'ordinario, lui si trovava con un gruppo di una decina o più di persone. Inoltre, tutto quello che doveva fare era rallentarlo, il che non sarebbe dovuto essere un problema.


Eppure Meng Hao aveva utilizzato una tecnica sconosciuta semplicemente per puntare un dito e poi scatenare una qualche sorta di potere incredibile. Il cuore dell'uomo percepì una fitta gelida quando osservò Meng Hao avvicinarsi; non osò fare altro per fermarlo.


Meng Hao sfrecciò in avanti, superando subito il gruppo sparpagliato di Coltivatori che stavano cercando di bloccare il suo cammino.


La scena provocò una sensazione totale di shock nei circa cento Coltivatori. Tutti rallentarono, esitando. Tuttavia, quando ripensarono alle loro borse da trasporto e all'espressione "l'unione fa la forza", il loro istinto omicida ancora una volta ribollì. Nessuno di loro batté in ritirata; partirono subito all'inseguimento di Meng Hao, posizionandosi lungo una fila che ricordava una freccia appuntita.


Trascorse del tempo. Dopo altri tre o quattro respiri del pappagallo, Meng Hao finalmente vide la bassa montagna della Grotta dell'Immortale. Vide anche il gruppo di più di cento Coltivatori che viveva nei pressi della montagna.


Quando questi notarono lui e i suoi inseguitori, sui loro volti si diffusero sguardi di allarme e inquietudine.


Nel momento in cui cominciarono a sentirsi a disagio, risuonò la voce acuta del pappagallo: " Ok ragazzi, il Quinto Signore è qui con alcuni ospiti. In posizione!".


Allo stesso tempo, Meng Hao si trasformò in un raggio di luce che sfrecciò proprio verso la fessura sul lato della montagna.


Durante questa azione, il pappagallo allentò la presa sulla sua spalla e volò nell'aria. La campana di gelatina di carne legata alla sua zampa emise dei delicati tintinnii.


Quando gli oltre cento Coltivatori locali udirono la voce del pappagallo, i loro corpi vennero percorsi da dei fremiti. Digrignando i denti, si alzarono immediatamente in piedi. Poi, cominciarono a correre seguendo un ordine e una tecnica precisi, muovendosi contemporaneamente in cerchio attorno alla montagna.


Sul volto di Meng Hao comparve un'espressione strana quando usò il Senso Spirituale per osservare tutto ciò. Ripensò a quando il pappagallo aveva evocato la formazione dell'incanto Celeste e agli allenamenti di corsa che aveva fatto fare ai Coltivatori. Esitò per un istante, poi serrò la mandibola e si sedette a gambe incrociate. Estrasse le piante medicinali necessarie per creare l'Elisir del Nucleo Dorato Perfetto e iniziò la preparazione.


Avrebbe creato l'Elisir del Nucleo Dorato Perfetto, lo avrebbe ingerito e poi avrebbe sostituito il suo Nucleo Viola con un Nucleo Dorato. Oltre a ciò, avrebbe fatto le cose in grande, passando dallo stadio iniziale della Formazione del Nucleo allo stadio intermedio della Formazione del Nucleo, il tutto sfruttando il suo Nucleo Dorato Perfetto.


"Una volta che ciò accadrà, ritarderò la Tribolazione Celeste e coltiverò il Qi del Nucleo. Se tutto va secondo i piani, allora quando lascerò questa Grotta dell'Immortale...". Negli occhi di Meng Hao splendette una luce gelida. "Aiuterò loro a capire com'è un vero inseguimento fatale!". Fece un respiro profondo e poi formò lo specchio di rame, che usò per duplicare alcune delle piante medicinali di cui aveva bisogno.


Prima sarebbe dovuto stare molto attento, considerata la mancanza di Pietre dello Spirito. Inoltre, usare le Pietre dello Spirito di grado altissimo sarebbe stato fin troppo doloroso. Ora, però, disponeva di più di un milione di Pietre dello Spirito nella sua borsa da trasporto; pertanto, si sentì libero di usarle senza badare a sprechi.


Oltre a questo, Meng Hao riponeva massima fiducia nel suo Dao dell'alchimia, molto più di quanto non avesse fatto Chu Yuyan quando aveva creato l'Elisir della Consistenza Perfetta. Usando la misteriosa tecnica dell'eredità della Divisione Est degli Elisir, unita alla sua fiamma dell'alchimia, Meng Hao aveva un sicurezza maggiore del settanta percento rispetto alla sua riuscita.


Fuori dalla Grotta dell'Immortale, Patriarca Rubicondo, Patriarca Butterato e tutti gli altri si avvicinarono, sui loro volti il desiderio di uccidere. Videro Meng Hao scomparire nella bassa montagna, l'odioso pappagallo che volava starnazzando e il gruppo di Coltivatori che correva in cerchio attorno alla montagna.


Tutto questo li lasciò a bocca aperta scioccati per un istante, dopodiché cominciarono a ridere fragorosamente. Quando arrivarono altre persone, anche queste guardarono i Coltivatori che correvano in cerchio e scoppiarono a ridere.


"Che cosa stanno facendo quelle persone? Sono impazzite?!"


"Stanno facendo una corsetta per allenarsi?"


"Che genere di Coltivatori sono? Stanno proprio facendo una brutta figura per le Terre Nere!".


Il ghigno di scherno dei Coltivatori che avevano inseguito Meng Hao fece comparire sui volti dei Coltivatori a terra degli sguardi imbarazzati. Tuttavia, non osarono fermare la loro corsa. Questa era l'unica magia Celeste che il pappagallo aveva insegnato loro, il quale ricavava il suo potere dalle persone che correvano.


Secondo ciò che aveva detto il pappagallo, questa tecnica era incredibilmente straordinaria. Presumibilmente era la più potente formazione dell'incantesimo di tutto il Cielo e la Terra.


"Venite, venite", gridò il pappagallo con entusiasmo quando si levò nell'aria. "Unite le vostre voci..."


Gli oltre cento Coltivatori del posto esitarono per un istante. Tuttavia, circa un anno di pratica aveva creato un istinto reale. Non appena una persona lo avrebbe gridato, tutti si sarebbero uniti per urlare.


"Abbiate fede nel Quinto Signore, guadagnate la vita eterna! Quando comparirà Quinto Signore, chi oserà provocare uno scontro!"


Le loro voci si unirono e riecheggiarono in potenti ondate. Quando si sollevò il suono, si alzò anche il vento. Era difficile capire se il vento fosse partito a causa della corsa o a causa delle grida.


Ad ogni modo, il vento improvvisamente rese l'area di cinquanta chilometri attorno alla Grotta dell'Immortale sfocata. Questo effetto era debole, così debole, infatti, che nessuno lo notò, nemmeno Patriarca Rubicondo, che era allo stadio avanzato della Formazione del Nucleo o gli altri ad un livello simile.


"Uccidete tutti!" gridò Patriarca Butterato. "Non lasciate che viva nemmeno un filo d'erba!". Le sue parole fluttuarono delicatamente nell'aria, ma erano pervase da un impressionante istinto omicida. Quando risuonarono, i discepoli della Setta del Fiume Han alle sue spalle, così come molti altri Coltivatori, si trasformarono in raggi prismatici. Sfrecciarono in avanti, con i volti contorti con ferocia e l'istinto omicida che ribolliva. Era lo scherno finale che preparavano per dare sfogo al loro odio avvelenato nei confronti di Meng Hao.
                                                                



