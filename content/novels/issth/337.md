---
weight: 337
title: Capitolo 337 – Elisir del Nucleo Dorato Perfetto
pubDate: 2025-03-17T11:17:34.896Z
tags:
    - issth
---


Buona lettura!
-Madotter


Quando comparve la Tribolazione degli Elisir, Meng Hao sedeva nella Grotta dell'Immortale e i suoi occhi splendevano vivaci mentre fissava il calderone di fronte a lui. Questo era inondato completamente dalla luce dorata, illuminando l'intera Grotta del colore dell'oro.


Mentre la luce d'oro si riversava fuori, Meng Hao poteva percepire dei suoni scoppiettanti.


Questi, provenivano da dentro il calderone; Meng Hao percepiva qualcosa di simile a oro liquido che si riduceva, condensandosi rapidamente. Ogni volta che si riduceva, si sentiva uno scoppiettio, come se il liquido venisse compresso.


Fu in quel momento che la Tribolazione degli Elisir comparve nel cielo sopra di loro. Una tale Tribolazione era inevitabile; Meng Hao prese un profondo respiro e si concentrò sul calderone degli elisir.


Nel mondo esterno, le nuvole della Tribolazione si allargavano in tutte le direzioni; i fulmini crepitavano e i tuoni scoppiavano nei Cieli. Al di fuori della Grotta dell'Immortale, fili di Qi bianco salivano dalla bassa montagna; questi giravano assieme prendendo la forma di un calderone che sembrava desiderare di volare in alto nel cielo.


La vista di ciò fece rimanere ammutoliti i Patriarchi alla Formazione del Nucleo avanzato delle tre grandi Sette. Tuttavia, non ci volle molto perché le loro espressioni si colmassero di incredulità.


“Quella è... la Tribolazione degli Elisir!!”


“È senz'altro la leggendaria Tribolazione degli Elisir. Ne ho letto in antichi documenti; questi dicevano che quando appaiono certi elisir medicinali o qualche volta altri preziosi materiali, i Cieli si arrabbiano e desiderano distruggere quell'oggetto!”


“Quel dannato Coltivatore sta creando un elisir? Chi lo sapeva che ne era in grado?! E chi poteva immaginare che potesse produrre un elisir che avrebbe provocato la Tribolazione!?”


La cupidigia comparve sulle facce dei tre Patriarchi.


I Coltivatori dietro di loro non capivano cosa significassero le nubi nere, perciò i loro occhi erano pieni di confusione. Poi, i boati dei tuoni iniziarono a diventare più intensi e le loro facce si colmarono di paura.


Fu in quel momento che un grande tremore percorse la terra, mentre ciò che rimaneva del centinaio e più di Coltivatori che alimentavano la formazione magica, tossiva sangue e sveniva. Quando caddero, la nebbia si dissipò.


La bassa montagna ora era visibile, così come il pappagallo e la gelatina che fluttuavano a mezz'aria. Correntemente, stavano guardando il cielo con strane espressioni in volto.


Quando la nebbia scomparve, i rimanenti spiriti maligni iniziarono a urlare, come se i fulmini e i tuoni in cielo li colmassero di terrore.


All'improvviso, un'enorme e spessa saetta cominciò a discendere verso la terra. Mentre precipitava, più di mille fulmini più piccoli si fusero con essa, fino a diventare larga quasi un metro e mezzo. Poi puntò direttamente contro la bassa montagna.


La vista di ciò, lasciò i Patriarchi delle tre grandi Sette, assieme ai Coltivatori che li circondavano, a fissare con la bocca aperta.
Tuttavia, proprio quando tutti pensavano che la saetta fosse sul punto di schiantarsi sulla montagna, cominciò a collassare all'improvviso senza nessun motivo apparente. Così, si divise in centinaia di fulmini più piccoli, che poi saettarono con fragore verso i tremanti spiriti maligni.


Sembrava che anche questi spiriti fossero qualcosa che attirava l'attenzione della Tribolazione Celeste, causando la sua divisione e il tentativo di distruggerli.


Quella era la ragione per gli strani sguardi sui volti del pappagallo e della gelatina. In effetti, era una fortunata coincidenza che la Tribolazione degli Elisir fosse apparsa nell'esatto momento in cui la formazione magica era caduta.


Le esplosioni riempivano l'aria e il terreno tremava; e le centinaia di spiriti maligni gridavano miserabilmente mentre più di metà veniva ridotta al nulla. L'altra metà iniziò lentamente a dissiparsi con l'intenzione di andarsene.


Non una singola traccia di fulmine si diresse verso il calderone di Meng Hao all'interno della Grotta. Da esso splendeva il bagliore dorato che si diffondeva in tutte le direzioni, passando attraverso la Grotta e penetrando la montagne e il suolo.


All'improvviso, un'accecante luce dorata apparve dalla bassa montagna; in più, fasci della stessa luce filtravano dalla terra stessa.


Gli spiriti maligni che fuggivano dai Fulmini dalla Tribolazione e si stavano dissipando, videro la luce dorata e iniziarono a gridare e scomparire con fretta ancora maggiore.


Una luce dorata imperscrutabile!


Dardeggiava dal centro della montagna, come se all'interno vi fosse sepolto il Sole!


Sembrava come il Sole desiderasse sorgere dall'inferno e ingaggiar battaglia con i Cieli!


La gelatina e il pappagallo erano da tempo volati via; tuttavia, al pappagallo dispiaceva per i Coltivatori che avevano formato l'incantesimo, così prima di andarsene, assieme alla gelatina li aveva nascosti a una certa distanza.


In un batter d'occhio la montagna non era più visibile; l'unica cosa che si poteva vedere era l'infinita luce splendente.


Questa penetrava le nubi in alto, facendole agitare violentemente. I fulmini danzavano avanti e indietro e una seconda saetta iniziò a formarsi. Si scagliò al centro della luce dorata, la montagna che era il fulcro di tutto.


Si mosse con incredibile velocità e presto fu praticamente sulla sua cima.


Tuttavia, mentre succedeva ciò...


il suono di un piccolo scoppio risuonò dalla Grotta dell'Immortale. Il coperchio volò via dal calderone e si emanò una luce dorata di un'intensità senza precedenti che eclissava anche quella di prima. Qualcosa che aveva l'aspetto del Sole volò fuori, emanando raggi di luce rovente. La Grotta di Meng Hao sembrava dover prendere fuoco assieme all'intera montagna!


Cosa che in realtà... successe davvero. Le pietre, gli incantesimi restrittivi e tutti gli oggetti all'interno divennero cenere in un istante. L'unica cosa rimasta era la penetrante luce dorata che splendeva in alto nei Cieli. Era impossibile da coprire mentre sfrecciava in alto scontrandosi con la saetta.


Quando la luce e il fulmine entrarono in contatto, si generò un boato enorme che scosse violentemente Cielo e Terra. La Grotta era andata; Meng Hao sedeva a gambe incrociate, inondato dal bagliore dorato; il terreno sotto di lui iniziava a sciogliersi e il suolo nero si trasformò in un liquido dorato, il quale si propagò dappertutto a formare un lago!
Un lago dorato!


Al cui centro perfetto stava, coi capelli al vento, Meng Hao; il suo Nucleo Viola ruotava dentro di lui e lo strano marchio sulla fronte luccicava. Le sue vesti sbattevano violentemente e i suoi occhi splendevano di ostinazione.


Lì nella mano destra... vi era un elisir medicinale dorato!


Anche se poteva essere più corretto dire che ciò che teneva in mano non era un elisir, ma un ardente sole dorato!


Questo elisir dorato era l'Elisir del Nucleo Dorato Perfetto!


I Patriarchi delle tre grandi Sette, assieme alle centinaia di altri Coltivatori, stavano lì con i cuori che battevano forte. Nell'istante in cui videro l'elisir medicinale, i Pilastri del Dao dei Coltivatori alla Stabilità della Consistenza iniziarono a tremare, come se fossero consci che il risultato di consumare quell'elisir sarebbe stato diverso da quello di qualunque altro.


Per quanto riguardava i Coltivatori alla Formazione del Nucleo, specialmente i tre Patriarchi, tremavano violentemente. Loro potevano percepire l'intensa speranza che usciva dai loro Nuclei, sembrava come se volessero fondersi con quell'elisir medicinale dorato. Occorse solo un momento perché i tre all'improvviso capissero; se avessero potuto consumare l'elisir, allora... sarebbero stati in grado di tracciare un sentiero della Coltivazione senza precedenti!


Solo i tre Patriarchi riuscirono a controllarsi; le rimanenti centinaia impazzirono all'istante e si lanciarono verso Meng Hao con l'intenzione di rubargli l'Elisir del Nucleo Dorato Perfetto.


Tuttavia, ancora mentre si avvicinavano, il suono dei tuoni riempì l'aria mentre tre fulmini si condensavano assieme. I capelli di Meng Hao frustavano il vento mentre lui usava tutto il potere che possedeva per mettersi in bocca l'elisir e consumarlo!


Qui ha iniziò il grande Dao del Nucleo Dorato!
                                



