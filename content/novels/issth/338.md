---
weight: 3380
title: Capitolo 338 – Corpo Immortale Perfetto!
pubDate: 2025-03-17T11:17:34.896Z
tags:
    - issth
---


Buona lettura!
-Madotter


“No!!”


La vista di Meng Hao che consumava l'elisir accese di rabbia tutti i Coltivatori, compresi i Patriarchi delle tre Grandi Sette. Le loro teste giravano e non riuscivano a controllarsi, così si gettarono follemente contro di lui.


Meng Hao era calmo mentre si metteva in bocca l'elisir medicinale. Tuttavia, i suoi occhi brillavano di una luce straordinaria e i capelli frustavano l'aria mentre la Tribolazione Celeste turbinava sopra di lui. Sedeva alto e dritto nel mezzo del lago dorato, colmato di una sorta di grazia divina.


L'elisir non si dissolse, ma invece scivolò istantaneamente nel suo addome. Quando ciò avvenne, il fulmine che stava scendendo si fermò improvvisamente a mezz'aria ed esplose. Innumerevoli scintille di elettricità caddero come pioggia, riformandosi in qualcosa che sembrava un volto.


Gli occhi del volto erano chiusi, ma sembrava lo stesso come se vedesse ogni cosa al mondo. E appariva concentrarsi su Meng Hao.


Il voltò svanì e le nuvole della Tribolazione fremettero con un'intensità senza precedenti. Le nubi avevano un diametro di 50 chilometri, ma ora crescevano a una velocità esplosiva. 250 chilometri. 500. 1500... Servì loro solo un momento per coprire un raggio di 5.000 chilometri.


Per 5.000 chilometri in ogni direzione, ogni cosa era coperta dalle nuvole nere. I tuoni rombavano e le saette danzavano e i lampi di luce dai Cieli sembravano prepararsi lacerare la Terra!


Alcune centinaia di chilometri più lontano, nel campo di macerie, si poteva udire il suono di ansimi esausti. Il vecchio che vi era sigillato osservava il processo da dentro la sua nebbia nera. Nessuno poteva vederlo, ma quando guardò in alto, vide i fulmini e ciò lo fece ridere. La sua era una risata calda e piena di eccitazione e piacere.


“Un Corpo Immortale Perfetto!” rise il vecchio. “Uno dei tre grandi Corpi Immortali, il Corpo Immortale Perfetto! Questo ragazzino raggiungerà presto l'Ascensione Immortale!”


Nel frattempo, il corpo di Meng Hao cominciò a tremare mentre l'Elisir del Nucleo Dorato Perfetto scivolava nel suo addome. Un'espressione feroce gli coprì il volto e le vene sporgevano sulla fronte. Sentiva come se il corpo fosse sul punto strapparsi.


Il dolore era indescrivibile. Dopo aver formato il Nucleo Viola, le pupille avevano preso una sfumatura violetta, ma ora il viola veniva rimpiazzato dall'oro.


Dentro di lui il Nucleo Viola tremava e mentre delle spaccature si allargavano sulla sua superficie, si potevano udire i rumori di rottura. Sembrava sul punto di andare in pezzi.


Allo stesso tempo, le centinaia di Coltivatori nell'area cominciarono a discendere su di lui con occhi rossi dal furore. Sembravano aver perso la testa; le uniche cose rimaste erano la frenesia e la cupidigia. Meng Hao aveva consumato l'elisir dorato, perciò loro volevano consumare lui!


Sembrava che il pensiero di prendere anche solo un morso della sua carne fosse sufficiente per portarli a una pazzia senza fine.


Tuttavia, mentre si avvicinavano, Meng Hao alzò la testa verso il cielo e ruggì. Quel suono si scontrò con i Coltivatori come un'onda; e mentre barcollavano all'indietro, il sangue spruzzò dalle loro bocche.
Mentre roteavano via fuori controllo, il Nucleo Viola di Meng Hao andò in frantumi. Il dolore causato dalla sua disintegrazione rese il suo ruggito ancora più sconvolgente. Ora, le sue pupille erano per più di metà d'oro e la luce dorata riempiva tutto il suo corpo.


Dentro di lui, dove era solito trovarsi il Nucleo Viola, apparve all'improvviso un Nucleo Dorato che spazzò via i resti frantumati del Nucleo Viola.


Enormi quantità di luce dorata si riversavano fuori dal Nucleo, diffondendosi attraverso i passaggi del Qi; al punto che il suo intero corpo era pieno del color dell'oro.


Il dolore venne immediatamente rimpiazzato da una sensazione estatica. I capelli gli frustavano attorno mentre sentiva il potere sorgere attraverso il corpo. Il suo cuore iniziò a battere forte; ogni rotazione della sua base di Coltivazione mandava ruggenti boati in tutte le direzioni.


La sua pelle era un pochino pallida e un un'aria demoniaca sembrava penetrare un pochino nei suoi tratti. Era più bello, più alto e dritto. Ed era circondato da una luce dorata.


Potere! Sentì qualcosa di simile a quello che aveva percepito vicino alla Grotta della Rinascita, quando aveva raggiunto la Formazione del Nucleo. In quel momento la differenza tra la Stabilità della Consistenza e la Formazione del Nucleo era stata chiara; quella era la stessa sensazione che provava ora.


Il suo Senso Spirituale crebbe, il corpo fisico divenne più forte, le ossa più robuste. Anche le sue facoltà mentali erano più veloci di prima. Ogni cosa di lui era cambiata, come se fosse passato attraverso un'enorme trasformazione.


Questa trasformazione equivaleva a mettere piede in un grande Dao.


Il grande Dao del Nucleo Dorato!


Meng Hao aprì gli occhi, e quando lo fece, un accecante bagliore dorato sprizzò fuori. La luce dorata splendeva attraverso la sua tunica verde, facendolo sembrare come una sorta di guerriero Celestiale!


In lontananza, il pappagallo e la gelatina osservavano con cautela. Gli occhi dell'uccello erano spalancati e pieni di sorpresa; era stato con Meng Hao per anni, ma la maggior parte del tempo l'aveva speso nello specchio di rame. In effetti Meng Hao aveva molti segreti di cui lui non era a conoscenza.


Per quanto riguardava la gelatina, lui davvero non aveva idea del vero livello di Meng Hao. Sapeva solo che sembrava relativamente forte.


E ora, guardavano entrambi mentre lui subiva la trasformazione.


“Che stranezza!” mormorò la gelatina. “È un Corpo Immortale Perfetto! Non l'avevo mai notato prima!”


“Inumano!” disse il pappagallo suonando addolorato. “Che incredibile buona sorte! Che sorprendente destino! Solo un Decano dello Spirito Sublime può avere un Corpo Immortale Perfetto, eppure lui ce l'ha! Solo grandi nomi come il Quinto Signore dovrebbero avere un Corpo Immortale Perfetto!


Le tre Sacre Scritture Celesti: lo Spirito Sublime, Divinità del Dao, Recisione Celeste. Ogni sacra scrittura contiene i segreti delle Montagne e mari Celesti. Usandole si possono Coltivare i tre grandi Corpi Immortali; e fin dai tempi antichi sono apparsi solo un Decano dello Spirito Sublime e uno della Divinità del Dao. Un Decano della Recisione Celeste non si è mai visto.


Questo ragazzino ha davvero una buona sorte che sfida i Cieli. Un Corpo Immortale Perfetto... Ahhhhh, con un corpo come quello, se raggiungerà l'Ascensione Immortale potrebbe diventare l'Apprendista Erede del Decano dello Spirito Sublime.


Ah, i Decani, davvero dei potenti esperti all'interno delle Nove Montagne e Mari, dei Coltivatori che possono opporsi ai Signori delle Nove Montagne e Mari. Sicuro, il Quinto Signore non si cura molto di loro, ma... il Quinto Signore è in una posizione debole ora, dannazione, così deve confidare nel loro aiuto."


Il pappagallo si stava sempre più agitando. “E poi c'è quella dannata leggenda, che è il motivo per cui ho incontrato tale calamità... Secondo la leggenda, se tutte e tre le Sacre Scritture venissero raccolte e combinate, formerebbero le Sacre Scritture della Montagna e del Mare! E quelle Scritture...” Mentre cominciava a rimembrare la terrificante leggenda delle Sacre Scritture della Montagna e del Mare, sembrava sull'orlo d'impazzire. [1]


Per quanto riguardava Meng Hao, prese un respiro profondo mentre sentiva la sua base di Coltivazione ruotare assieme al Nucleo Dorato. Grandi onde di potere lo attraversavano, riempiendolo di determinazione.


“Così, è questo il potere del Nucleo Dorato Perfetto...?” mormorò con gli occhi che splendevano di luce dorata. La sua intera persona irradiava dignità; agitò il braccio destro e il potere esplose dalla sua base di Coltivazione.


E in quel momento, un vortice di vento dorato si materializzò attorno a lui, spazzando ogni cosa.


Le centinaia di Coltivatori guardavano sconcertati; la frenesia era ancora visibile sulle loro facce, ma non potevano esimersi dall'indietreggiare, sospinti dall'invisibile potere del vento dorato generato da Meng Hao.


In un battito di ciglia, il vento attorno a lui era diventato un fragoroso ciclone; e mentre girava nell'aria, un volto apparve al suo interno, quello di Meng Hao.


“In questo momento” Meng Hao disse freddamente, “non ho più bisogno di trattenere la mia base di Coltivazione. È tempo di entrare nella fase intermedia del Nucleo Dorato Perfetto!” Il Nucleo dentro di lui iniziò a girare rapidamente e la sua base di Coltivazione a crescere bruscamente. Mentre cresceva più forte, il ciclone gettò all'indietro le centinaia di Coltivatori circostanti.


La meraviglia scese sui loro volti, specialmente quelle dei Patriarchi delle tre grandi Sette, i cui occhi brillarono di incredulità. Per loro sembrava come se Meng Hao li potesse schiacciare in qualsiasi momento; i Nuclei dentro di loro cominciavano anche a mostrare segni di instabilità.


E la stessa domanda continuava a girare nella mente di tutti: “Cosa... che elisir aveva appena consumato quel tipo?!”


Fu in quel momento che la base di Coltivazione di Meng Hao raggiunse il culmine della sua ascesa e colmò la mente con un grande ruggito. Sembrava come se avesse raggiunto un collo di bottiglia e che, in qualsiasi momento, avrebbe potuto attraversarlo.


La tempesta di vento dorato lo circondava per un raggio di cinquanta chilometri. Si sentì passare all'improvviso dallo stadio iniziale a quello intermedio!


Percepì il suo corpo diventare più robusto e il Senso Spirituale divenire più forte; il Nucleo Dorato si fuse con lui, formando quello che sembrava come una seconda anima.


Il Nucleo conteneva le sue memorie, la sua anima e la sua vita. Era come se la sua forza vitale e la sua stessa essenza esistessero al'interno. In effetti lo percepiva come un seme.


Il seme di un Grande Dao!


Nell'istante in cui entrò nella fase intermedia del Nucleo Dorato, il bagliore attorno a lui si intensificò fino a sembrare come se un sole dorato galleggiasse sopra la sua testa e splendendo sulla terra dando a ogni cosa il colore dell'oro.


“È tempo di formare il mio Qi del Nucleo. Mi domando quale sarà l'essenza del mio Qi...” Chiuse gli occhi mentre il ciclone frustava attorno. Nella sua mente apparvero delle immagini... da quando era piccolo ad adesso: la Torre di Tang, la Provincia di Yunjie, il Monte Daqing, la Setta dell'Affidabilità, lo Stato di Zhao, il Dominio Meridionale, la Setta del Fato Viola... tutto fino agli eventi della Grotta della Rinascita.


“L'essenza del Qi del Nucleo può essere astratta o letterale...” pensò. All'improvviso ricordò il cielo stellato che aveva visto appena prima di incontrare Choumen Tai.


In quella terra... aveva guardato in alto e aveva visto un antico cielo stellato.


Ricordò anche che il Qi del Nucleo di Ji Hongdong aveva assunto quell'aspetto, quello del cielo stellato del Clan Ji.


“Il cielo di stelle dei tempi antichi, quella è l'essenza del mio Qi del Nucleo.” Aprì gli occhi e a quel punto, il sole dorato esplose. Enormi quantità di Qi del Nucleo Dorato si espansero; e allo stesso tempo, la tempesta dorata attorno a lui si ritirò all'improvviso. In un batter d'occhio si fuse col corpo di Meng Hao, facendo scomparire il bagliore dorato che bagnava i dintorni.


L'unica cosa rimasta era il turbinio del Qi del Nucleo Dorato che assunse la forma... di una veduta di stelle!


Non era dorata, ma nera. Tuttavia, al suo interno vi era una miriade di stelle. Queste erano stelle che in pochi avevano mai visto... il cielo stellato dei tempi antichi!


La veduta di un fulgore accecante che fluttuava sulla sua testa, cominciò a emanare una sconcertante pressione senza precedenti. I circostanti Coltivatori erano scossi, specialmente i tre Patriarchi. Nell'istante in cui la videro, trattennero il fiato dalla sorpresa.


“Il suo Qi del Nucleo... la sua essenza... è una veduta di stelle!!”


“Il potere del Qi del Nucleo è manifestato dalla grandiosità della sua essenza. Cosa potrebbe essere più grandioso delle stelle?”


“Sin dai tempi antichi, fino a oggi, solo i veri Prescelti di Cielo e Terra hanno manifestato un tale Qi del Nucleo. Questo tipo...” I tre iniziarono ad ansimare e la paura apparve sui loro volti mentre arretravano lentamente.


NOTE:


Il nome "Sacre Scritture della Montagna e del Mare" è lo stesso del testo della storia attuale della Cina "Classico delle Montagne e dei Mari.                                


                                

