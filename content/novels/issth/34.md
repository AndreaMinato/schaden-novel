---
weight: 340
title: Capitolo 34 - Una Reputazione Vecchia di Mille Anni!
pubDate: 2025-03-17T11:17:34.757Z
tags:
    - issth
---


Ciccio era raggiante di gioia, più contento che sollevato, con il cuore che gli martellava nel petto. Era Meng Hao che era stato promosso alla Fazione Interna della Setta, eppure era come se fosse stato promosso lui stesso.


Shangguan Xu rimase tra la folla, con il volto serio. Dopo un po', abbassò il capo, si voltò e se ne andò. Mentre si allontanava, il suo voltò s’incupì ancora di più, ma non c'era nulla che potesse fare. Ora che Meng Hao faceva parte della Fazione Interna della Setta, nemmeno il suo grado di Anziano gli dava il diritto di interrogarlo. Da quel momento, Meng Hao era un vero membro della Setta dell'Affidabilità.


"Ho raggiunto il settimo livello di Condensazione del Qi prima dei trent'anni. Ero il discepolo numero uno della Setta. Ma ora..." Shangguan Xiu sospirò. Era restio a lasciar perdere, ma non aveva altra scelta.


In quel momento accadde qualcosa che nessuno notò, né Shangguan Xiu, né il Grande Anziano Ouyang. Neppure il Leader della Setta He Luohua. Lontano dalla Setta dell'Affidabilità, sulla cima di un nera montagna coperta di alberi, si trovava una figura misteriosa e potente, in piedi fuori dall'ingresso di una caverna vuota.


Era una figura indistinta, il volto poco chiaro, ma il suo corpo era avvolto da un'aura completamente diversa dal potere spirituale del cielo e della terra, un'aura che sembrava essere stata rifiutata dai Cieli. Il vento che circondava la figura cambiò, carico di schiocchi indistinti che gli ruotavano intorno... Eppure se qualcuno avesse provato a guardare non avrebbe visto nulla di tutto ciò.


"Setta dell'Affidabilità... che nome volgare", la voce della figura rosso sangue era rauca mentre parlava, carica di un'aria Demoniaca. "Il nome venne cambiato intenzionalmente mille anni fa, per evitare che i Cieli la punissero per la reincarnazione rifiutata. Ma è ancora... la Setta del Sigillo del Demone! E un discepolo della Setta del Sigillo del Demone ha osato inghiottire il Nucleo del Drago Volante delle Tempeste e accettare la sua Eredità... interessante. Sembra che non ti abbia aiutato invano per due volte". Mentre la sua voce riecheggiava, saette di luce rossa iniziarono cadere. I fulmini dalla potenza distruttiva si schiantarono più volte, ma erano a una distanza di circa tremila metri, come se neanche i Cieli avessero il potere di toccare la figura.


L'ombra rossa sembrò accigliarsi, poi lanciò uno sguardo gelido verso l'alto. "Prima o poi verrete sconfitti, Cieli!" Poi si voltò verso il Dominio Meridionale e fece un passo in avanti.


"La mia vera essenza si è assopita e, nella mia noia, il mio clone divino ha perlustrato i cieli e la terra. Quello che ho appena visto è davvero interessante. Davvero molto interessante". Risuonò una risata e la figura scomparve, in un battito di ciglia era svanita.


L'arrivo e la scomparsa della figura, i cieli torbidi, l'avvicinarsi dei fulmini, nessuno aveva visto nulla!


Il tempo passò velocemente e presto furono trascorsi sette giorni.


Durante tutta la settimana, chiunque nella Fazione Esterna della Setta aveva parlato di Meng Hao e della sua promozione alla Fazione Interna della Setta.


Anche se tutti avevano assistito di persona all'avvenimento, erano ancora scossi nel profondo. Nonostante fossero passati già sette giorni, sollevavano spesso il capo per volgere lo sguardo carico d'invidia verso la Montagna Est.


Alcuni erano dispiaciuti per Wang Tengfei, ma non dissero nulla. Era come se, dopo la battaglia, il nome di Wang Tengfei fosse divenuto qualcosa che apparteneva al passato.


I discepoli che erano stati nemici di Meng Hao erano ancora più turbati, pieni di paura. Ma Meng Hao non era più nella Fazione Esterna della Setta, quindi tutto quello che potevano fare era scovare Ciccio per adularlo.


La popolarità di Ciccio crebbe vertiginosamente in pochi giorni. Era il nuovo proprietario del negozio dell'Area Pubblica di Basso Livello, subentrando a Meng Hao. Festeggiava per le attenzioni che i compagni discepoli gli rivolgevano, limandosi trionfante i denti. Poté anche trasferirsi in una delle residenze più belle della Fazione Esterna della Setta.


Durante quella settimana, Meng Hao fu piuttosto occupato. La Setta dell'Affidabilità poteva anche essere in declino, ma c'erano ancora delle regole da rispettare. Meng Hao si lavò e indossò nuovi abiti. Si prostrò davanti alle raffigurazioni di Patriarca Affidabilità e degli altri Patriarchi della Setta. Ovviamente tutto ciò si svolgeva seguendo complicate procedure ed erano piene di difficili dettagli.


Durante tutto questo tempo, non vide la Sorella Anziana Xu nemmeno una volta, perché si era isolata per meditare. Però vide il Fratello Anziano Chen Fan [1], avvolto nella sua  tunica argento. Quando si trovava nella Fazione Esterna della Setta, Meng Hao aveva avuto l’impressione che sorridesse poco e che fosse un po' antiquato. Ma dopo averlo conosciuto meglio, scoprì che, non importava che domanda gli ponesse, il Fratello Anziano Chen gli avrebbe pazientemente dato una spiegazione dettagliata. In realtà, a Meng Hao piaceva. Ripensò ai pettegolezzi che aveva sentito sul fatto che al Fratello Anziano Chen Fan importassero solo la virtù e il Dao e che ignorasse i problemi del mondo mortale.


Dopo che furono trascorsi i sette giorni, a Meng Hao venne concessa una Grotta dell'Immortale nella Fazione Interna della Setta, sulla Montagna Orientale. Dalla sua Sorgente dello Spirito gorgogliava una densa Energia Spirituale, molta di più che nella sua precedente Grotta dell'Immortale.


Purtroppo, il suo buon'umore venne messo alla prova la prima volta che mise le mani sulle Pietre dello Spirito e gli elisir medicinali a disposizione dei discepoli della Fazione Interna della Setta. Rimase lì, fissandoli stupidamente.


Quelle Pietre dello Spirito erano chiaramente migliori di quelle della Fazione Esterna della Setta. Erano più grandi e non completamente trasparenti, ma piene di una sostanza indistinta, simile a nebbia. Meng Hao impallidì.


"Sono Pietre dello Spirito di medio livello?” mormorò Meng Hao “e i discepoli della Fazione Interna della Setta ne ricevono una all'anno... vale quanto un centinaio di Pietre dello Spirito di basso livello nella Fazione Esterna della Setta..." La testa gli vorticava, mentre leggeva avidamente le informazioni descritte su un antico pezzo di giada davanti a lui, sul quale venivano spiegati anche i metodi di identificazione e le differenze tra i vari tipi di Pietre dello Spirito a disposizione dei Coltivatori impegnati nella Condensazione del Qi.


"Al di sopra delle Pietre dello Spirito di medio livello ci sono le Pietre dello Spirito di alto livello... che non esistono nello Stato di Zhao. Una di quelle vale almeno quanto diecimila Pietre dello Spirito di basso livello... praticamente hanno un valore inestimabile". Lo stomaco di Meng Hao si contrasse, mentre tirava fuori le poche grosse Pietre dello Spirito che gli erano rimaste nella borsa da trasporto. La sua espressione divenne ancora più sgradevole.


"Si può determinare il valore di una Pietra dello Spirito guardando la sua dimensione e la sua composizione interna. Le Pietre dello Spirito di alto livello sono le più grandi e almeno una metà dell'interno è piena di composizioni di densa nebbia... L'Energia Spirituale all'interno non fuoriesce e possono essere utilizzate solo dai Coltivatori che hanno raggiunto la Stabilità della Consistenza". Meng Hao fissò in silenzio la Pietra dello Spirito che teneva in mano. Era almeno tre volte più grande di una Pietra dello Spirito di livello medio ed era completamente piena di formazioni di nebbia. Era brillante e non fuoriusciva nemmeno una goccia di Energia Spirituale.


"Questa... questa non può essere una Pietra dello Spirito di alto livello! Ho... ho sperperato duemila Pietre dello Spirito di alto livello!" Il cuore di Meng Hao perse un battito, mentre tentava di consolarsi. Pensò alla straordinaria spada di legno e quanto Wang Tengfei ci tenesse ad averla. Poi pensò al prezzo che aveva pagato allo specchio di rame per duplicarla. Non poteva comprendere quanto gli era costata in termini di Pietre dello Spirito...


"Ma perché sembra che questa Pietra dello Spirito sia ancora più grande di quanto descritto qui e abbia ancora più nebbia all'interno?" Il su cuore tremava e non si osò pensarci ancora. Era pallido e soffriva nel profondo.


Gli ci volle un po' per riacquistare il controllo, poi mise via le Pietre dello Spirito.


"Un numero insignificante, duemila Pietre dello Spirito di alto livello” borbottò Meng Hao “non è nulla, nulla davvero.” Ma la parola "insignificante" suonava piuttosto forzata.


Altri giorni passarono.


"Fratello, ti ho visto combattere. Hai usato molti oggetti magici. Se li hai terminati, ti troverai in un momento difficile. Dovresti recarti più spesso al Padiglione Magico. Ci sono antichi documenti della Setta dell'Affidabilità che hanno migliaia di anni, potresti studiarli".


"Fratello, ho notato che cacci piccole creature e le cucini per mangiarle. Non è giusto. Noi Coltivatori dovremmo respirare l'energia spirituale del cielo e della terra e gettare via il nostro corpo mortale. Se mangi animali, non stai sprecando la tua energia spirituale?"


"Fratello, hai troppe borse da trasporto con te. Non dovresti fare così. Se avessi tutti i tuoi oggetti in un'unica borsa, sarebbe più facile trasportarli".


Man mano che i giorni passavano, Meng Hao si sforzava di non pensare alle Pietre dello Spirito. Non ci volle molto prima che iniziasse a capire ancora meglio il Fratello Anziano Chen Fan e, presto, cominciò a trascorrere la maggior parte del suo tempo con lui, venendo istruito. Presto si rese conto che lui non era affatto come veniva descritto dai pettegolezzi che circolavano nella Fazione Esterna della Setta. Anche se era molto concentrato sul Dao, non era affatto taciturno. Anzi, in realtà, quando iniziava a parlare, poteva andare avanti per ore e ore, a volte anche per tutta la giornata.


Presto arrivarono al punto in cui se lui non andava in cerca di Chen Fan, allora era Chen Fan ad andarlo a trovare nella sua Grotta dell'Immortale per iniziare una nuova discussione.


Meng Hao non poteva rifiutarsi. Poteva solo fare una sorriso forzato e ascoltare. A volte si addormentava nel bel mezzo del discorso, solo per risvegliarsi e accorgersi che Chen Fan stava ancora parlando. Non poteva fare altro che sentirsi dispiaciuto per lui.


"Non ci sono abbastanza discepoli nella Fazione Interna della Setta, quindi il Fratello Anziano Chen non ha nessuno con cui parlare. Quindi ha sviluppato questa strana abitudine..." Meng Hao ora capiva perché la Sorella Anziana Xu si isolasse in meditazione così spesso. Anche lui aveva pensato di meditare per prendersi una pausa dal Fratello Anziano Chen.


Ogni volta che lasciava la sua Grotta dell'Immortale, il Fratello Anziano Chen era lì per accompagnarlo.


"Mi chiedo quando la Sorella Anziana Xu ritornerà dalla sua meditazione solitaria” pensò Meng Hao “non vedo l'ora di vedere che faccia farà quando mi vedrà qui". Ora indossava una tunica argento e i suoi lunghi capelli svolazzavano dietro di lui quando sedeva sulle rocce dei precipizi. Fissò il sole che tramontava, ignorando il costante cicaleccio del Fratello Anziano Chen.


"Il Fratello Anziano si starà chiedendo quando la Sorella Anziana Xu ritornerà dalla meditazione" commentò il Fratello Anziano Chen con un sorriso, volgendo lo sguardo su Meng Hao.


"Sì... aspetta, cosa?"


Il cambio improvviso di discorso lasciò Meng Hao senza parole.


"Non c'è bisogno di essere timidi,” continuò il Fratello Anziano Chen, sorridendo “la Sorella Xu [2] è una bellezza naturale, è perfettamente normale che tu abbia una cotta per lei". Aveva un carattere facile ed era piacevole stare con lui. A Meng Hao piaceva. Non appena si erano incontrati, aveva preso Meng Hao sotto la sua ala protettrice.


"Xu Qing?" Meng Hao tossicchiò. Poi decise di cambiare argomento. "No, no, non potrei mai... oh, d'accordo. Fratello Anziano Chen, un attimo fa stavi parlando di cosa succede quando un Coltivatore completa la sua Condensazione del Qi".


"Dopo la Condensazione del Qi c'è la Stabilità della Consistenza, la perdita del corpo mortale. Questa è la vera coltivazione spirituale, si diventa un vero Coltivatore". Il Fratello Anziano Chen sorrise in direzione di Meng Hao, scuotendo la testa. Non stava più chiacchierando, ma parlando con calore.


"Durante il processo di stabilizzazione della Consistenza Spirituale, nove pilastri del Dao sorgeranno dal Lago dell’Essenza, profondo e senza fine. Cresceranno all'interno del tuo corpo e questa è la Stabilità della Consistenza. Ovviamente ci sono diversi tipi di Consistenza, che cambiano in base ai diversi metodi magici usati per solidificare i pilastri del Dao. Se appaiono nove spaccature è la Consistenza Perfetta. Se le spaccature sono diciotto è la Consistenza Crepata. Se ci sono più di diciotto crepe si parla di Consistenza Spezzata. Tra queste, la Perfetta è la migliore, la Crepata è buona. La Spezzata è la più comune.


La Setta dell'Affidabilità aveva un manuale che descriveva un metodo per Stabilizzare una Consistenza Perfetta, ottenuta da Patriarca Affidabilità. Per questo era famoso in tutto lo Stato di Zhao. Il suo nome era conosciuto anche nel Dominio Meridionale. Purtroppo... quando il Patriarca è scomparso, le tecniche non erano state tramandate". Chen Fan spiegò tutto lentamente e nel dettaglio. Era semplicemente fatto così e Meng Hao ci aveva fatto l'abitudine, giorno dopo giorno.


"Dopo la Stabilità della Consistenza, c'è la Formazione del Nucleo. Il Capo della Setta è in questa fase. Dopo di ciò, quando sviluppi un'Anima Nascente, vivrai per sempre e sarai un vero Immortale su questa terra".


"Cosa succede dopo la fase dell'Anima Nascente?" chiese Meng Hao, ascoltando attentamente, ardente di desiderio.


"Dopo l'Anima Nascente c'è la Recisione dello Spirito. Questa era la fase in cui si trovava Patriarca Affidabilità. è la fase più difficile, in cui la vita è appesa a un filo. La Recisione dello Spirito implica diverse Recisioni prima di avere successo. Quell'anno, Patriarca Affidabilità ha lasciato la Setta per ritirarsi in meditazione solitaria e non è ancora tornato". Chen Fan spiegò con calma, ma il suo attaccamento alla Coltivazione era chiaro dalla sua espressione.


"Forse un giorno, io, Meng Hao, avrò la possibilità di raggiungere la fase di Recisione dello Spirito” mormorò “dopo cosa succede?"


"Gli stadi successivi alla Recisione dello Spirito sono troppo alti,” disse Chen Fan con leggerezza “non ne conosco i dettagli. Devi andare nel Dominio Meridionale per apprendere queste cose. In ogni caso, lo scopo finale di tutto e l'Ascensione Immortale."


"L'Ascensione Immortale?"


"L'Ascensione Immortale".


La brezza della montagna scompigliò delicatamente i capelli dei due discepoli, portando lontano le loro voci.


"Fratello, se un giorno vorrai andartene per il mondo per continuare il tuo allenamento, non puoi limitarti allo Stato di Zhao” il Fratello Anziano Chen guardò Meng Hao con gentilezza “Non dimenticarti che lo Stato di Zhao è uno stato remoto nel Dominio Meridionale nelle terre del Paradiso Meridionale. L'Energia Spirituale non è abbondante e ci sono pochi Coltivatori.


Il Dominio Meridionale è il vero e proprio mondo della Coltivazione. Anche se là la legge della giungla vige sovrana, brutale e senza regole, è il punto più alto delle regioni del sud delle terre del Paradiso Meridionale. Gli eroi abbondano, e così i Prescelti. In confronto, lo Stato di Zhao è piuttosto tranquillo e pacifico. I Coltivatori della mia generazione devono scalare montagne e arrampicarsi su pile di ossa per avere successo". Una strana luce gli brillava negli occhi, come se stesse parlando a se stesso più che a Meng Hao.


Meng Hao era scosso dalle parole del Fratello Anziano Chen. Prima era piuttosto ignorante, ma al sentire le cose spiegate così chiaramente gli ronzava la testa ed era come se una gigantesca mappa fosse stata srotolata di fronte a lui. Sulla mappa comparivano il Grande Tang delle Terre Orientali e gli eroi del Dominio Meridionale.


"Per seguire il sentiero della spiritualità, bisogna abbandonare il mondo mortale. Tu non sei più un mortale. Sei un Coltivatore, destinato a sfidare i Cieli. Se non sei forte, allora non sei degno di esistere. Se non sei forte, allora non sei degno di praticare la Coltivazione. Se non sei forte, allora non sei degno di vivere, ma solo di essere calpestato. Vuoi vivere una vita del genere?" Il Fratello Anziano Chen fissò Meng Hao. Non appena le sue parole giunsero alle orecchie di Meng Hao e s’impressero nel suo cuore, i suoi occhi brillarono e la sua mente iniziò a pensare.


"Sono uno studente della Contea di Yunjie. I miei genitori sono scomparsi quando ero solo un bambino e il mio sogno era di diventare ricco e non vivere mai più in povertà, poi, alla fine, di andare a vedere il Grande Tang delle Terre Orientali". Il freddo vento della notte gli soffiò tra i capelli, mentre si perdeva in contemplazione, esattamente come quell'anno sulla cima del Monte Daqing.


NOTE:


[1] Il nome di Chen Fan in cinese è陈凡 (chén fán) – Chen è un nome comune di Clan. Fan significa “mortale” o “ordinario”


[2.] Il nome di Xu Qing in cinese è许清 (xǔ qīng) – Xu è un nome comune di Clan. Tuttavia, ha diversi significati, inclusi “lodare” e “permettere”. Qing significa “puro” o “pulito”                                
                                



