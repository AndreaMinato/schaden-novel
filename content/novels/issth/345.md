---
weight: 345
title: Capitolo 345 - Formazione della Spada di Loto!
pubDate: 2025-03-17T11:17:34.898Z
tags:
    - issth
---


Boom!


Una mattina all'alba, un fulmine comparve sull'elegante bacino, fuori da uno degli edifici.


Il tetto di questo edificio era sparito da tempo, all'apparenza distrutto. Ovunque era visibile una polvere nera. Ora erano presenti circa un migliaio di Coltivatori e tutti loro, chi più, chi meno, erano abituati al fulmine.


Quando il pappagallo si levò in aria, guardò il cielo ed emise un sospiro di comprensione, poi ripensò a quanto era stato d'aiuto. Dopodiché, si voltò e si allontanò con determinazione per andare ad allenare i Coltivatori nell'uso della formazione dell'incanto Celeste.


"Questa formazione sfrutta le persone come base! Con centinaia di persone, si può scuotere la Formazione del Nucleo. Con migliaia di persone, si può mettere in difficoltà l'Anima Nascente. Con decine di migliaia di persone, la Recisione dello Spirito non vale nemmeno quanto una scoreggia! Con milioni di persone, si riesce a far tremare gli Immortali! Quando Quinto Signore si è abbattuto sulle nove grandi Montagne e Mari, nessuno si è rifiutato di inchinarsi a lui!". Nei suoi occhi comparve uno sguardo malinconico e sospirò, come se stesse ricordando la gloria del passato. Poi, moltiplicò gli sforzi per allenare i Coltivatori.


All'interno dell'edificio colpito poco prima dal fulmine, Meng Hao aveva sul volto un'espressione terribile. Ancora più terribile, però, era il volto del Patriarca del Clan Li, che dava l'impressione di essere sul punto di morte.


"Sei il mio antenato!" gemette, con l'incarnazione della sua anima che tremava. Sembrava essere sul punto di impazzire. "Il mio antenato, ok?! Lasciami andare via... Non riuscirò a resistere ancora per molto. Lascia che il fulmine mi divida a metà, ok...?"


Meng Hao non disse nulla. Ripose l'incarnazione dell'anima del Patriarca del Clan Li, poi tornò a guardare il cielo. Sembrava terso, del tutto libero da qualsiasi fulmine. A questo punto, non era più tanto stordito dalla situazione, ma ci si era abituato.


Dopo dell'esercizio, aveva sviluppato alcune tecniche per tirare fuori il Patriarca del Clan Li ancora più rapidamente. A questo punto, era diventato una sorta di intuizione; alla comparsa di un fulmine, sarebbe stato evocato il Patriarca del Clan Li.


Al momento, Meng Hao non aveva ancora raggiunto il completo successo al primo tentativo. Tuttavia, il metodo di allenamento pericoloso funzionava, e presto sarebbe stato in grado di usare la tecnica in modo praticamente perfetto ad ogni utilizzo.


Date le circostanze, l'intuizione di Meng Hao riguardo al fulmine poco a poco si trasformò in una sorta di istinto.


Adesso Meng Hao non riusciva proprio a mantenere il volto del tutto calmo; appariva ancora un po' dolorante, sebbene non quanto il Patriarca del Clan Li. Meng Hao rivolse lo sguardo all'uomo di mezza età che giaceva davanti a lui con il corpo che tremava, il volto pallido e apparentemente bloccato in un punto senza essere in grado di muoversi. Quest'uomo riversava in condizioni addirittura peggiori del Patriarca del Clan Li.


Questo Coltivatore non proveniva dalle Terre Nere, ma invece dal Deserto occidentale. Era l'uomo che Meng Hao aveva battuto in precedenza, quello con tatuati tre totem. Meng Hao lo aveva portato qui, bloccandolo per impedirgli di muoversi, e aveva iniziato a studiarlo.


Meng Hao adorava studiare. Quando era un allievo, studiava libri interi. Una volta entrato nel mondo della Coltivazione, aveva studiato tecniche magiche o meditato sull'alchimia.


Non importava il quando, non appena aveva del tempo a disposizione ne approfittava per studiare qualcosa. Questo, da parte sua, portava ad una comprensione sempre maggiore.


Tuttavia, questa era la prima volta che studiava una persona.


Meng Hao lo stava già studiando da tre giorni, sia internamente che esternamente. Ogni volta che si imbatteva in un'area che non comprendeva, praticava dei tagli e si concentrava ulteriormente fino a quando non avrebbe compreso.


Meng Hao aveva imparato molto in questi tre giorni, il che lo aveva reso molto entusiasta. Per l'uomo di mezza età, però, era un incubo, come se stesse vivendo nelle profondità degli inferi. La sensazione era difficile da descrivere. La sua freddezza si era trasformata in sofferenza, maledizioni e follia. Alla fine, aveva semplicemente iniziato a gemere e a credere sul serio che Meng Hao fosse la persona più spaventosa dell'intero mondo della Coltivazione.


Al momento, Meng Hao stava studiando il sangue del Coltivatore. Aveva allungato la mano fino al braccio dell'uomo, che era ricoperto da ferite e croste. In alcuni punti mancava anche parte della carne. Meng Hao fece un lungo graffio e poi raccolse del sangue.


Mise il sangue in una fornace per elisir e iniziò a raffinarlo.


Il volto dell'uomo era livido, i suoi occhi apatici e carichi di disperazione. Non sapeva quanto sarebbe durato ancora questo trattamento, e la sua mente era sull'orlo del collasso. Infatti, durante la notte precedente, quando Meng Hao si stava preparando a studiare il suo cervello, per la paura gli scesero delle lacrime dagli occhi.


A quel punto, Meng Hao aveva esitato e poi deciso di non proseguire.


Meng Hao è sempre stato molto interessato ai totem tatuati sui Coltivatori del Deserto occidentale. Dopo una lunga analisi, era giunto alla conclusione che questi contenevano un potere simile agli elisir medicinali, un potere che proveniva dall'esterno del corpo del Coltivatore.


Ad esempio, i totem potevano essere utilizzati per passare dalla Condensazione del Qi alla Stabilità della Consistenza, e poi alla Formazione del Nucleo. Questa consapevolezza fornì a Meng Hao una grande illuminazione.


Meng Hao da tempo aveva la sensazione di poter superare lo stadio intermedio della Formazione del Nucleo Perfetta e raggiungere lo stadio avanzato. La sensazione divenne ancora più forte. Alla fine, si rese conto che per poter arrivare allo stadio avanzato della Formazione del Nucleo, avrebbe dovuto permettere alla Tribolazione Celeste di premere totalmente in lui. Dopo averla superata, sarebbe stato in grado di entrare nello stadio avanzato della Formazione del Nucleo.


Tuttavia, una volta accaduto ciò, aveva poca fiducia riguardo allo stadio dell'Anima Nascente. Lo stadio dell'Anima Nascente era un passo importante che in realtà pochi Coltivatori erano stati in grado di compiere.


Negli anni, molti Coltivatori riuscirono a raggiungere lo stadio avanzato della Formazione del Nucleo. Nonostante questo, in pochi riuscirono a raggiungere l'Anima Nascente. Potrebbe sembrare che ci fossero molti Coltivatori all'Anima Nascente, ma questo aveva a che fare più con la durata ampiamente prolungata della loro vita. Pochi membri di nessuna particolare generazione sarebbero effettivamente riusciti a raggiungerlo.


Per Meng Hao, uno degli elementi più critici era il fatto che gli mancasse la sezione delle Sacre Scritture dello Spirito Sublime dedicata al Nucleo Dorato. Senza la tecnica adatta, sarebbe stato difficile arrivare all'Anima Nascente Perfetta.


E non era nemmeno molto probabile che riuscisse ad ottenere il manuale. Non aveva idea di dove fosse. Tuttavia, Meng Hao aveva la netta sensazione che i totem di questi Coltivatori del Deserto occidentale gli avrebbero permesso di dare vita ad un percorso tutto suo verso l'Anima Nascente Perfetta.


Meng Hao si concentrò sul sangue nella fornace per elisir mentre questo lentamente si trasformava in una nebbia. Alla fine questa scomparve, dopo di che nei suoi occhi splendette un bagliore intenso. "Interessante. All'interno del sangue non vi è alcuna aura del totem.


Pelle, muscoli, ossa e sangue. Senza alcuna eccezione, sono tutti completamente ordinari!". Meng Hao sedette a riflettere per un po', poi tornò a guardare l'uomo davanti a lui. Il cuore dell'uomo tremò, e fu sul punto di aprire la bocca per implorare per la sua vita quando la mano destra di Meng Hao si posò sul totem tatuato sul braccio dell'uomo.


"Questo totem ha delle deboli tracce di Qi Demoniaco, che viene anche chiamato Essenza della Nona Montagna e del Nono Mare". Quando Meng Hao sollevò la mano, l'uomo si lasciò andare ad un gemito acuto. Il totem tatuato lentamente si separò dalla sua pelle, tirandosi su fino a quando Meng Hao non strinse tra le mani quello che sembrava quasi un pezzo di pelle. Dopo essersi separato, velocemente si dissolse fino a scomparire del tutto.


"Quindi, una volta che lascia il corpo del Coltivatore, il totem svanisce". Aggrottò la fronte. "Mi chiedo, che cos'è un totem? Il manifestarsi di qualche grande Demone di Cielo e Terra?".


Meng Hao guardò all'esterno; era già sera, e il cielo era ricoperto dalle nuvole. Nella sua mente si susseguirono diversi pensieri, ma nessuna risposta.


Dopo un po', Meng Hao agitò la mano; i sigilli che bloccavano il Coltivatore di mezza età scomparvero. Questi si alzò in piedi, tremava. Subito congiunse le mani e si inchinò a Meng Hao, continuando a tremare intensamente.


"Puoi andare", disse Meng Hao con freddezza.


All'uomo, queste parole sembravano simili a quelle di un essere Celeste. Nel suo cuore si diffuse una tale gratitudine che voleva piangere. Se ne andò immediatamente, correndo il più veloce possibile per lasciare questa terra di incubi.


Trascorse altro tempo. Meng Hao chinò il capo e scoppiò a ridere. "Credo di stare esagerando", mormorò tra sé. "Ho il potere per distribuire il Qi Demoniaco, ma per comprendere i totem mi ci vorrà molto più tempo. L'illuminazione completa non può essere raggiunta in breve tempo". Tuttavia, nei suoi occhi splendette la determinazione; non avrebbe rinunciato al suo desiderio di comprendere i totem.


Diede un colpo alla sua borsa da trasporto per formare una morbida striscia giallo terra di carta, simile a un tessuto con i bordi irregolari.


Questa non era altro che l'oggetto che aveva portato alla nascita di Patriarca Luce Dorata, la bandiera rubata da Meng Hao all'asta grazie all'aiuto del pappagallo. Dopo essersi svegliato, il pappagallo lo aveva aiutato a raffinarla.


"Un talismano usato da un Immortale, che può aiutarmi ad ottenere l'illuminazione riguardo ai simboli magici nelle Terre Nere. Di sicuro sarebbe un grande aiuto". Strofinò il foglio non appena pensò alla vasta area che si estendeva, al cui interno i suoi seguaci potevano cercare il suolo Celeste ora che lui era Patriarca della Luce Dorata. Naturalmente, adesso era molto più grande di prima.


Gli erano state consegnate delle enormi quantità di suolo Celeste. Ora, tutto quello che doveva fare era far entrare in contatto il talismano di carta con il suolo, così che avrebbe subito risucchiato l'aura del suolo e lo avrebbe lasciato per natura del tutto comune.


Dopo aver risucchiato l'aura, sarebbero comparsi dei simboli magici sulla carta, i quali poco a poco avrebbero formato un sigillo.


Meng Hao era sicuro che trascorso il tempo necessario, e dopo aver raccolto abbastanza terreno, sarebbero apparsi più simboli magici sulla carta. Con un'ulteriore illuminazione data dai simboli, sarebbe stato in grado senza alcun dubbio di mettere in pratica qualche abilità divina impressionante.


Era in questo modo che aveva pianificato di ottenere una magia Celeste completamente unica, pronta per quando avrebbe raggiunto lo stadio dell'Anima Nascente!


All'alba del giorno seguente, Meng Hao ripose il talismano di carta, estrasse la Spada del Tempo di Legno e iniziò a raffinarla ulteriormente. Aveva lavorato in modo continuo su questa spada in particolare fin dall'arrivo nelle Terre Nere, e adesso questa conteneva tre cicli di Tempo da sessant'anni.


Oltre a ciò, disponeva di un gran numero di alberi della Primavera e dell'Autunno nella sua borsa da trasporto, i quali contenevano due cicli di sessant'anni.


"Non è molto difficile forgiare un tesoro del Tempo che contenga un ciclo pari a sessant'anni", pensò. "Ci vuole solo uno sforzo minimo. Riguardo a due cicli di sessant'anni, ho solo il trenta percento di possibilità di farcela. Il fallimento significherebbe la perdita totale di tutte le risorse. In realtà non sarebbe nulla di grave. Quello che mi spaventa davvero sono i tesori del Tempo da tre cicli di sessant'anni. La possibilità di riuscita è pari solo allo 0,5 percento. Senza lo specchio di rame, probabilmente non riuscirei nemmeno a forgiarne uno in tutta la mia vita". Guardò la spada tra le sue mani, che sprigionò un'accecante luce blu. La superficie sembrava scorrere come l'acqua corrente, e agitando la spada nell'aria si diffusero alcune increspature. Le increspature portarono le strutture circostanti a mostrare nell'immediato segni di degrado.


Meng Hao era proprio sul punto di riporre la spada quando, improvvisamente, sollevò la testa e guardò qualcosa all'orizzonte. Aggrottò la fronte.


"Quindi, il Clan Dongluo non riesce proprio a trattenersi", borbottò. Inviò il suo Senso Spirituale a cercare il pappagallo e fornire delle istruzioni. In seguito, il suo corpo iniziò a diventare sfocato ed emersero delle immagini di fantasmi. Alcuni istanti dopo, comparve un secondo Meng Hao. Uno stava seduto a gambe incrociate, l'altro lentamente sprofondò nel terreno.


Meng Hao agitò la mano destra, dopo di che dalla sua camera sotterranea emersero in volo le Spade del Tempo di Legno, che si spostarono con movimenti circolari nell'aria sopra di lui.


Le punte delle spade puntavano verso l'esterno e, mentre roteavano, iniziarono a formare un vortice a forma di fiore di loto. Il potere emanato dalla formazione di spade a forma di loto fece deteriorare l'edifico in cui si trovava Meng Hao. In poco tempo, non rimase altro che polvere. Tutta l'aura della zona iniziò ad essere pervasa da antichità e degrado. Le menti e i cuori del migliaio di Coltivatori tremarono. Subito si dispersero, guardando all'indietro con gli occhi spalancati verso Meng Hao, che stava seduto a gambe incrociate con sopra la testa un enorme loto che roteava. Attorno a lui, ogni cosa nel bacino iniziò a deteriorarsi.


Fu in questo momento che la luna si alzò in cielo. I suoi raggi si riversarono sulle spade, così da farle splendere con un bagliore argenteo. Sembravano dei fiori di loto che sbocciavano, strani e bellissimi... Chiunque avesse osservato questo spettacolo, lo avrebbe ricordato per il resto della sua vita.


Quando i fiori di loto si incresparono, il Patriarca sotto di questi sollevò la testa e disse con voce fredda e risonante: "Questa è la mia Formazione di Spade del Tempo!".
                                


                                



