---
weight: 348
title: Capitolo 348 – Assalto alla Città di Dongluo
pubDate: 2025-03-17T11:17:34.898Z
tags:
    - issth
---


“Sei sicuro che la tua formazione incantata possa trattenere un Coltivatore all'Anima Nascente?” Meng Hao chiese senza emozione mentre camminava attraverso la nebbia.


“Ovviamente, nessun problema” rispose il pappagallo. Colpendosi il petto con l'ala, disse: “La formazione magica Celestiale del Quinto Signore a forza umana è unica in tutte le Nove Montagne e Mari. Dato che ne abbiamo più di un migliaio, ebbene, potremmo non essere in grado di uccidere un Coltivatore all'Anima Nascente, ma possiamo decisamente intrappolarne uno all'interno. Un gioco da ragazzi.” Il suo tono era arrogante, come se le sue azioni fossero doppiamente efficienti.


“La formazione può muoversi?” chiese Meng Hao con occhi luccicanti. Smise di camminare per un momento mentre nella nebbia coglieva con lo sguardo, un Coltivatore del Clan Dongluo alla fase iniziale della Formazione del Nucleo. L'uomo stava attaccando freneticamente la nebbia attorno lui con un'espressione di terrore e disperazione in volto.


Non poteva vedere Meng Hao, ma Meng Hao poteva distinguerlo piuttosto chiaramente; si rimise in movimento e in un attimo era al fianco dell'uomo. Agitò la mano e la nebbia si radunò circondando il Coltivatore e avvolgendolo. Quando si dissipò, Meng Hao ne emerse e il Coltivatore del Clan Dongluo era collassato al suolo privo di sensi.


“Ovviamente si può muovere. Fin quando i nostri uomini continueranno a correre, la formazione incantata del Quinto Signore potrà andare ovunque e portare con se le persone all'interno.” Un'espressione di arrogante orgoglio coprì il volto del pappagallo.


Meng Hao annuì e continuò a procedere. Non ci volle molto prima che trovasse Dongluo Han; il suo volto era pallido e vigile. Scrutava la nebbia attorno, con il Qi del Nucleo pienamente attivo e in guardia contro qualsiasi cambiamento.


Meng Hao lo guardò pensieroso per il tempo di alcuni respiri, poi scattò in avanti. La nebbia iniziò a ribollire e il volto di Dongluo Han fremette. Ma prima che potesse reagire, una mano uscì dalla nebbia vicino a lui e premette sulla sua schiena.


Un grande potere lo attraversò, sigillando la sua base di Coltivazione. Ora non aveva nemmeno la forza di girare la testa; così cadde a terra, svenuto.


Meng Hao uscì camminando dalla nebbia e guardò in basso verso Dongluo Han. Non l'aveva ucciso; metterlo fuori combattimento era abbastanza per ora.


Si voltò e continuò ad allontanarsi camminando. Ogni volta che incappava in un membro del Clan Dongluo, gli faceva perdere i sensi.


Tuttavia, alcuni di loro finirono sul percorso delle forme in corsa. Questi potevano solo morire con strilla miserabili sotto il potere della formazione.


Dopo che fu passato abbastanza tempo per bruciare un bastoncino di incenso, Meng Hao trovò nella nebbia Dongluo Ling. I suoi capelli erano in disordine e i suoi bellissimi tratti erano colmi di ansia e disperazione; aveva usato ogni metodo a sua disposizione, ma non era riuscita a scappare. Come poteva non sentirsi disperata?


Non poteva vedere i suoi compagni, era come se l'intero mondo si fosse trasformato in nebbia e lei fosse l'unica persona rimasta. E quando gli enormi fantasmi le correvano vicino, emettevano una grande pressione che riempiva il suo cuore di paura.
Come avrebbe mai potuto immaginare che la persona che la indispettiva così tanto possedesse una formazione magica così spaventosa? Non osava avvicinarsi ai fantasmi in corsa, aveva già visto alcuni compagni del Clan incapparvi e venire calpestati a morte.


In effetti, poteva sentire l'odore del sangue fresco nell'aria.


Meng Hao la guardò con occhi freddi. Alzò la mano destra facendo turbinare la nebbia e scagliandola contro. La avvolse immediatamente, poi lentamente si dissipò. Ora era stesa a terra svenuta e completamente immobile.


Oltre al Coltivatore del Clan Dongluo all'Anima Nascente, erano rimasti più di settanta membri del Clan nella foschia; e a questo punto, Meng Hao ne aveva già bloccati la metà.


Dopo abbastanza tempo per bruciare mezzo bastoncino d'incenso, Meng Hao tolse lentamente la mano dalla schiena di un altro disperato membro del Clan Dongluo. L'uomo sputò una boccata di sangue e poi collassò privo di sensi.


“Quello era l'ultimo” disse. Girandosi guardò attraverso la nebbia verso l'esperto all'Anima Nascente ancora bloccato. Al momento stava sparando abilità divine senza interruzione e impiegava il teletrasporto minore. Nella sua mente stava avanzando lentamente, ma per la prospettiva di Meng Hao, stava soltanto girando in tondo.


E andare in cerchio non gli avrebbe consentito di scappare dalla nebbia.


“Il Clan Dongluo è venuto con brutti intenti” disse, “perciò diamogli una lezione. Muovi la formazione.” Immediatamente, il pappagallo sulla sua spalla alzò il capo ed emise un potente starnazzo.


La foschia che avevano attorno cominciò immediatamente a turbinare. Il migliaio di Coltivatori che correvano al suo interno smisero di farlo secondo percorsi circolari. I loro occhi erano chiusi, come se la loro volontà fosse fusa con quella del pappagallo; e in accordo con i suoi pensieri, la formazione magica iniziò a muoversi verso la Città di Dongluo.


Guardando la foschia dall'esterno appariva come un mare turbolento all'interno dell'avvallamento. Mentre si agitava e ribolliva, iniziò lentamente a muoversi, risalendo la china e accrescendosi allo stesso tempo.


Il mare di nebbia era enorme, con un diametro di decine di migliaia di metri. E mentre passava, era come se un'enorme bestia fatta di nebbia consumasse tutto ciò che toccava.


Avanzava, e mentre faceva ciò, delle figure giganti lentamente divennero visibili e le loro voci tonanti lentamente divennero più chiare.


“Abbi fede nel Quinto Signore, guadagna la vita eterna...”


Questo suono divenne sempre più forte e chiaro; alla fine, faceva tremare il Cielo e la Terra, attirando l'attenzione dei Coltivatori Solitari che risiedevano nella regione attorno alla Città di Dongluo. I quali fissavano a occhi spalancati la vista incredibile della nebbia turbinante.


Sempre più persone iniziarono a guardare il banco di nebbia; il quale sembrava muoversi lentamente, ma in realtà procedeva a grande velocità. Alcuni tra loro volarono a mezz'aria al fianco della nebbia per guardare a occhi spalancati e col fiato corto.


Al momento il banco era a circa cinquecento chilometri dalla Città di Dongluo e procedeva lentamente. Gli spettatori non avevano idea di cosa fosse, ma potevano udire le voci indistinte che si emanavano dall'interno e lasciandoli allibiti.


“Cosa significa?”


“Che enorme banco di nebbia. Sembra che dentro ci siano delle persone che corrono...”


“No, qualunque cosa ci sia dentro è molto più grande di una persona. Sembra che siano alte più di trenta metri! Ma cos'è questa nebbia?”


A questo punto c'erano diverse centinaia di Coltivatori che guardavano fluttuando in aria. Questi erano tutti Coltivatori Solitari che non si erano uniti a nessuna delle locali forze di potere; fissavano a occhi spalancati, mantenendo timorosi le distanze cosicché la nebbia non li avviluppasse.


La nebbia si muoveva, avvicinandosi sempre più alla Città. 500 chilometri, 400 chilometri, 250, 150...


La nebbia si levava alta nel cielo e mentre avanzava, emetteva rumori di tuono che facevano tremare la terra. La polvere si alzava nell'aria e emanava un'immensa pressione. I Coltivatori che la seguivano a mezz'aria si ritrassero ancora più lontano per la paura.


Nel frattempo, nella Città di Dongluo era tutto relativamente desolato. A parte i membri del Clan, i soli altri Coltivatori in città erano una manciata di Coltivatori Solitari; e quando iniziarono a rendersi conto di cosa stava succedendo, i loro cuori iniziarono a colmarsi di costernazione.


Non avevano idea di cosa fosse la nebbia; tutto ciò che sapevano era che la Città di Dongluo si trovava direttamente sul suo cammino. Data la velocità con cui si muoveva, sarebbe arrivata nel tempo che serve a un bastoncino di incenso per bruciare.


Mentre si approssimava, le persone dentro la città iniziarono a indietreggiare per la paura, come se volessero scappare.


“Cosa succede? È il Palazzo delle Terre Nere?”


“Dannazione, come può muoversi così in fretta? Che tecnica del Palazzo delle Terre Nere è questa? Questa nebbia è così immensa da essere terrorizzante...”


La maggior parte dei membri del Clan Dongluo erano radunati nel secondo livello della città. Erano circa cinquecento e tutti i loro volti erano coperti da espressioni sgradevoli. In piedi, davanti a tutti vi erano due anziani dai volti cupi.


Questi erano gli altri due Coltivatori all'Anima Nascente del Clan Dongluo. Al loro fianco c'era l'attuale Capo Clan. Il quale era accigliato e aveva un'espressione ansiosa.


Sopra di loro, tre Pavoni Scarlatti volteggiavano in aria con disagio. Emettevano un pianto lamentoso mentre guardavano la nebbia avvicinarsi.


Un'aura opprimente si era posata sull'intera Città.


Uno dei Coltivatori all'Anima Nascente in piedi al fianco del Capo Clan, un uomo di mezza età, disse: “Secondo la mia indagine, tutte le forze che il Terzo Anziano ha preso con se alla volta della Chiesa della Luce Dorata, sono scomparse... Dopodiché, la Chiesa era completamente vuota... Questo quando quella strana nebbia è apparsa. Il suo obbiettivo è chiaro: la Città di Dongluo!” Si fermò per un momento, con uno sguardo di paura, amarezza e rispetto in volto. “Ho pianificato che sette uomini investigassero la nebbia da varie direzioni, ma... Indipendentemente dal livello della loro base di Coltivazione, non appena l'hanno toccata, ne sono stati risucchiati. Dopodiché, abbiamo perso tutti i contatti.”


Il Capo Clan sospirò dentro di se. Poteva essere il Capo, ma anche se la sua opinione differiva da quella degli Anziani, doveva comunque assecondare i loro desideri. La sua opinione riguardo la Chiesa della Luce Dorata, era stata di cooperare e formare un'alleanza.


Tuttavia, i tre Anziani la vedevano come niente più di un gruppo di Coltivatori Solitari. Il fondatore della Chiesa, il Patriarca Luce Dorata, era solo alla Formazione del Nucleo e perciò non qualificato a entrare in un alleanza con il Clan. Poteva o capitolare o essere ridotto in schiavitù, queste erano le sue sole opzioni.


Era in base a queste supposizioni che il Terzo Anziano era partito.


Ora, la Chiesa della Luce Dorata stava ovviamente rispondendo, in un modo che sorpassava di molto le previsioni del Clan. Il Palazzo delle Terre Nere non si era neppure ancora mosso per loro, ma stavano già affrontando una crisi.


L'altro Anziano dell'Anima Nascente disse freddamente: “Una lucciola osa competere con la luna piena? Impiegate la Grande Formazione Incantata del Clan. Se la Chiesa della Luce Dorata vuole attaccarci con la nebbia, allora il Clan Dongluo li spezzerà con la nostra formazione magica!”


A questo punto, la nebbia era a 25 chilometri dalla città.


Raggi di luce verde iniziarono a emanare dalla Città di Dongluo, trasformandosi in strati di foglie che la ricoprirono.


Dentro la nebbia, Meng Hao guardava la Città. I suoi occhi brillavano freddi e sopra la sua testa roteava la Formazione della Spada di Loto. Attorno a lui c'erano più di settanta Coltivatori del Clan Dongluo svenuti. Ora erano svegli, sebbene i loro occhi fossero vacui. Sembravano aver perso i sensi, come se i loro corpi non fossero sotto il loro controllo.


Meng Hao aveva usato l'arte della Legittima Concessione per prenderne il controllo.


“I Sigillatori del Demone di solito non scambiano colpi con altri” mormorò. “I colpi sono portati per mezzo della Legittima Concessione.” Alzò la mano destra e l'agitò davanti a sé.
                                


                                



