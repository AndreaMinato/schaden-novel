---
weight: 3490
title: Capitolo 349 – Uccidere Con il Veleno del Tempo!
pubDate: 2025-03-17T11:17:34.898Z
tags:
    - issth
---


Le centinaia di Coltivatori Solitari che fluttuavano a mezz'aria non se ne andarono; volevano rimanere e guardare la battaglia.


Ognuno di loro poteva dire che questa nebbia non fosse opera del Palazzo delle Terre Nere. Molti avevano vissuto nell'area per lungo tempo e dopo aver fatto qualche investigazione, avevano scoperto che questa apparteneva alla fiorente Chiese della Luce Dorata.


Guardavano con sguardi intensi mentre la velocità della nebbia aumentava, approssimandosi ancora di più alle difese della Città di Dongluo.


15 chilometri, 10 chilometri, 5 chilometri, 2,5 chilometri...


Fino alla fine della strada, fino a che un'enorme esplosione scosse la terra e spedì delle vibrazioni attraverso l'aria. Quando la nebbia si scontrò con la Città di Dongluo, il cielo e la terra sbiadirono; la Città tremò, mentre le foglie che la circondavano cominciarono a risplendere. La foschia si agitò violentemente ed emanò un intenso rombo.


Poco lontano, gli spettatori fissavano rapiti mentre la nebbia iniziava a coprire le foglie e ad avviluppare lentamente l'intera Città.


A questo punto, la Città di Dongluo non era più visibile; l'unica cosa in vista era l'onnipresente nebbia.


Tuttavia, quelli che guardavano attentamente riuscivano a vedere che, sebbene la formazione difensiva della città era coperta dalla nebbia, non aveva ancora ceduto e non l'avrebbe fatto molto presto. Questa non era una battaglia tra Coltivatori, ma una lotta tra formazioni magiche.


Gli scoppi risuonavano uno dopo l'altro. Improvvisamente, un migliaio di enormi fantasmi comparvero dalla nebbia, facendo trasalire le centinaia di Coltivatori che guardavano a mezz'aria. Questi spettri erano alti più o meno trenta metri e correvano a incredibile velocità e del fumo nero fuoriusciva dalle loro forme.


Mentre correvano, la nebbia divenne più densa e i boati riempirono l'aria.


Per di più, la parte alta dello strato di nebbia iniziò ad agitarsi, ne sorse una figura che indossava una lunga tunica verde e con i capelli che schioccavano nel vento. Una luce dorata emanava dal suo corpo; questi non era altri che Meng Hao.


“Il Patriarca della Luce Dorata!!”


“Così questa nebbia è opera del Patriarca della Luce Dorata! È pazzo? È solo alla fase della Formazione del Nucleo, ma osa iniziare uno scontro con il Clan Dongluo!”


“Quella formazione incantata potrebbe essere forte e il Clan Dongluo non ha un Patriarca alla Recisione dello Spirito. Però ha tre Anziani all'Anima Nascente e quello è più che sufficiente per tenere una solida posizione nell'area. Nessuno qua attorno osa provocare il Clan Dongluo!”


Nel frattempo, la nebbia che aveva coperto la Città, non mostrava segni di indebolimento. Le innumerevoli foglie circondavano l'abitato, al cui interno vi era un centinaio di Coltivatori Solitari che avevano scelto di schierarsi con il Clan. Erano nervosi, ma avendo visto l'efficacia delle difese cittadine, confidavano nella loro decisione.


Nel secondo livello della città, i Coltivatori del Clan emisero sospiri di sollievo. Gli occhi dei due Anziani splendevano di una luce fredda e si schiarirono seccamente la gola.


Il fatto che la formazione della città potesse resistere a questa strana foschia, li metteva in una posizione inattaccabile. Anche il Capo Clan si sentiva un po' più a suo agio.


Uno degli Anziani estrasse un contenitore di giada. “Mi interessa vedere quanto è davvero formidabile la formazione di questo tipo” disse, schiacciando il contenitore tra le dita. Un'aura verde vorticò in alto a formare una luce che sfrecciò le foglie di difesa della città.


In un battito di ciglia, le foglie della formazione cominciarono a emettere un ronzio, come se centinaia di vespe tossiche ne uscissero volando. Ogni vespa tossica emanava un'aura pericolosa mentre volava fuori dalla formazione magica. Tuttavia, mentre caricavano, la settantina di membri del Clan sotto il controllo della Legittima Concessione di Meng Hao si lanciarono in avanti a fronteggiarle, con occhi che brillavano di una luce misteriosa.


“Dannazione!” disse l'Anziano del Clan Dongluo all'Anima Nascente con espressione costernata. Ovviamente stava osservando la scena all'esterno attraverso gli occhi delle vespe. Agitò la mano destra per un incantesimo, facendo virare le vespe lontano dai membri del Clan e per cercare Coltivatori della Chiesa della Luce Dorata.


Nella nebbia. Il pappagallo lanciò un acuto starnazzo; immediatamente i fantasmi che gli correvano intorno cambiarono direzione e istantaneamente, la nebbia si trasformò in un vortice, dentro al quale danzavano innumerevoli saette. Le penne colorate del pappagallo erano tutte ritte e gli occhi colmi di uno sguardo febbricitante; spinse la formazione al limite del suo potere nel tentativo di spezzare le difese della città.


“Il Quinto Signore ha giurato di fottere questa città!” strillò, controllando i movimenti della formazione e verificando se fosse stregata. “Aspettate, il Quinto Signore sta arrivando!” Gli spettri correvano avanti e indietro, calpestando la città, riempiendo di boati l'aria e facendo tremare le foglie.


Mentre le due formazioni si scontravano, Meng Hao fluttuava a mezz'aria e guardava in basso la Città di Dongluo attraverso la nebbia.


Alzò la mano destra, eseguì un incantesimo e poi puntò verso il suolo.


“Legittima Concessione!” disse senza emozione. Come la sua voce risuonò, vide le immagini fantasma spuntare dappertutto; e allo stesso tempo, fili di Qi sorsero da tutte le direzioni per poi ruotargli attorno. Fece un gesto verso la nebbia e istantaneamente il Qi Demoniaco cominciò ad addensarsi e dirigersi verso di essa. Ci passò attraverso direttamente per poi puntare la formazione magica della Città.


Riecheggiò una esplosione che fece tremare tutto violentemente. Meng Hao continuava a eseguire dei gesti incantati con la mano destra e dell'altro Qi Demoniaco si scagliò avanti, attraverso la nebbia e contro l'altra formazione magica.


Tutto ciò che stava accadendo faceva tremare i Coltivatori Solitari che osservavano. All'improvviso si resero conto che il Patriarca della Luce Dorata non era qualcuno da sottovalutare minimamente.


All'improvviso, un freddo sbuffo risuonò da sotto la bruma, carico di orgoglio e disprezzo. “Insignificante Chiesa della Luce Dorata! Ridicolo ragazzino alla Formazione del Nucleo! Osi usare una bizzarra formazione di nebbia per intrappolare i membri del Clan Dongluo!?” La voce fece sussultare l'aria, riecheggiando molto oltre i confini del banco di nebbia.


Risuonò un'altra voce, quella di un uomo anziano. “Tu non conosci l'altezza dei Cieli e la profondità della Terra, piccolo teppista!” All'improvviso le difese di foglie della Città iniziarono a emanare un forte bagliore verde. Vorticò attorno, emettendo un boato tale da far vibrare la nebbia e le figure in corsa al suo interno cominciarono improvvisamente a mostrare segni di indebolimento.


Il pappagallo emise un verso e la foschia cominciò ad agitarsi all'improvviso e quando gli attacchi alle difese della Città raddoppiarono, si propagarono dei rumori di tuono.


Risuonò una voce orgogliosa: “La formazione incantata della Città di Dongluo è stata la migliore per anni. Non si è mai spezzata! Anche il Palazzo delle Terre Nere dovrebbe pagare un caro prezzo per passarla, tanto più qualche insignificante Chiesa della Luce Dorata!


La tua formazione può essere incredibile, ma quanto può durare? Quando non riuscirai più a continuare, ti strapperò personalmente la pelle dal corpo e l'appenderò nella mia camera!” La voce risuonò e fu udita dalle centinaia di osservatori, facendo tremare i loro cuori e le loro menti.


La freddezza baluginò negli occhi di Meng Hao. La ragione per cui aveva scelto di usare la formazione incantata per isolare la Città e poi usare i membri del Clan per attaccare, era perché sapeva che il generale caos delle Terre Nere avrebbe impedito al Clan di combattere senza trattenersi.


Voleva mandare un avvertimento al Clan Dongluo di non scherzare con lui. Loro erano delle entità separate e sebbene del sangue fosse stato versato, non tutte le questione necessitavano di essere risolte con un massacro.


Tuttavia, l'arroganza del Clan non mostrava segni di diminuire. In effetti sembrava crescere d'intensità. Un freddo sorriso toccò gli angoli delle sua bocca.


“Bene, in questo caso Meng Hao comprende” pensò. Colpendo la borsa da trasporto, produsse un elisir medicinale di colore nero.


Non appena apparve, iniziò a emanare un bagliore misterioso che sembrava capace di risucchiare coscienza delle persone.


Questo era un elisir velenoso preparato personalmente da Meng Hao, uno dei più potenti. Con il movimento di una mano, ridusse l'elisir a una polvere cinerea che ricadde e venne risucchiata dal roteante vortice di nebbia. Dopo un attimo, cominciò a discendere sulle difese di foglie della Città.


Come scese la polvere, le foglie cominciarono a contrarsi e marcire. Emisero persino dei gemiti.


Allo stesso tempo, Meng Hao estrasse un altro elisir. Sbriciolò anche questo e come sparse la povere risultante, si creò un Mare di Fiamma. Queste fiamme erano strane e misteriose mentre passavano attraverso la nebbia, giù sulla Città di Dongluo.


Poi, produsse un terzo elisir, poi un quarto e un quinto. Li ridusse tutti in polvere e li mandò a fluttuare, tre veleni mortali che si fusero col Mare di Fiamma per divenire un veleno ipertossico a cinque colori.


Questo veleno era qualcosa progettato appositamente da Meng Hao usando la sua abilità nel Dao dell'alchimia. Gli elisir velenosi che creava non erano necessariamente qualcosa di cui i Coltivatori all'Anima Nascente dovessero avere paura, ma chiunque al di sotto di quello stadio che fosse infettato, sarebbe stato incapace di disperdere il veleno senza l'assistenza di Meng Hao.


Questa nebbia era ora una nebbia velenosa!


Sorsero una moltitudine di suoni sibilanti e la nebbia ribollì. In un istante la Città di Dongluo divenne completamente silenziosa. Tutti all'interno guardavano lo scudo di foglie in alto, con volti che tremavano di varie emozioni.


I Coltivatori del Clan avevano tutti delle brutte espressioni; anche i due Anziani all'Anima Nascente avevano sguardi di sconcerto sui loro volti.


“Costui è anche un esperto di veleni!!”


“Dannazione! Com'è possibile che nessuno abbia scoperto un'informazione così importante!?”


“I Coltivatori del veleno sono di solito meno potenti in combattimenti diretti, ma le loro abilità possono determinare la vittoria o la sconfitta nei conflitti su larga scala!”


I membri del Clan erano scioccati, ma le centinaia di spettatori non potevano fare niente di più che sussultare e guardare Meng Hao con occhi colmi di terrore.


“Il veleno è solo la prima parte” disse Meng Hao e i suoi occhi brillavano di una luce tagliente. Agitò la mano destra e la Formazione della Spada di Loto volò fuori verso la bruma. Al suo interno iniziò a girare velocemente, rilasciando vaste increspature che contenevano il potere del Tempo.


Mentre le onde si allargavano, portavano con se la nebbia, la quale in cambio conteneva il potere del Tempo. La combinazione di dieci spade equivaleva al potere di più di dieci cicli di sessant'anni.


Il veleno da solo poteva causare danni estremi. Tuttavia, combinato col potere del Tempo si trasformò in una sorta di battesimo terrificante. Le increspature si diffusero, rafforzate dall'immaginabile potere della formazione incantata. Veleno, il potere del Tempo, il potere imprigionante della formazione, tutte queste cose fecero straripare la formazione magica di un potere senza confini.


Mentre le onde del Tempo si allargavano, una manciata di spettatori che erano relativamente vicini, videro la vegetazione a terra appassire; anche il suolo stesso sembrava mostrare i segni del declino, segni del quale si potevano vedere persino nell'aria.


Prima che potessero fuggire, vennero colpiti dalle onde e le loro facce tremarono. Impiegarono ogni metodo possibile per andarsene il più velocemente possibile. Nonostante ciò, non furono veloci e basta. Tutti loro si trasformarono improvvisamente da persone di mezza età ad anziani. Uno di loro cominciò anche a emanare una vaga aura di morte.


Tutti gli osservatori sussultarono quando videro ciò e i loro volti erano pieni di sconcerto senza precedenti. Cominciarono immediatamente ad arretrare, timorosi di venire in contatto con le increspature.


“Che magia è questa?!?!”


“Tempo! Questo è Tempo, il potere del Tempo! È un'abilità divina che può farti invecchiare di quasi una vita intera in un battito di ciglia!”


“Il Patriarca della Luce Dorata è così potente... Non c'è da stupirsi se ha osato provocare il Clan Dongluo!”
                                


                                



