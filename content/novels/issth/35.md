---
weight: 350
title: Capitolo 35 - Non Voglio!
pubDate: 2025-03-17T11:17:34.758Z
tags:
    - issth
---


Il tempo scorreva, e ad un certo punto, Fratello Chen se ne andò. Sebbene Meng Hao fosse appena entrato nella Fazione Interna della Setta, era ancora un Giovane Fratello, ed era responsabilità di Chen Fan spiegargli le cose, per aiutarlo a capire cosa fosse davvero la Coltivazione. Aiutarlo a conoscere cosa significasse andare avanti per non retrocedere, e comprendere il cammino della vita e della morte che definiva il mondo della Coltivazione.


Entrare nella Fazione Interna della Setta era il primo vero passo lungo la soglia che portava in quel mondo. Il passo successivo era la Stabilità della Consistenza.


Meng Hao sedeva da solo sul masso, fissando la luna nel cielo e la vasta moltitudine di stelle. Era silenzioso, la sua mente piena d’innumerevoli pensieri. Si sentiva piuttosto confuso.


Il tempo continuava a scorrere, e in breve fu mezzanotte. Wang Tengfei sedeva nella sua Grotta dell’Immortale, guardando la sua mano destra con il dito indice mancante. Appariva confuso. Di fronte a lui c’era un contenitore di giada, spezzato a metà. Quando aveva ripreso coscienza, quella era stata la prima cosa che aveva fatto.


Non era riuscito ad entrare nella Fazione Interna della Setta, e quindi non aveva raggiunto il suo secondo obiettivo. Era sull'orlo della disperazione. Non appena aveva ripreso coscienza, aveva spezzato in due il contenitore di giada con un sorriso amaro.


Era stato sconfitto, completamente sconfitto, e da nient’altro che un insetto. Era stato sconfitto dalla spada di Meng Hao e da una debole base di Coltivazione. Non fosse intervenuto He Luohua, sarebbe morto.


Questa sconfitta segnava la conclusione del suo percorso qui nella Setta dell’Affidabilità. Non era uscito dalla sua Grotta dell’Immortale dopo essersi svegliato. Era semplicemente rimasto seduto lì in stato confusionale.


Lui era un Prescelto. La reputazione del suo Clan nel Dominio Meridionale era indiscussa. Ne era stato insopportabilmente orgoglioso fin dall'infanzia, come se il mondo fosse ai suoi piedi. Quello era il motivo per cui aveva rifiutato di restare nel suo Clan, ma anzi era venuto qui nello Stato di Zhao e nella Setta dell’Affidabilità, per cercare l’Eredità e il tesoro. Aveva perfino rimandato la Stabilità della Consistenza al fine di perseguire i suoi due obiettivi. Ora come ora, tuttavia, ogni cosa era volata via come cenere nel vento.


La risata amara di Wang Tengfei rimbombò per tutta la Grotta dell’Immortale. Rise e rise ancora, stringendo forte i pugni. Tuttavia, le sue unghie non erano molto affilate, quindi non avrebbe potuto provare il dolore che aveva subito Meng Hao quel giorno.


Semplicemente non avrebbe potuto accettarlo. Se fosse stato sconfitto dalle mani di un Prescelto, allora avrebbe potuto sopportare la perdita. Ma l’individuo che gli aveva rubato il posto nella Fazione Interna della Setta e che lo aveva calpestato, era qualcuno che lui non si era mai degnato di guardare, un insetto di cui non era riuscito nemmeno a ricordare il nome. Semplicemente non riusciva ad accettarlo.


In quel momento, la porta principale della Grotta dell’Immortale di Wang Tengfei improvvisamente si disintegrò senza fare alcun rumore. L’intera porta si tramutò in cenere, che cadde giù verso il pavimento della Grotta dell’Immortale.


Un uomo di mezza età se ne stava in piedi sulla soglia, indossando una tunica nera, con le mani giunte dietro la schiena. Sembrava piuttosto emaciato, ma aveva l’aria altezzosa. La luce della luna si posava su di lui, e sembrava fremere e mutare in increspature. Era come se la semplice esistenza di quest’uomo potesse far tremare le catene montuose circostanti.


Accanto all'uomo di mezza età c’era una donna giovane, forse di diciotto o diciannove anni d’età. Era incredibilmente bella, alta e slanciata. Non era truccata, e tuttavia il suo viso riluceva come l’alba. I suoi capelli erano appuntati con forcine per formare una coda di rondine, e il suo corpo sembrava scolpito nella giada. Indossava un sottile indumento color verde chiaro. In piedi lì al chiaro di luna, emanava un’aura magica, fredda e composta, raffinata e priva della volgarità del mondo. Semplicemente appariva una donna celestiale, discesa dal paradiso.


“Il Clan Wang è uno dei tre grandi Clan della Coltivazione nel Dominio Meridionale,” disse freddamente l’uomo di mezza età. La sua voce conteneva una freddezza temibile, difficile da descrivere. “Esso ha superato molte Sette, ed esiste da diecimila anni all'interno del Dominio Meridionale.


“Tu sei un Prescelto del Clan Wang. Fin dalla nascita, sei stato destinato a fare cose straordinarie, per levarti più in alto dei cieli. Tu sei predestinato a combattere contro gli altri Immortali.”


Mentre Wang Tengfei ascoltava le parole dell’uomo di mezza età, lentamente sollevò la testa, ignorando il suo dito reciso.


“Che importano le piccole battute d’arresto? Questo meschino Stato di Zhao non conterebbe per nessuno nel Dominio Meridionale. È pieno di formiche. Se inviassi qui anche solo un membro del Clan nella fase dell’Anima Nascente, farebbe piazza pulita.” L’uomo di mezza età parlava con assoluta sicurezza, senza lasciare spazio alle repliche. Wang Tengfei strinse i pugni, e il fuoco apparve nei suoi occhi.


“I tuoi veri nemici sono gli altri membri Prescelti del Clan, gli eredi dei due maggiori Clan del Dominio Meridionale, e i discepoli dei cinque Clan rimanenti. Solo loro sono degni di essere tuoi nemici. Se ora vedessero il tuo stato pietoso, come potresti osare portare il nome dei Wang?!


“Dimmi, qual è il nome del tuo clan?” disse l’uomo di mezza età muovendo la sua manica con uno scatto.


“Il mio nome è Wang!” Wang Tengfei si alzò in piedi, con gli occhi scintillanti.


L’uomo di mezza età fissò Wang Tengfei per un lungo istante, poi i suoi occhi si addolcirono.


“Tu sei un Rampollo del Clan Wang. Nel giro di alcuni anni, raggiungerai la Stabilità della Consistenza. In futuro, sul grande sentiero della Formazione del Nucleo, riceverai l’aiuto del Qi Viola dalla tecnica Orientale della Setta della tua fidanzata. In breve raggiungerai con successo la Formazione del Nucleo. Dopo di che, avrai la tua Anima Nascente. Quando ciò accadrà, troverai che l’individuo pietoso che ti ha sconfitto qui nello Stato di Zhao, starà ancora praticando la Condensazione del Qi.


Allora potrai davvero guardarlo dall'alto in basso, per l’insetto che è.” Egli lanciò a Wang Tengfei uno sguardo significativo, poi si allontanò.


“Tengfei,” disse la bella ragazza. La sua voce delicata era piacevole, e unita alla sua bellezza, la rendeva incredibilmente attraente. Ella era perfetta, nello stesso modo in cui Wang Tengfei era perfetto. Laddove fossero stati insieme, sarebbero apparsi davvero una coppia creata nei cieli, l’invidia di chiunque avrebbe percorso il sentiero dell’Immortalità.


Wang Tengfei guardò silenziosamente la ragazza. Era la sua fidanzata, Chu Yuyan [1], figlia del Leader della Setta del Fato Viola. Lei era una Prescelta della sua Setta, e una delle quattro donne più famose nel Dominio Meridionale.


“Torniamo indietro,” disse dolcemente, guardando con tenerezza Wang Tengfei.


Wang Tengfei annuì. Seguì la ragazza fuori dalla Grotta dell’Immortale. Insieme all’uomo di mezza età, proseguirono, e improvvisamente un suono roboante scosse il cielo notturno. Un potente fulmine cadde dal cielo, trasformandosi in una nave da guerra, a circa trecento metri di distanza. La nave era nera, ed emanava un presagio di morte, soprattutto l’imponente pennone dal quale sventolava una bandiera rossa, ricamata con il carattere “Wang.”


Sulla nave c’erano numerosi uomini con volti privi d’espressione, in piedi sull'attenti, che emanavano aure gelide.


Il rumore imponente che era appena risuonato, similmente alla nave da guerra, fece tremare di paura i discepoli della Setta dell’Affidabilità. Essi osservavano la scena in alto, con l’incredulità disegnata sui loro volti.


Meng Hao era ancora seduto sulla cima della Montagna Est. Riscosso dalla sua contemplazione, guardò in alto la stupefacente nave nera da guerra e la bandiera rossa, e il cuore gli tremò.


“Non avrei mai dovuto lasciarti venire in questa zona isolata,” disse l’uomo di mezza età mentre metteva piede sulla nave. “Anche se si diceva che le Sacre Scritture dello Spirito Sublime fossero state viste qui, si tratta di qualcosa che si è verificato centinaia di anni fa.” Wang Tengfei se ne stava in piedi lì, osservando la Setta dell’Affidabilità dall'esterno. Lentamente spazzò via tutti i ricordi degli anni recenti.


Il suo sguardo non era più cordiale e gentile, il suo sorriso non era più cortese e sincero. Era diventato freddo, specialmente i suoi occhi, che emanavano odio. Ora sembrava completamente diverso dal vecchio Fratello Anziano Wang.


Guardò Meng Hao seduto lì sulla cima della montagna. I due si fissarono l’un l’altro per un momento, poi gli occhi di Wang Tengfei si riempirono ancora una volta di disprezzo. Per quanto lo riguardava, Meng Hao era un insetto. Si riempì d’orgoglio, perché il nome del suo clan era Wang!


In quel momento, l’uomo di mezza età incrociò lo sguardo di Meng Hao che era seduto lì. Non rivelò la sua base di Coltivazione, ma il suo stesso sguardo era sufficiente a generare un profondo ruggito capace di scuotere l’intera Montagna Est. Come una spada affilata, esso era rivolto a Meng Hao.


L’espressione di Meng Hao mutò, e sputò una pozza di sangue. L’intero corpo si sentì ghiacciato, e avvertì una forza intensa e mortale posarsi su di lui. Ebbe un giramento di testa, e perse perfino la capacità di pensare. Era così debole che si sentiva come se potesse collassare in un soffio.


Avvertì la morte su di lui. Il suo corpo sarebbe avvizzito, la sua anima sarebbe scomparsa. Il sangue gli colò giù dalla fronte.


Solitudine. Impotenza. Morte. Esse si fusero in una mano gigante che lo pressava, facendolo lentamente a pezzi, schiacciandolo in un luogo senza speranza.


Improvvisamente, uno sbuffo gelido risuonò, riempiendo l’intera Setta dell’Affidabilità, e una figura in blu apparve di fronte a Meng Hao.


“La tua base di Coltivazione è nella fase della Formazione del Nucleo. Non un Nucleo Misto, no, ma perlomeno Porpora o Cremisi. E nonostante questo, domini su di un poppante con una Condensazione del Qi come questa? Sei davvero Wang Xifan [2] del Clan Wang del Dominio Meridionale, Protettore del Dao di Terza Generazione?” Era il Leader della Setta He Luohua. Improvvisamente, un assordante, sconvolgente ruggito proruppe.


Il suono rimbombò, come se ogni cosa visibile ne fosse stata distrutta. Poi si trasformò in strati e strati d’increspature, che venivano emanate da He Luohua. Era in piedi lì come se fosse l’unica persona al mondo, e fissava freddamente Wang Xifan mentre era lì a bordo della nave da guerra.


“Mi sono imbattuto nel Compagno Daoista He, è ridicolo,” disse Wang Xifan con una lieve risata. “Sono qui per portare via Tengfei. Grazie per esservi presi cura di lui in questi anni.” I suoi occhi erano pieni di un’indescrivibile arroganza. Mosse di scatto la sua manica. La nave da guerra cominciò a fervere, poi si trasformò in una striatura di colori e si lanciò nel cielo stellato, lasciandosi alle spalle solo la scintillante luce delle stelle.


Meng Hao sputò dell’altro sangue, ma continuò ad osservare in lontananza, con freddi occhi scintillanti.


He Luohua guardò silenziosamente Meng Hao di rimando, poi sospirò e se ne andò. Meng Hao guardò in lontananza verso la nave da guerra scomparsa.


“Quindi quello era un Coltivatore della Formazione del Nucleo. Avrebbe potuto schiacciarmi con un singolo sguardo. E quella è solo una Formazione del Nucleo. Dopo di essa viene la fase dell’Anima Nascente e poi la fase della Recisione dello Spirito, e altro ancora… Il Dominio Meridionale, il Clan Wang!” Meng Hao strinse i denti con rabbia, con le fiamme che gli ardevano negli occhi.


“Se non sei forte, non sei autorizzato ad esistere. Se non sei forte, non hai il diritto di restare in vita, ma puoi solo essere sfruttato… Sei disposto a vivere una vita come questa?” Le parole di Fratello Anziano Chen riecheggiavano nella sua mente, sempre più forti, fiammeggiando in maniera indelebile nella sua testa, nelle sue ossa, nella sua anima.


“Non voglio!” disse lentamente Meng Hao, serrando i pugni. La sua voce era debole, ma nel suo cuore, la voce risuonava come il rombo di un tuono.


“Non voglio permettere a nessuno di sfruttarmi!


Non voglio essere debole!


Non voglio essere privato del diritto di combattere!


Diventerò forte! Diventerò potente!!” Meng Hao aveva sempre voluto diventare ricco e viaggiare verso il Grande Tang nelle Terre Orientali. Aveva ancora quel desiderio, ma in aggiunta, aveva una nuova convinzione. Sarebbe diventato potente. Sul sentiero della coltivazione, il cammino per sfidare i Cieli, se non sei potente, sei un uomo morto.


NOTE:


Il nome Chu Yuyan in Cinese suona 楚玉嫣 (chǔ yù yān) Chu è un nome di Clan. Yu significa “giada” o “bellezza,” e Yan significa “travolgente”


Il nome Wang Xifan in Cinese suona 王锡范（wáng xī fàn) Wang è un nome di Clan. Xi significa “di latta.” Fan significa “modello” o “esempio”                                


                                



