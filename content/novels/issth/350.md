---
weight: 3500
title: Capitolo 350 – L'Indomabilità del Tempo!
pubDate: 2025-03-17T11:17:34.898Z
tags:
    - issth
---


Cos'è il Tempo...?


Molti anni più tardi Dongluo Han non sarebbe mai stato in grado di dimenticare ciò che vide quel giorno mentre stava al di sopra delle foglie verdi. I suoi occhi erano vacui, ma la mente era sveglia. Vide il corpo iniziare a invecchiare. Vide le verdi foglie attorno a lui diventare vecchie e decrepite. Vide la terra attorno divenire antica.


Mentre la Formazione della Spada di Loto girava e la sua polvere si diffondeva, Meng Hao levitava sopra la nebbia guardando in basso e osservando gli effetti del potere del Tempo che brandiva.


Da un canto, era qualcosa dalla massima flessibilità in Cielo e in Terra. Dall'altro, conteneva la massima indomabilità.


Nessuna persona, nessun essere vivente, nessuna creatura poteva sostenere il gentile ma inarrestabile assalto che è il Tempo. Non importava se si usavano formazioni magiche o abilità divine, illusioni o oggetti tangibili. Tutto... si sarebbe deteriorato sotto il Tempo indomabile e schiacciante.


E questa era una singola Formazione della Spada di Loto composta da Spade del Tempo. Sola una conteneva tre cicli di sessantanni, le altre erano incomplete. Se tutte le Spade del Tempo li avessero contenuti, allora quella combinazione avrebbe posseduto un potere del Tempo equivalente a milleottocento anni. Abbastanza da scioccare il Cielo e scuotere la Terra.


Questo è il Tempo!


In quel momento, tutti i Coltivatori Solitari circostanti avevano perfino la forza di respirare. Guardavano sconcertati al suolo; il quale appariva in qualche modo giallo, come un vecchio dipinto che spariva lentamente in polvere.


Dentro la nebbia, i membri del Clan Dongluo sotto il controllo di Meng Hao cominciavano a tornare coscienti. Tuttavia, avrebbero desiderato non accadesse. Questo perché mentre si riprendevano, scoprirono di essere sul punto di diventare antichi.


Dongluo Ling si guardò le mani che erano coperte di rughe, il suo corpo era appassito e tutto ciò che poteva fare era fissare vacuamente il vuoto.


Il verde scudo di foglie che circondava la Città stava marcendo; mostrava segni di crollo e c'erano aree dove non riusciva neppure a coprire la città. Così la nebbia iniziò a filtrare all'interno, assieme al potere del Tempo e al veleno.


Tutto ciò dette vita a un intenso terrore in città; tutti i Coltivatori del Clan Dongluo sentirono i loro cuori e le loro menti tremare.


Prima che potessero prendere qualsiasi contromisura, la nebbia cominciò ad agitarsi violentemente. Il pappagallo ne uscì all'improvviso, volando in alto nel cielo e lanciando un grido penetrante.


Al di sotto, la nebbia iniziò a trasformarsi in colonne di fumo nero. La bruma infinita, che era quasi cinquemila metri di diametro, si condensò in centinaia di strisce di fumo nero, il quale scattò in alto per circolare attorno al pappagallo. All'interno di queste strisce vi erano più di mille Coltivatori della Chiesa della Luce Dorata. Avevano gli occhi chiusi ed erano circondati dal fumo, come se fossero una parte della stessa formazione magica.


Gli spettatori tremanti guardavano mentre il fumo si condensava rapidamente nella forma di un enorme corvo!


Il suo corpo emanava un'aura nera. Emise un grido penetrante che sembrava in grado di chiudere gli occhi ai vivi e spalancarli ai morti. Riecheggiò attraverso il Cielo e la Terra, poi si schiantò sulla Città di Dongluo come una meteora caduta dai Cieli.


Lo spettacolo era una vista familiare per una parte del pubblico; avevano visto qualcosa di simile quella notte un po' di tempo prima. [1] Ora avveniva di nuovo; tuttavia la quantità di potere che percepivano era molto, molto maggiore di quella precedente.


Guardarono in soggezione mentre un corvo nero fischiava attraverso l'aria direttamente contro lo scudo di foglie verdi della Città di Dongluo.


Un enorme, assordante boato riempì l'aria. Lo scudo difensivo, già indebolito, tremò e incapace di sostenere la forza che l'assaliva, iniziò improvvisamente a collassare.


Mentre esplodeva, vaste quantità di alberi all'interno della città caddero e le foglie andarono in frantumi. Lo scudo... era completamente andato!


Allo stesso tempo il corvo iniziò a disperdersi; si trasformò in vaste quantità di bruma, che ancora una volta si disperse a coprire la Città di Dongluo.


Strilla miserabili riempirono l'aria, assieme alle esplosioni. Il veleno ipertossico, insieme con il potere del Tempo, spazzarono la città. Fuori dalla nebbia era tutto silenzioso. Nessuno parlava. Le centinaia di spettatori guardavano con espressioni vuote e gli girava la testa. Tutto ciò che stava accadendo veniva sigillato nelle loro menti, per non essere mai dimenticato.


Dentro alla Città di Dongluo, i due Anziani all'Anima Nascente erano in piedi con visi pallidi. La vasta nebbia che li attorniava gli rendeva impossibile vedere i loro compagni di Clan. Tutto ciò che potevano udire era il riecheggiare di urla tali da far gelare il sangue.


Loro erano dei Coltivatori all'Anima Nascente. In confronto agli altri attorno erano all'apice del potere. Tuttavia, dentro a questa formazione incantata, non erano neppure in grado di muoversi. Non importava quale abilità divina usassero, non potevano scappare e neppure creare una breccia nella foschia.


La rabbia germogliò nelle loro teste, ma anche questa era inutile contro la formazione.


Il primo giorno, furono ancora capaci di ideare piani su come uscire. Al secondo, lo stesso. In effetti, mantennero questo ottimismo fino al quinto giorno. Dopodiché, però, non sentirono più le grida strazianti dei loro compagni; la disperazione li riempì e le loro espressioni si colmarono di completa pazzia.


I loro tratti erano stati assaliti dal potere del Tempo per cinque giorni. Erano Coltivatori all'Anima Nascente, ma erano incapaci di lottare contro i cambiamenti risultanti da un simile assalto.


Al sesto giorno, la nebbia che copriva la Città di Dongluo iniziò improvvisamente ad alzarsi. Lasciò la città, non riempiendola più, ma circondandola. Non un solo brandello rimase all'interno.


Ciò che era chiaramente visibile all'interno della Città, era la decomposizione. Alberi, foglie, ogni cosa appariva come se fosse lì a marcire da centinaia di anni.


Erano rimaste solo tre persone dentro la città. Non erano altri che i tre Anziani del Clan. Quello che era rimasto intrappolato più a lungo si guardò attorno sorpreso non appena la nebbia si era alzata. Immediatamente il respiro gli divenne affannato e la sorpresa gli riempì gli occhi.


Dall'inizio alla fine, aveva supposto di essere ancora nell'avvallamento della Chiesa della Luce Dorata. Solo ora scopriva dove la battaglia era stata davvero combattuta.


Nello stesso momento colse il segno degli altri due Anziani. Si scambiarono tutti degli sguardi, poi guardarono silenziosamente in alto mentre Meng Hao usciva dalla nebbia.


Nell'istante in cui lo videro, i tre iniziarono a diventare sfuocati, preparandosi ad usare il teletrasporto minore se necessario. Ora che Meng Hao aveva fatto la sua comparsa, erano determinati a essere preparati a tutto.


Meng Hao guardò i tre vecchi, poi alzò la mano destra. Immediatamente, centinaia di figure iniziarono a emergere dalla nebbia circostante. Non erano altro che tutti gli altri membri del Clan Dongluo, svenuti e trascinati fuori dalla nebbia stessa.


L'apparizione di costoro fece desistere i tre vecchi da qualsiasi idea di usare il teletrasporto minore. Con tutti i membri del loro Clan qui, non potevano correre il rischio.


Restarono lì in piedi silenziosamente.


“Basta” disse Meng Hao. “Lo sapete, la colpa è vostra. Se non avessi contrattaccato, mi avreste assimilato. Unirmi a voi non sarebbe stato tanto male, suppongo, eccetto che mancate un tantino sul reparto sincerità. Non ho ucciso molti membri del vostro Clan; sono tutti qui. Li scambierò con voi, in cambio di questa città in rovina.” Li guardò aspettando la loro risposta.


I cuori dei tre Coltivatori era pieni di amarezza; si scambiarono degli sguardi, poi il Secondo Anziano strinse i denti e annuì.


“Dato che le cose stanno nel modo in cui sono” disse “concordiamo con tutto quello che hai detto. Eccetto...” Prima di finire di parlare, fissò lo sguardo con quello di Meng Hao. Sembrava come se fossero impegnati in uno scambio rispettoso, ma all'improvviso, i corpi dei tre Anziani svanirono. Usando il teletrasporto minore, riapparvero di lato, apparendo come se stessero cercando di tagliare la corda.


Mentre Meng Hao li guardava, il Primo Anziano, che non aveva parlato per tutto il tempo, divenne sfocato all'improvviso. Quando lo fece, i suoi occhi si riempirono di intento omicida. Quando riapparve, era dietro a Meng Hao; la sua mano scattò con odio e si schiantò su di lui.


Un boato riempì l'aria e il Meng Hao di fronte al Primo Anziano esplose in pezzi. Tuttavia, ciò che si dissipò non era altro che una vasta quantità di Qi.


Dopodiché, il Terzo Anziano schizzò verso la nebbia. Non stava fuggendo; no, la sua mano destra eseguì un incantesimo. Il suo corpo iniziò a emettere un ronzio e una mano enorme comparve dietro di lui. Questo si gettò nella nebbia, dove afferrò qualcuno.


E la persona afferrata non era altri che Meng Hao!


“Muori!!” grido il Terzo Anziano. Un'esplosione risuonò mentre stringeva il pugno. Però... mentre ancora lo scoppio riempiva l'aria, il Meng Hao nel pugno si dissipò improvvisamente in Qi.


I tre Anziani rimasero a bocca aperta. Il Primo Anziano, il Secondo Anziano, che aveva appena parlato e il Terzo Anziano, tutti i loro cuori iniziarono a battere forte.


Avevano ideato il piano sulla base di pochi sguardi. Tuttavia, era andato in fumo in un istante. All'improvviso, circa una dozzina di persone camminarono fuori dalla nebbia. Tutti loro erano Meng Hao!


Il loro aspetto era completamente identico e tutti guardavano freddamente i tre Anziani.


“Patriarca della Chiesa della Luce Dorata” disse il Terzo Anziano del Clan Dongluo, arrabbiato per la vergogna, “ti affidi solo alla tua formazione magica? O osi combattere uno qualsiasi di noi, uno contro uno?!” La frustrazione che aveva sentito negli ultimi giorni esplose. Anche il potere della sua base di Coltivazione all'Anima Nascente si emanava dal suo corpo, il quale traboccava di potere.


Uno in mezzo alla dozzina di Meng Hao si schiarì la gola e disse. “No, non oso.” Appariva un pochino imbarazzato.


Non appena le parole uscirono dalla sua bocca, il Secondo Anziano gli apparve davanti e lanciò un attacco. Il corpo di Meng Hao si dissipò in nebbia nera. Ma poi... altri dieci camminarono fuori dalla bruma.


I tre Coltivatori cominciavano a essere inondati da un senso di disperazione


“Anziani, non ritenete che agire in questo modo sia un pochino inappropriato?” disse uno dei Meng Hao apparendo un po' timido. “Io sto davvero cercando di discutere per risolvere la situazione. Il Clan Dongluo è piuttosto ben conosciuto nelle Terre Nere; e la vostra posizione tra l'Unione dei Nove può essersi indebolita recentemente, ma se il vostro intero Clan dovesse morire da un giorno all'altro, sarebbe davvero imbarazzante per voi. Mi piacerebbe richiedere ancora una volta che i tre Anziani accettassero di consegnarmi la città. Cosa rispondete?”


Ancora mentre parlava, le centinaia di Coltivatori del Clan avvolti nella nebbia cominciarono a tremare mentre la bruma si avvolgeva strettamente attorno ai loro colli.


NOTE:


Ciò si riferisce a quando Quinto Signore combatté per la prima volta contro il Clan Dongluo nel capitolo 329.


