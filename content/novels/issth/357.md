---
weight: 3570
title: Capitolo 357 - L'Orgoglioso Sir Zhou
pubDate: 2025-03-17T11:17:34.900Z
tags:
    - issth
---


La Città della Sacra Neve era di molto più grande della Città di Dongluo, ed era divisa in una fazione interna e una fazione esterna della città. La fazione interna della città apparteneva al Clan della Neve Gelida, mentre la fazione esterna era dedicata agli altri Coltivatori.


Il clima rigido portava a frequenti tormente. Per questo, il paesaggio bianco e nevoso era qualcosa di mai visto nelle distese meridionali.


Nella sezione orientale della fazione esterna della città c'era una fila di ville, ciascuna delle quali conteneva una Fonte dello Spirito. Sebbene l'energia spirituale che emanavano non fosse immensa, nelle Terre Nere delle residenze di questo tipo potevano essere considerate di lusso.


Ciascuna residenza era indipendente ed era protetta da incantesimi per garantire che nessun visitatore indesiderato riuscisse ad entrare. Di importanza ancora maggiore, gli incantesimi protettivi in realtà erano collegati alla formazione di incantesimo di difesa principale di tutta la città della Neve Sacra, così da renderli incredibilmente potenti.


Le persone che occupavano queste ville erano ospiti della massima importanza. Certo, questo era anche il luogo in cui era stato sistemato l'alloggio di Meng Hao.


La sua villa e il suo giardino non erano enormi, ma nemmeno piccoli. Il Gigante Selvatico al momento era seduto come una piccola montagna, russava delicatamente. Si svegliava di tanto in tanto, dopo di che afferrava della carne dall'enorme pila laterale, la infilava in bocca e la buttava giù. Se si fosse mai svegliato e non avesse trovato della carne, avrebbe spalancato gli occhi e ringhiato.


"Carne... Carne..." avrebbe poi detto.


Ogni volta che accadeva, Meng Hao sarebbe corso fuori malvolentieri e avrebbe cercato della carne. A Meng Hao non servì molto tempo per iniziare a chiedersi chi dei due fosse il padrone...


Oltre al Gigante Selvatico amante della carne, nel giardino c'era anche un uomo di mezza età. Il suo volto era costantemente ricoperto da uno sguardo severo, come se nella sua bocca fosse rimasto un melone amaro. Dopo aver dato da mangiare al Gigante Selvatico solo due volte, Meng Hao decise di lasciare il sacro compito a quest'uomo.


Questi non era altri che il Dominatore di Demoni del Deserto occidentale che Meng Hao aveva catturato. Meng Hao lo aveva liberato, ma poi lo aveva costretto a ingerire un elisir avvelenato, così da impedirgli di fare qualsiasi cosa che non fosse sospirare e accettare il suo destino.


Una delle altre esigenze di Meng Hao per la villa aveva richiesto molto tempo affinché Hanxue Shan riuscisse a portarla a termine. Alla fine, aveva fornito una selezione di semi di loto, che Meng Hao catalizzò.


Adesso, il giardino era disseminato di fiori di loto. Naturalmente, qui non potevano crescere dei fiori di loto comuni; questi erano fiori di loto delle nevi.


I fiori di loto delle nevi avevano riempito il giardino di bellezza. Di frequente, Meng Hao rimaneva a fissare i fiori per una giornata intera.


Osservandone la forma, riusciva a percepire la loro essenza. Attraverso il raggiungimento dell'illuminazione rispetto all'essenza del fiore, era in grado di migliorare la sua Formazione della Spada di Loto.


Una vita così sembrava strana al Dominatore del Deserto occidentale. Tuttavia... Meng Hao alla fine gli chiese il suo nome, insieme ad altre informazioni. Questi aiutò Meng Hao a comprendere cosa fossero i neo demoni. In seguito, il cuore di quest'uomo di mezza età di nome Gu La divenne freddo e fu pervaso dalla disperazione.


Questo perché Meng Hao si divertiva a studiare. Gli piaceva studiare il sangue, le ossa, la carne e i totem. Ogni volta che studiava uno di questi elementi, per Gu La diventava come un incubo.


Meng Hao al momento sedeva a gambe incrociate di fronte a un loto. Mentre lo studiava, nella sua mente vorticavano le informazioni riguardo al Dominatore di Demoni del Deserto occidentale. "I Dominatori si dividono in nove gradi, con i termini Grandi Dominatori riferiti al grado numero 9. Anche i neo demoni si dividono in gradi, si tratta semplicemente di creature bizzarre che vivevano nel Deserto occidentale, che alla fine sono state definite neo demoni.


Dopo i gradi dall'uno al nove per i neo demoni, esiste il grado 10. Questi sono chiamati neo demoni Terreni. Quelli del grado 11 sono i neo demoni Celesti, e quelli del grado 12 sono... totem!". Una strana luce brillò negli occhi di Meng Hao. Ora che aveva appreso più cose riguardo ai neo demoni, la sua comprensione dei totem del Deserto occidentale era più completa. Non era più del tutto ignorante a riguardo.


Secondo le leggende del Deserto occidentale, i totem di ciascuna tribù ebbero origine dai neo demoni del grado 12, che possono essere considerati anche neo demoni Celesti. Solo i neo demoni di un grado così alto potevano diventare dei totem. Una volta avvenuto ciò, il sangue dei loro discendenti poteva essere usato per disegnare dei tatuaggi raffiguranti totem. Era così che i totem furono tramandati di generazione in generazione.


Una tribù grande avrebbe avuto molti totem. Una tribù di dimensioni ridotte e debole avrebbe potuto averne anche uno solo.


Quella era l'origine dei totem. Si può dire che esisteva la grande varietà di totem perché in qualche punto del passato, molto tempo fa, era comparso un neo demone di grado 12.


"Mi chiedo, quanto è potente un neo-demone di grado 12?" pensò Meng Hao. Non aveva modo di saperlo, e nemmeno Gu La poteva spiegarlo in modo chiaro. Riusciva solo a dire che erano estremamente potenti; riguardo ai dettagli, poche persone ne erano davvero a conoscenza.


Nel Deserto occidentale, molti Coltivatori praticavano la coltivazione dei totem. Ma solo coloro che riuscivano davvero a controllare i neo demoni erano dei Dominatori!


Oltre a studiare i totem, Meng Hao continuò ad accumulare illuminazione rispetto ai simboli magici nel suolo Celeste. Lo faceva quasi in modo naturale. Se non fosse stato impegnato in qualche altra ricerca, avrebbe trascorso il suo tempo libero all'esterno, nel tentativo di ottenere maggiore illuminazione.


Presto, si sarebbe trovato nella Città della Sacra Neve da ormai diversi giorni. Tuttavia, il Clan della Neve Gelida non aveva mai menzionato la questione relativa alla Larva della Neve Gelida. In effetti, non avevano nemmeno menzionato nulla riguardo ai servizi di creazione di elisir che lui avrebbe dovuto fornire. Con il passare dei giorni, nessuno andò a trovarlo. Si trovava da solo all'interno della villa, quasi come se si fossero dimenticati di lui.


Ma lui non aveva fretta. Dopo aver dato prova della sua potenza nello scontro di diversi giorni prima, era certo che il Clan della Neve Gelida avesse dei piani per sfruttarlo in qualche modo. Alla fine qualcuno sarebbe andato a fargli visita.


Inoltre, con il degenerare del conflitto, in particolare quando si sarebbero raggiunte le fasi finali, Meng Hao era sicuro che il suo veleno sarebbe diventato sempre più utile. Lui era l'ospite e loro erano i padroni, il che non sarebbe mai cambiato; tuttavia, quando l'ospite diventa sempre più potente, il padrone viene costretto in modo naturale a piegarsi in qualche modo.


Pertanto, Meng Hao si godeva i fiori, studiava i totem e otteneva l'illuminazione del suolo Celeste.


Nel frattempo, nel cuore della fazione interna della Città della Sacra Neve, l'anziana donna sedeva a gambe incrociate con altre tre persone nella sala principale del tempio del Clan della Neve Gelida. Davanti a loro bruciava una lampada ad olio, la cui fiamma danzava al vento freddo, proiettando delle ombre tremolanti sulla sala del tempio.


Queste quattro persone erano i quattro Grandi Anziani del Clan della Neve Gelida. Avevano tutti basi di Coltivazione all'Anima Nascente e come amministratori della città, nelle loro capacità esercitavano un potere maggiore.


Uno dei quattro era un anziano dai capelli grigi con un simbolo a forma di luna sulla fronte. Non appena parlò, il simbolo brillò. "Mi trovo ancora in disaccordo con la proposta del Terzo Anziano. Le questioni che riguardano le Larve della Neve Gelida sono molto serie. Al momento, ce ne sono solo due che saranno in grado di raggiungere lo stadio di larva. Come potremmo mai darne una ad un estraneo!?".


I quattro stavano discutendo della questione di Meng Hao da molto tempo.


"Convengo con Secondo Anziano", disse con freddezza un uomo di mezza età. Aveva sul volto un'espressione arcigna. "Prima di tutto, non sappiamo nemmeno da dove provenga quel Coltivatore esperto di veleni. La sua base di Coltivazione è solo allo stadio della Formazione del Nucleo, eppure osa chiedere con fare beffardo una Larva della Neve Gelida?! Con ogni probabilità, ha compreso che la Città della Sacra Neve oscilla sull'orlo del collasso, quindi ha immaginato che sarebbe potuto venire qui e cercare di estorcere da noi qualcosa. Secondo me, dovremmo semplicemente ucciderlo come avvertimento per gli altri!".


"Guardate, è già da un po' che discutiamo di questa questione", disse l'anziana. "Qualunque sia l'obiettivo di questo uomo, il fatto che sia arrivato in questo momento particolare naturalmente è sospetto. Tuttavia, nello scontro di qualche giorno fa ha dato prova di poteri che hanno attirato anche la mia attenzione. Possiamo davvero permetterci di sbattere la porta in faccia a un simile alleato? Se lo faremo, chi altro oserà venire in nostro aiuto? Quarto Anziano, hai detto che non sappiamo da dove venga. Ma non è pur sempre vero che chiunque nelle Terre Nere è un Coltivatore Ribelle? Come potrebbe mai dimostrare da dove viene?


"Inoltre, gli ho già dato la mia parola. Non tornerò indietro sui miei passi. Se i suoi veleni non sono efficaci, allora non avrà importanza. Ma possono essere utili a garantire la vittoria, allora la Larva della Neve Gelida sarà sua!". La sua voce era calma ma possente.


La sala principale del tempio rimase in silenzio però qualche istante. L'unico Anziano che fino ad ora non aveva parlato era Primo Anziano. Questi aveva i capelli bianchi e i lineamenti antichi. Era basso e curvo, quasi come un nano. Alla fine, aprì gli occhi.


Subito questi brillarono di una luce intesa, così da rendere la sala principale del tempio ancora più luminosa. Sembrava anche che reprimesse la luce emanata dalla lampada ad olio.


Nel momento in cui iniziò a parlare, i tre Anziani, compresa l'anziana donna, chinarono i loro capi.


“Molto bene”, disse. "Voi tre avete discusso della questione per molto tempo. Prima di prendere una decisione, aspettiamo che Sir Zhou identifichi il veleno in quel sangue!"


Trascorse del tempo. Quattro ore più tardi, d'un tratto si poterono udire dei passi nella sala del tempio. I quattro Anziani sollevarono le loro teste e videro un anziano che si avvicinava. Indossava un abito lungo e nero, e il suo volto era pervaso da un'espressione di orgoglio. Mentre camminava verso di loro, era seguito cautamente da due giovani donne. I loro occhi splendevano per l'ardente rispetto, come se una sola parola di quest'uomo avrebbe potuto far fare loro qualsiasi cosa.


Quando l'anziano entrò nella sala del tempio, gli Anziani Secondo, Terzo e Quarto si alzarono in piedi.


"Sir Zhou" dissero in segno di saluto.


"Saluti, Compagni Daoisti", disse Sir Zhu con tono freddo. La sua espressione era arrogante, come suo solito. I suoi lineamenti non erano antichi, al contrario, il suo volto era illuminato da un bagliore simbolo di salute. Sembrava che l'arroganza venisse sprigionata dal suo corpo. Naturalmente, era solito occupare una posizione elevata o, almeno, era solito avere persone che lo adulassero.


Se Meng Hao fosse stato presente, sarebbe rimasto incredibilmente sconvolto. Avrebbe riconosciuto questo anziano. Non era altri che il Signore del Calderone della Divisione Est degli Elisir Zhou Dekun, che era stato catturato e portato nelle Terre Nere!


Nonostante il loro inizio burrascoso, Meng Hao alla fine aveva sviluppato una buona relazione con l'anziano Zhou, e i due erano diventati amici. Questi aveva portato Meng Hao a far visita a diversi Clan di Coltivatori, dove loro erano stati serviti e riveriti. Lo sguardo di qualche istante prima sul volto dell'uomo era simile a quello che aveva in passato.


La sua cattura aveva allarmato Meng Hao fino al punto che, dopo essere arrivato nelle Terre Nere, aveva fatto delle indagini. Tuttavia, non era mai emersa alcuna informazione. Aveva sempre ipotizzato che Zhou Dekun fosse stato torturato in qualche zona sconosciuta delle Terre Nere...


In ogni caso, sembrava che sotto ogni punto di vista Zhou Dekun stesse molto meglio di prima. Il suo precedente aspetto invecchiato era stato sostituito da un bagliore rosato. Visti gli sguardi rispettosi e timidi rivolti a lui dalle due ragazze, era chiaro che l'anziano Zhou fosse come un albero antico che d'un tratto era sbocciato. Sbocciato ancora, e ancora....


"Sir Zhou, come procede la ricerca del veleno?" disse Primo Anziano con un sorriso. Era rimasto seduto a gambe incrociate, ma l'espressione sul suo volto esprimeva cortesia. Gli parlò come fosse un suo pari, al di là del fatto che Zhou Dekun fosse solo allo stadio avanzato della Stabilità della Consistenza.


"Considerato il livello del mio Dao dell'alchimia", rispose con orgoglio Zhou Dekun, "esistono solo due persone che possono superarmi sotto la Volta Celeste. Uno è il mio Padrone, che tutti voi conoscete, Demone Gran Maestro degli Elisir! L'altro è il mio Giovane Fratello Fang Mu. Oltre a loro due, sfido chiunque a dire di essere superiore a me!". Agitò la mano, al cui interno comparve una bottiglia di giada.


"Questo sangue avvelenato che mi avete fornito è senza dubbio straordinario. Mi ci sono voluti diversi giorni di ricerca approfondita prima di riuscire a comprenderlo in modo completo. In qualsiasi altro luogo, questa persona potrebbe essere considerata un Prescelto dei Cieli. Tuttavia, secondo la mia opinione, si tratta di una persona di poco superiore ad un maestro alchimista.
Potrei distruggere il suo veleno con un solo respiro! Quest'uomo dovrebbe sapere che il Dao del veleno non è solo una materia. Quando si tratta dell'élite del Dao dell'alchimia, c'è solo una persona al mondo che io ammiro. Quella non è altri che il mio Giovane Fratello Fang Mu. Quando comparve il suo Elisir Indemoniato, emerse il nome di Gran Maestro del Calderone degli Elisir.
Lui potrebbe essere considerato il Patriarca di tutti i veleni!". Terminò il suo discorso con la mandibola serrata con orgoglio. Chiaramente, Zhou Dekun stava sottintendendo che se il suo Giovane Fratello era così incredibile, si poteva solo immaginare il suo potere.


Delle espressioni serie e cortesi si fecero largo sui volti degli Anziani, ad eccezione di Primo Anziano. Alle sue spalle, le due ragazze lo osservavano con sguardi adulatori.
                                


                                



