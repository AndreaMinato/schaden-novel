---
weight: 3580
title: Capitolo 358 - La Fama di Calderone degli Elisir
pubDate: 2025-03-17T11:17:34.900Z
tags:
    - issth
---


"Sono affascinato dall'illustre Dao dell'alchimia di Gran Maestro del Calderone degli Elisir", disse l'anziano con il sigillo a forma di luna sulla fronte. "Sfortunatamente, non ho mai avuto l'onore di riuscire a recarmi nel Dominio Meridionale per porgergli i miei omaggi". La sua espressione era sincera; naturalmente aveva sentito parlare di Gran Maestro del Calderone degli Elisir, ma non degli avvenimenti della Grotta della Rinascita.


Quarto Anziano sorrise e disse in maniera educata: "Come celebre apprendista di Demone Gran Maestro degli Elisir e Anziano Fratello di Gran Maestro del Calderone degli Elisir, il tuo Dao dell'alchimia può scuotere i Cieli e far tremare la Terra. Ti ammiro davvero, Sir, davvero! Con te qui, Gran Maestro, la Città della Neve Sacra non cadrà mai!"


Zhou Dekun scoppiò a ridere. Quasi si commosse tra sé e sé. Nel Dominio Meridionale non avrebbe mai potuto comportarsi in modo così arrogante. Ma queste erano le remote Terre Nere, un luogo in cui la sopravvivenza dipendeva dal rispetto. La modestia era del tutto fuori discussione. Zhou Dekun aveva imparato questa lezione a proprie spese. Quindi ora annuiva con orgoglio, così da dimostrare quanto gli elogi di qualche secondo prima fossero assolutamente corretti.


Nel suo cuore, fece un sospiro quando ripensò allo sconforto provato dopo essere stato portato nelle Terre Nere. Pensò al rancore provato quando si rese conto che non sarebbe mai più riuscito a tornare nella sua Setta. Non ci fu nessuno pronto a servirlo, e nessun Clan di Coltivatori pronto a fargli dei regali o prendersi cura di lui. In quel momento, gli parve che la sua vita fosse grigia come la cenere.


Come avrebbe mai potuto pensare che dopo la sofferenza sarebbe arrivata la felicità? Era riuscito a capovolgere la situazione; era stato portato in questo luogo perché qui era visto quasi come un tesoro. Dopo aver preparato fortuitamente alcuni elisir medicinali, le persone del posto erano rimaste sconvolte. Gli fornirono cibo e acqua, insieme a qualsiasi altra cosa lui desiderasse. Gli furono date addirittura due accompagnatrici. D'un tratto la sua vita divenne agiata, forse anche più di quanto non fosse stata nella Divisione Est degli Elisir.


Quando ripensò al passato, Zhou Dekun sospirò. Forse non avrebbe più avuto la possibilità di rivedere la sua Setta, eppure non gli sembrava una cosa così tanto orribile...


Nell'arrivare fino a questo punto con l'immaginazione, si schiarì la voce e continuò con la sua arrogante vanità.


"Questo velenuccio del cazzo non vale nulla", disse. "Aspettate solo che io prepari alcuni dei miei veleni. Vi garantisco che questi Coltivatori del Deserto Occidentale non avranno altra scelta che arrendersi". Parlò con un'aria di consapevole autorevolezza.


Primo Anziano rifletté per un istante e poi disse lentamente: "Se Gran Maestro Zhou è in grado di disperdere e produrre lo stesso veleno, allora forse dovremmo chiedere all'altro Coltivatore di andare via".


Secondo e Quarto Anziano annuirono a queste parole, e furono sul punto di esprimere il loro consenso quando cominciò a parlare l'anziana donna.


"Io non sono d'accordo. È evidente che Sir Zhou sia un Gran Maestro del Dao dell'alchimia. Tuttavia, gli ci sono voluti diversi giorni di ricerca per determinare la natura del veleno. Inoltre, io stessa ho visto i risultati di quel veleno! Se mandiamo via l'altro Coltivatore, allora dovremmo proprio determinare in modo esatto quale sia l'efficacia del veleno. Perché non creiamo una piccola competizione tra Sir Zhou e quest'altro Coltivatore? In questo modo si potrà vedere il vero io dell'uomo". Guardò Primo Anziano.


Primo Anziano esitò per un istante, poi fece un gesto verso Secondo e Quarto Anziano ad indicare che dovevano tenere a freno la lingua. Fissò Zhou Dekun. "Gran Maestro Zhou, che cosa ne pensi?".


Zhou Dekun scoppiò a ridere fieramente. "Va bene. Non vedo l'ora di posare il mio sguardo su questo giovane piantagrane e di dargli una bella lezione. Lo aiuterò a comprendere che il Dao dell'alchimia del Dominio Meridionale è sconfinato, e che gli alchimisti del Dominio Meridionale sono insuperabili".


Mentre ascoltava, Primo Anziano annuì e sorrise. Ammirava davvero molto Gran Maestro Zhou. Aveva testato gli elisir medicinali di quest'uomo ed era sicuro che si trattasse senza alcun dubbio del numero uno di tutte le Terre Nere.


Ridendo, si alzò in piedi con le mani congiunte, così come fecero l'anziana e gli altri. Tra i sorrisi, l'anziana accennò un sospiro. Aveva fatto qualsiasi cosa in suo potere e si era difesa bene. Quantomeno aveva fatto del suo meglio per ripagare la generosità di Meng Hao nell'aver salvato Hanxue Shan.


Furono ovviamente inviate delle persone per notificare il tutto a Meng Hao. La data della "Consultazione sul Dao dell'alchimia" fu stabilita per tre giorni dopo.


Le notizie a riguardo si diffusero come un vortice nella Città della Neve Sacra. Tutti ne erano al corrente, sia i membri del Clan della Neve Gelida che i Coltivatore della fazione esterna. L'agitazione divenne sempre maggiore. Chiunque conosceva il nome di Zhou Dekun. Dopotutto, negli ultimi anni la reputazione di Gran Maestro Zhou era diventata come il sole a mezzogiorno nella Città della Neve Sacra.


Infatti, fu grazie a Gran Maestro Zhou che così tanti Coltivatori Ribelli si erano riuniti nella Città della Neve Sacra. A prescindere dal prezzo che dovevano pagare, volevano provare i suoi elisir medicinali.


Che fosse fatto apertamente o solo nel loro cuore, tutti ritenevano che Zhou Dekun fosse l'alchimista numero uno delle Terre Nere. A dire il vero, molti dei Coltivatori che avevano ingerito i suoi elisir medicinali ne rimasero così scioccati da affermare che Zhou Dekun fosse il sommo Gran Maestro addirittura del Dominio Meridionale.


Pertanto, il nome di Zhou Dekun divenne sempre più noto nella Città della Neve Sacra. Purtroppo però, questo luogo era così lontano dalla precedente Città di Dongluo che Meng Hao non ricevette mai alcuna informazione a riguardo.


Le notizie riguardo a Zhou Dekun che aveva programmato di dare una consultazione sul Dao dell'alchimia provocarono un grande scompiglio tra i Coltivatori locali. Tutti pianificarono di andare ad assistere all'evento di persona, non solo per sostenere Gran Maestro Zhou, ma anche per vedere come funzionava il processo di creazione degli elisir.


Questa notizia era piuttosto sconvolgente. Tuttavia, poco dopo, dal tempio in cui risiedeva Zhou Dekun venne diffuso un messaggio. In base agli ultimi risultati in battaglia, avrebbe scelto dieci persone per cui avrebbe personalmente preparato degli elisir medicinali! Questo nuovo stralcio di informazione provocò immediatamente una grande eccitazione.


Mentre la città ribolliva, Meng Hao stava seduto a gambe incrociate nel suo cortile circondato da fiori di loto, ad osservare l'invito scritto tra le sue mani. Sul suo volto si fece largo una strana espressione, come un sorriso, sebbene non ancora tale. Di fronte a lui c'era Hanxue Shan, del tutto incapace di interpretare i suoi pensieri.


"Hey, che espressione è mai quella?" disse, cercando di reprimere l'irrequietezza. Non sapeva perché, ma dal giorno in cui Meng Hao aveva abbassato lo sguardo verso di lei dalla sua posizione in cima alla testa del gigante, aveva sorriso e aveva pronunciato quelle parole, dopo le quali lei si era incamminata in trance per unirsi a lui, beh... per qualche strana ragione aveva continuato a pensare a lui.


In realtà, non appena aveva sentito della questione di Gran Maestro Zhou, subito era corsa da Meng Hao per dirglielo.


"Nessuna in particolare", disse lui con un sorriso accennato. "Credo solo che questo Zhou Dekun alla fine sia divertente".


"Tu!" gridò lei, battendo i piedi e fissando Meng Hao infuriata. "Zhou Dekun è al culmine del Dao dell'alchimia, l'alchimista numero uno delle Terre Nere! È addirittura famoso nel Dominio Meridionale, il discepolo personale di Demone Gran Maestro degli Elisir! È anche l'Anziano Fratello di Gran Maestro del Calderone degli Elisir. Conosci Demone Gran Maestro degli Elisir? Hai mai sentito parlare di lui?!


"Persone come loro sono quasi dei Prescelti dei Cieli, e tu non presti loro la minima attenzione? Tutto quello che sai fare è creare veleni! Non sei nervoso?"


Tanto per cominciare, lei era molto carina, ma quando si comportava in questo modo svelava un altro lato della sua bellezza, come se fosse in competizione con i fiori di loto lì attorno. Meng Hao scosse la testa e sorrise, nei suoi occhi comparve un bagliore praticamente impercettibile quando esaminò le sue parole.


Con un'espressione perplessa chiese: "Ho sentito parlare di Demone Gran Maestro degli Elisir, mia cara, e provo profondo rispetto per lui. Ma chi è questo Gran Maestro del Calderone degli Elisir di cui parli?"


"Non sai chi sia Gran Maestro del Calderone degli Elisir?" rispose lei, con gli occhi strabuzzati e carichi di incredulità. "Immagino che questo non dovrebbe stupirmi. Sei solo un Coltivatore Ribelle, quindi non conosci molte cose del Dominio Meridionale. Scommetto che non conosci nessuno che sia stato nel Dominio Meridionale! La tua ignoranza riguardo a Gran Maestro del Calderone degli Elisir è comprensibile.


Bene, lascia che te lo dica, Gran Maestro del Calderone degli Elisir è il Prescelto numero uno nella Setta del Fato Viola del Dominio Meridionale". Mentre parlava, i suoi occhi furono pervasi da uno sguardo adulatorio. "Il suo nome è Fang Mu e lui è l'Apprendista dell'Eredità di Demone Gran Maestro degli Elisir. Il suo Dao dell'alchimia fa tremare ogni singola cosa sotto la volta dei Cieli. È una persona straordinaria che in futuro sarà argomento di leggende. È un esperto di veleni e ha una conoscenza unica del Dao dell'alchimia. Non c'è una sola persona che non sappia di lui nell'Unione dei Nove delle Terre Nere. Io sogno di riuscire ad andare nel Dominio Meridionale in futuro e di rendergli omaggio. Lo implorerò di preparare un elisir medicinale per me".


Meng Hao diede un colpo di tosse secco. "Stai esagerando", disse senza pensare. Non appena le parole uscirono dalla sua bocca, lo sguardo di Hanxue Shan divenne pericoloso.


"Non mi credi? Non sei convinto?". Lo fissava con gli occhi spalancati. Dopo che per due volte l'aveva salvata, d'un tratto lei si rese conto che davanti a lui era meno riservata e più aperta. "Puoi dubitare degli altri o diffidare delle loro parole. Però non ti è permesso mancare di rispetto a Gran Maestro del Calderone degli Elisir! Fang Mu si è unito alla Setta del Fato Viola quando aveva diciassette anni. Quando era solo un apprendista alchimista, ha utilizzato le tecniche della Divisione Est degli Elisir della Setta del Fato Viola per provocare una scena sconcertante. Ha dimostrato si avere un talento mai visto prima e ha lasciato tutti sconvolti.


Di fatto, uno degli Anziani della Divisione Est degli Elisir ha sostenuto personalmente la sua partecipazione alla prova del fuoco per diventare maestro alchimista. È stato il primo ad aver fatto una cosa simile dopo essersi unito alla Setta da meno di un anno! Il modo in cui è diventato il numero nella Setta è stato qualcosa di estremamente raro, dall'antichità e fino ad ora!


Grazie alla sua superiorità assoluta è stato promosso a maestro alchimista, dopodiché ha creato l'Elisir Indemoniato, il quale diffuse il tumulto in tutto il Dominio Meridionale. Successivamente, si è misurato con Gran Maestro Montagna Eterna e ha creato l'Elisir dell'Innumerevole Forza, il quale fu impossibile da frantumare. Fu in questo momento che diventò Signore del Calderone!". Arrivata a questo punto della sua invettiva, sembrava davvero agitata. Le parole uscivano a raffica.


"In seguito partecipò ad un duello sull'alchimia nella Setta del Setaccio Nero. Il suo Dao era scioccante. Poi, ricevette l'illuminazione dall'Antico Geyser del Dao. Intimidì il Figlio del Dao del Palazzo delle Terre Nere e uccise un Coltivatore alla Formazione del Nucleo con la maschera azzurra, così da portare il suo nome a risuonare con forza in ogni angolo al di sotto della volta dei Cieli! Dopodiché, nella prova del fuoco della Setta del Fato Viola per diventare Signore del Calderone Viola, ottenne il primo posto in modo straordinario, eliminando i Prescelti per diventare un Signore del Calderone Viola e l'Apprendista dell'Eredità della Divisione Est degli Elisir!


Ha fatto tutto questo in appena qualche anno. Credi davvero di essere migliore di una persona così? Credi davvero di essere alla sua altezza?"


Meng Hao la fissò sconvolto, con il volto appena arrossato. Si sentì piuttosto in imbarazzo.


Essere elogiato e lodato in questo modo non era qualcosa a cui era abituato. Non riusciva quasi a credere che Hanxue Shan sapesse così tante cose sul suo conto.


"È possibile che abbia svolto delle ricerche specifiche su di me?" pensò. Si schiarì ancora la voce, un po' compiaciuto. Non poté che accennare un sorriso quando guardò Hanxue Shan. L'espressione sul suo volto diceva che lei avrebbe combattuto fino alla morte se lui non avesse dimostrato rispetto nei confronti di Gran Maestro del Calderone degli Elisir.


"Se questo Gran Maestro del Calderone degli Elisir sapesse di avere una seguace come te qui nelle Terre Nere, credo che ne sarebbe molto felice". Rise con fare scherzoso.


“Hmph! Non farti gioco del mio amore per Gran Maestro del Calderone degli Elisir. Che problema c'è se sono innamorata di lui? È l'uomo dei miei sogni!"


Meng Hao scoppiò a ridere. Ora sapeva con certezza che, per qualche strana ragione, tra i Coltivatori delle Terre Nere non si era diffusa alcuna voce sull'incidente nella Grotta della Rinascita. Forse non era arrivata alcuna notizia o.... forse il fatto che lui aveva lasciato la Setta del Fato Viola ed era fuggito per salvarsi... era stato taciuto!
                                


                                



