---
weight: 3590
title: Capitolo 359 - Zhou Dekun e Meng Hao
pubDate: 2025-03-17T11:17:34.900Z
tags:
    - issth
---


Nel vedere l'espressione di Meng Hao, Hanxue Shan fu sul punto di aprire la bocca e dire qualcosa, ma poi ebbe un pensiero improvviso. Nei suoi occhi comparve uno sguardo di pietà.


Sospirando tra sé pensò: "All'apparenza il suo sorriso è normale, me è ovvio che stia celando la gelosia che prova nei confronti di Gran Maestro del Calderone degli Elisir. È così evidente!". Poi ripensò a come l'aveva salvata per due volte, e quanto in realtà non fosse poi così tanto antipatico. E ovviamente nella sua mente continuava a ripetersi quella scena del campo di battaglia.


D'un tratto le si addolcì il cuore.


Pensò alle parole e ai modi di Meng Hao di qualche istante prima, poi si rese conto che in realtà lo aveva un po' messo in imbarazzo, ragione per cui lui aveva reagito in quel modo. "Non c'è motivo di sentirsi frustrato", disse con tono rassicurante. "Gran Maestro del Calderone degli Elisir è un talento raro in questo mondo. Su, non abbatterti".


Meng Hao non sapeva se ridere o piangere. Per nessuna ragione al mondo avrebbe detto a questa ragazza che la persona seduta davanti a lei era proprio quella per cui provava la massima adorazione e che voleva sposare, il vero Apprendista dell'Eredità di Demone Gran Maestro degli Elisir, colui che possiede l'Inestinguibile Fiamma, colui che padroneggia l'Incantesimo di Trasmutazione del Dao dell’Alchimia e celebrità del Dominio Meridionale, Gran Maestro del Calderone degli Elisir.


Hanxue Shan cambiò subito argomento. D'un tratto pensò a un problema. Accigliata, disse: "Che cosa farai? Se perderai contro Gran Maestro Zhou, non avrai alcuna speranza di riuscire a ottenere una Larva della Neve Gelida. Nemmeno nonnina sarebbe in grado di fare qualcosa. Oltretutto ci sono solo due giovani larve pronte da allevare, e questo richiederà un anno. Altrimenti ti potrei aiutare io a ottenerne una. Se non fosse che non so come si allevino...". Stava per continuare quando vide lo sguardo sul volto di Meng Hao, come se ci fosse qualcosa di inaccettabile e lui non sapesse se ridere o piangere.


Fu subito infastidita da quello sguardo. Sconvolta, batté i piedi. "Ok, lascia stare", disse. "Se tu non sei nervoso, perché mai dovrei esserlo io per te?"


Il suo atteggiamento era qualcosa che Meng Hao non aveva mai visto prima. Nemmeno Xu Qing o Chu Yuyan erano mai state così impulsive. Non poté fare altro che squadrarla ancora.


"Che cosa stai guardando?" disse fissandolo ancora, con il giovane cuore che iniziò a battere all'impazzata. Senza rendersene conto, si mise appena più dritta con la schiena con un'espressione minacciosa.


"Sto guardando te, splendore" rispose Meng Hao con una risata, strizzando l'occhio.


"Tu...". Improvvisamente arrossì e il suo cuore fu colto dal panico. Indietreggiò di qualche passo, tenendo a freno la lingua per un lungo istante prima di esplodere: "Ci stavi solo provando con me!"


Meng Hao si grattò la testa con il sorriso sempre più ampio. Si rese conto all'improvviso che era piuttosto divertente provocarla. Si schiarì la voce e fu sul punto di aggiungere altro quando, improvvisamente, Hanxue Shan parlò di nuovo, con tono serio: "Nonna mi ha detto che, secondo le regole del Clan, chiunque fa delle avances a uno dei membri del Clan della Neve Gelida verrà tramutato in una statua di ghiaccio! L'unica opzione che ti resta è impegnarti con me!"


Meng Hao la guardò a bocca aperta, sbigottito. Era la prima volta in assoluto che sentiva di una regola tanto ridicola.


"Ricordatelo!" disse Hanxue Shan con riverenza. "Mi devi un impegno!". Nei suoi occhi baluginava l'astuzia mentre fissava Meng Hao. Coprendo il sorriso con una mano, si voltò e se ne andò. Le gambe slanciate, l'esile vita e il sedere sodo contribuirono solo ad accentuare la sua giovinezza e le diedero un fascino profondo mentre si allontanava.


Meng Hao la guardò andare via ridendo tra sé e sé. Poi riportò lo sguardo sull'invito tra le sue mani e sul nome di Zhou Dekun scritto in cima con una calligrafia fluida. Mentre lo faceva, il suo sorriso divenne ancora più acceso.


"Molto bene. Fra tre giorni incontrerò questo Gran Maestro Zhou. Vedremo se il suo Dao dell'alchimia ha fatto dei progressi in questi anni passati nelle Terre Nere". Con il sorriso, ripose l'invito, chiuse gli occhi e si sedette a gambe incrociate tra i fiori di loto. Meditò sulla forma dei fiori di loto e cercò l'illuminazione sulla loro essenza.


Mentre dormiva, il Gigante Selvatico russava delicatamente. Da un lato, il povero Gu La stava macellando della carne per nutrirlo una volta sveglio.


Il suo volto fu ricoperto da un'espressione triste. Gli mancava la vita nel Deserto occidentale, eppure, dopo aver ascoltato la conversazione tra Hanxue Shan e Meng Hao, venne improvvisamente pervaso dal desiderio di vedere questo misterioso Gran Maestro del Calderone degli Elisir.


"Se devo vivere come schiavo", pensò tra sé, "dovrei essere di un Prescelto del Dao dell'alchimia del Dominio Meridionale. Quello sarebbe adatto a uno come me, Gu La. Oh beh. È un peccato...".


Trascorse del tempo, e presto passarono i tre giorni. Nei tre giorni Hanxue Shan andò a trovarlo due volte, ma ogni volta che notava il comportamento indifferente di Meng Hao si infuriava. L'ultima visita fu il terzo giorno, il giorno prescelto per la gara. Entrò stizzita con il volto scuro, consegnò un contenitore di giada e poi uscì senza aggiungere alcuna parola.


Il contenitore di giada custodiva la formula di un elisir, uno semplice. Meng Hao poteva percepire il Dao dell'alchimia di Zhou Dekun all'interno della formula. Meng Hao non era certo di come Hanxue Shan fosse riuscita a procurarsela, ma era ovvio che volesse dargli una possibilità di studiarla così che non venisse sconfitto in modo troppo duro.


"È proprio una ragazza generosa", pensò con un sorriso. Analizzò il contenitore di giada per un istante prima di ridurlo in polvere. Poi si alzò in piedi e volò fino a trovarsi sulla testa del Gigante Selvatico. "Bene, andiamo. Chissà, magari finirò col dare qualche consiglio a Zhou Dekun. Dipende da quanto sono regredite le sue abilità nel Dao dell'alchimia". Scosse la testa quando il Gigante Selvatico aprì gli occhi. Alquanto turbato, si alzò in piedi. I suoi novanta metri di altezza lo facevano sembrare una piccola montagna. Emise un possente ruggito quando allungò il braccio, afferrò un pezzo di carne e se lo lanciò in bocca.


"Carne... "Carne..." borbottò confusamente. Poi fece dei passi in avanti, fuori dal cortile.


In questa regione della Città della Neve Sacra stavano risuonando delle campane. Non appena ne sentirono il suono, i Coltivatori nelle vicinanze si ricordarono d'un tratto che questo era il giorno stabilito per la creazione di elisir medicinali da parte di Zhou Dekun. Subito, cominciò a crescere l'entusiasmo.


Negli ultimi giorni la Città della Neve Sacra aveva prodotto un'ingente quantità di oggetti e tecniche magiche, vari beni per la coltivazione, il tutto allo scopo di sostenere la resistenza contro l'invasione del Palazzo delle Terre Nere.


Questi oggetti venivano messi a disposizione in base ai risultati in battaglia. Grazie al fatto di essere stato uno dei grandi Clan dell'Unione dei Nove, il Clan della Neve Gelida disponeva di grandi scorte di tali oggetti.


Tutti sapevano che Zhou Dekun avrebbe prodotto elisir per dieci persone sulla base dei loro risultati in battaglia. La notizia aveva sollevato del fermento. Ora che le campane stavano risuonando, nutriti gruppi di Coltivatori si riversarono nella Piazza della Neve Sacra, nella parte orientale della città.


Quando comparve Meng Hao sul Gigante con il passo pesante, spiccava su tutti. Anche le persone più lontane riuscivano a vedere l'enorme sagoma del gigante.


Mentre il gigante avanzava a gran velocità, nell'aria si diffuse un mormorio. Non aveva bisogno di volare, un solo salto gli avrebbe fornito una spinta di centinaia di metri.


Meng Hao sedeva a gambe incrociate sulla testa del gigante con il vento che sibilava nelle sue orecchie. Nell'aria fredda danzavano dei fiocchi di neve. Non prestò alcuna attenzione agli spettatori; si limitò a comunicare in silenzio delle indicazioni al Gigante Selvatico, ad occhi chiusi.


Nello spazio di circa dieci respiri, aprì gli occhi per vedere il Gigante Selvatico che saltava oltre un fiume ghiacciato che attraversava la città. Dopodiché, raggiunsero la Piazza della Neve Sacra.


La piazza era già stata riempita da tempo da centinaia di Coltivatori, fittamente radunati in anelli. Alla vista del Gigante Selvatico aprirono subito un varco. Chiunque vide un gigante alto novanta metri correre verso di lui, come una montagna che partiva all'attacco, si fece indietro senza nemmeno pensarci.


Il centro della piazza era vuoto. Visto il suo status nella Città della Neve Sacra, Zhou Dekun non sarebbe di certo rimasto seduto ad aspettare nessuno.


Non appena il Gigante entrò nella piazza, a Meng Hao tremolò il corpo poiché volò in avanti. Gli occhi dei centinaia di Coltivatori circostanti erano fissi su di lui mentre si librava su di loro, con sul volto un'espressione pacata. Fu nel bel mezzo del silenzio totale che si posò sul centro della piazza.


Era quasi mezzogiorno; tuttavia, la neve cadeva dal cielo come sempre, posandosi sui corpi degli spettatori e fermandosi sui loro capelli. Meng Hao li osservò con calma mentre aspettava.


"Quindi questo è l'esperto di veleni che fornirà dei servizi di produzione di veleni in cambio di una Larva della Neve Gelida del Clan della Neve Gelida".


"Se questo ragazzo si fosse trovato in un'altra città, sarebbe riuscito a fare un'ottima impressione. Purtroppo per lui, questa è la Città della Neve Sacra e qui abbiamo Gran Maestro Zhou Dekun".


"Il giorno dello scontro, Gran Maestro Zhou aveva raggiunto un momento critico nella sua produzione di elisir, e non era riuscito a partecipare. Ecco perché non ha avuto modo di dare prova del potere del suo veleno come l'altro ragazzo".


Gli spettatori discussero per un tempo breve, prima della comparsa di quattro raggi di luce prismatica. Nella piazza comparvero quattro persone, seguite da decine di membri del Clan della Neve Gelida.


Una era Hanxue Shan, che osservò Meng Hao preoccupata.


Riguardo invece alle quattro persone, non erano altri che i quattro Grandi Anziani del Clan della Neve Gelida. Primo Anziano stava lì, piccolo come un nano, eppure emanava dalla sua base di Coltivazione un potere che sembrava sopprimere i Coltivatori circostanti. Subito questi lo fissarono con un intenso sguardo adulatorio.


Secondo e Quarto anziano, così come l'anziana donna, Terza Anziana, erano tutti esperti all'Anima Nascente. La loro comparsa fece subito tacere ogni persona.


L'espressione sul volto di Meng Hao era distesa come sempre. Dopo l'arrivo degli Anziani, trascorsero circa cinque respiri prima che comparve Zhou Dekun. Questo camminò verso la piazza, con al suo fianco le due bellissime giovani, all'apparenza incredibilmente arrogante.


Tutti i Coltivatori nel pubblico lo guardarono con espressioni riverenti, sorrisero e congiunsero le mani in segno di saluto.


"Saluti, Gran Maestro Zhou!"


"Molte grazie per l'elisir medicinale che mi hai fornito, Gran Maestro Zhou. Ho avuto una sorta di svolta nella mia base di Coltivazione. Se avrai bisogno di qualcosa, te la procurerò io per ripagarti di questo!".


"Ahah, è passato qualche giorno da quando ci siamo incontrati l'ultima volta, Gran Maestro Zhou. Sei ancora più elegante e aggraziato di prima".


Nell'aria si diffusero parole simili a queste, che fecero sorridere Zhou Dekun con orgoglio. Una volta entrato nella piazza, salutò i quattro Grandi Anziani e poi guardò con fare altezzoso in direzione di Meng Hao.


"Come ti chiami?" disse con freddezza, con un aspetto simile sempre più ad un membro anziano del Dao dell'alchimia.


"Fang Mu", rispose Meng Hao accennando un colpo di tosse. Meng Hao guardò Zhou Dekun, e dentro di sé non riuscì a trattenere un sospiro. Era preoccupato da così tanto tempo per quest'uomo, ma a quanto pareva se la stava passando sicuramente bene.


Al sentire il nome Fang Mu, Zhou Dekun lo fissò scioccato.
                                


                                



