---
weight: 360
title: Capitolo 36 - I Vantaggi della Fazione Interna della Setta
pubDate: 2025-03-17T11:17:34.758Z
tags:
    - issth
---


Erano passate due settimane, Meng Hao aveva trascorso quel tempo seduto a gambe incrociate nel Padiglione Magico della Setta, studiando i testi antichi. Comprendeva molto meglio sia lo Stato di Zhao che il Dominio Meridionale.


Aveva anche scoperto una mappa delle ampie terre del Paradiso Meridionale, disegnata a mano, che mostrava il Grande Tang nelle Terre Orientali, i Campi Settentrionali con le loro dune di Qiang Di, le Terre Barbare Occidentali, e ovviamente il Dominio Meridionale, dove si trovava in quel momento.


Il mondo intero era disegnato su quella mappa, e la sua immagine era incisa nella mente di Meng Hao. Il Dominio Meridionale comprendeva una vasta sezione di territori nel Paradiso Meridionale, mentre lo Stato di Zhao non era che un puntolino sul suo perimetro.


“Il Dominio Meridionale è così grande. Potrebbe contenere centinaia di volte lo Stato di Zhao…” Guardò il cielo azzurrissimo fuori dal Padiglione Magico, gli occhi ricolmi di fascinazione.


“A quanto pare muoversi dal Grande Tang alle Terre Orientali non è così semplice. Devi varcare il Mare della Via Lattea…” Dopo un po’, Meng Hao tornò a guardare la mappa, e tutte e quattro le regioni principali delle terre del Paradiso Meridionale. Le Terre Orientali e le Regioni Settentrionali formavano un continente a sé, separate da un vasto oceano c’erano le Terre Barbare Occidentali e il Dominio Meridionale, che formavano un altro piccolo continente.


Quando il sole iniziò a tramontare dietro alle montagne occidentali, e il tramonto ad avanzare, Meng Hao si strofinò gli occhi, rimise la mappa a posto e s’incamminò fuori dal Padiglione Magico. Per un po’ rimase a scrutare verso est, poi si diresse di nuovo verso la sua Grotta dell’Immortale nella Fazione Interna della Setta.


Nella Grotta, le perle luminescenti intarsiate nel soffitto emettevano un’esile luce sulle pareti verde chiaro. C’erano cinque stanze con mura di pietra, e una Fonte dello Spirito che gorgogliava riempiendo la caverna di densa Energia Spirituale. Era un piacere che solo i discepoli della Fazione Interna della Setta potevano assaporare. Meng Hao entrò, e sedette a gambe incrociate su una lastra di giada bianca. Non era Pietra dello Spirito, ma meditare su di essa aiutava a schiarire la mente, ed era essa stessa un tesoro abbastanza raro.


Anche quella non spettava che ai discepoli della Fazione Interna della Setta.


“Solo i discepoli della Fazione Interna della Setta possono essere davvero considerati membri della Setta dell’Affidabilità,” pensò Meng Hao guardandosi attorno in silenzio. Sulle pareti verde chiaro erano incisi uccelli e bestie di tutti i tipi, ciascuna delle quali sembrava colma di grande significato. Anche solo guardarle bastava per sentirsi rinati.


“Sono piccoli piaceri, diversi da quelli della Fazione Esterna della Setta. Servono ad enfatizzare le incredibili qualità dei discepoli della Fazione Interna della Setta. C’è una piramide sociale, proprio come nel mondo dei mortali. Soltanto dandosi da fare si può superare la Fazione Esterna della Setta. Dopo, se si vuole diventare più potenti, bisogna diventare più forti!”


Presto calò il tramonto, e dopo un po’ Meng Hao udì una voce rispettabile provenire dall'esterno.


“Fratello Anziano Meng, Li Fugui richiede udienza dalle pendici della montagna.” Era un ragazzo, un servitore. Dopo che Meng Hao si era unito alla Fazione Interna della Setta, il ragazzo aveva ricevuto il compito di aiutarlo a gestire i suoi affari quotidiani.


Era un altro piacere della vita nella Fazione Interna della Setta. Sulle prime, Meng Hao aveva fatto fatica ad abituarsi. Nessuno prima aveva avuto il compito di prendersi cura di lui. Ma quando aveva visto il servitore del Fratello Anziano Chen che lo aiutava nelle sue mansioni era stato più facile da accettare. Restava tuttavia ancorato al suo desiderio di diventare più forte.


Solo i forti potevano avere potere sugli altri, e impedire agli altri di controllarli. La legge del Mondo della Coltivazione e le regole della Setta dell’Affidabilità erano le stesse. Non era giusto, né ragionevole, ma esisteva, e così era la vita.


L’esistenza era la verità. Il mondo era fondamentalmente irragionevole, e non c’era nulla di giusto.


“Fallo entrare,” disse freddamente Meng Hao. Il giovane servitore obbedì, ricolmo di reverenza. Dopo essere stato assegnato ad assistere Meng Hao, la sua stessa vita gli apparteneva.


Ciccio entrò poco dopo, battendo i denti e procedendo a lunghi passi. Era la sua terza visita, e ogni volta che arrivava era sempre pieno di eccitazione. Non era un posto che i discepoli della Fazione Esterna della Setta potevano visitare senza il consenso di una terza persona.


Il giovane servitore condusse Ciccio dentro con rispetto. Il ragazzo si guardò intorno, strofinando le mani su ogni sorta di oggetti dalla sorpresa, anche la lastra di giada bianca su cui Meng Hao sedeva.


“Non è la prima volta che vieni,” disse Meng Hao con una risata guardandolo.


“Meng Hao, questo posto è meraviglioso. Ogni volta che vengo non riesco a controllarmi. La Grotta dell’Immortale di un discepolo della Fazione Interna della Setta. È un luogo da leggenda! Sai che dopo l’ultima volta che sono venuto un gruppo di discepoli della Fazione Esterna della Setta mi ha circondato e riempito di domande? Sono importante adesso!” Il suo corpo tremava, e ci volle un momento prima di smettere di pensarci. Si mise a sedere di fronte a Meng Hao.


“Se ti fa piacere, posso richiedere che ti sia data la Grotta di Wang Tengfei.”


“Sarebbe… sarebbe incredibile,” disse Ciccio. Appariva eccitato, ma in parte anche timido.


“Zhao Hai,” disse freddamente Meng Hao. Scosse la mano destra e la porta principale si aprì. Il giovane servitore accorse, dando a Meng Hao un profondo saluto.


Appariva sui quattordici o quindici anni, vicino in età a Ciccio. Aveva tratti delicati, ed era arrivato da poco presso la montagna. Si diceva che venisse dallo stesso villaggio di Piccola Tigre, e la sua famiglia fosse ricca.


“Porta la mia tavoletta spirituale al Padiglione della Distribuzione delle Grotte e riporta il contenitore di giada alla Grotta dell’Immortale di Wang Tengfei.” Scosse la mano, e un contenitore di giada bianca volò nella mano del giovane servitore.


Il giovane accettò il compito, allontanandosi con un’espressione rispettosa.


“Quando scenderai dalla montagna, Meng Hao?” domandò Ciccio con eccitazione. “Ho promesso ai discepoli della Fazione Esterna della Setta che saresti venuto a ispezionarli. Non puoi rimangiarti la parola, gliel'ho promesso.”


“Il Grande Maestro Ouyang ha detto che mi sarei presentato al prossimo Giorno di Distribuzione degli Elisir,” disse con un sorriso. “Credo che sia dopodomani.” I due erano entrati nella Setta assieme, tre anni prima. Da allora, fra i due era sbocciata una profonda amicizia.


“Perfetto, dopodomani sia. Ah, è vero, i nostri affari sono andati piuttosto bene nelle ultime due settimane. Ho già separato il tuo 80%.” Porse a Meng Hao la sua borsa da trasporto con fare orgoglioso. Sembrava capire anche lui il significato della Setta dell’Affidabilità. Con Meng Hao a cui affidarsi, chi nella Fazione Esterna della Setta oserebbe dirgli qualcosa di sbagliato?


Ancora meglio, le discepole avevano iniziato a girargli intorno fino a farlo letteralmente fluttuare in aria. Ciccio era alquanto popolare, al momento.


“Shangguan Xiu ha causato problemi negli ultimi tempi?” chiese improvvisamente Meng Hao, gli occhi luminosi.


“È da un po’ che nessuno vede quel bastardo.” rispose Ciccio con voce grave. “Ho assegnato a un discepolo il compito di fare dello spionaggio per me, e ha detto che Shangguan Xiu siede recluso in meditazione tutto il giorno. Non esce mai.”


“Fai attenzione,” lo avvisò, e non per la prima volta. “Dovesse succedere qualunque cosa, spezza la moneta di comunicazione che ti ho dato.”


Presto, il giovane servitore Zhao Hai era tornato con il contenitore di giada della Grotta dell’Immortale di Wang Tengfei. Meng Hao lo porse a Ciccio. Per tutta la notte risero e parlarono tra loro. Sembrava che Ciccio non avesse voglia di andarsene. Sembrava anzi diventare più eccitato ogni momento.


Meng Hao era sorpreso, ma presto ricordò che giorno fosse, e rise.


“Oggi è il giorno in cui vengono distribuiti i Frutti Medicinali nella Fazione Interna della Setta,” disse Meng Hao.


Ciccio si leccò le labbra e annuì, il cuore pieno d’invidia per le differenze fra i discepoli della Fazione Interna e quella Esterna. Ogni mese venivano distribuiti dei Frutti Medicinali, un tipo speciale di Frutti Spirituali, infusi con Elisir Medicinali. I frutti stessi avevano il sapore di Elisir Medicinali, ma erano molto più efficaci.


I discepoli della Fazione Interna della Setta ricevevano i frutti una volta al mese.


Entrò di nuovo il giovane servitore Zhao Hai, dopo il tempo necessario per un bastoncino d’incenso a bruciare. Odiava Ciccio, ma non lo mostrava in viso. Portava in mano i Frutti Medicinali, avvolti in una grande foglia verde.


Un aroma delicato usciva dalla foglia, facendo deglutire profondamente Zhao Hai. Posò a terra i frutti e se ne andò senza dire nulla.


Quando la grossa foglia venne rimossa, la fragranza medicinale colmò l’aria. Dentro la foglia c’erano due frutti piccoli, semi trasparenti, di colore rosso chiaro. Sembravano così delicati da spezzarsi al solo contatto. Dentro ciascuno era a malapena visibile un elisir medicinale.


Gli occhi di Ciccio si allargarono. Non aveva mai mangiato un Frutto Medicinale prima, ma ne aveva sentito parlare da qualche discepolo della Fazione Esterna della Setta. Dopo alcune indagini aveva scoperto la data di distribuzione, e si era affrettato per visitare Meng Hao. Raccolse uno dei frutti e se lo mise in bocca. Lo morse, ingoiò, e un sapore delizioso gli riempì la bocca. Poi, una sensazione bollente giunse alla sua testa e si diffuse per tutto il suo corpo.


“È incredibile. Devo essere il primo discepolo della Fazione Esterna della Setta a mangiare un Frutto Medicinale. Quando si spargerà la voce tutte le ragazze diventeranno gelose. Tutti invidieranno la fortuna di Maestro Ciccio.” All'improvviso gli parve di ricordare qualcosa, e chiuse la bocca di scatto, senza far uscire nemmeno un refolo dell’aroma fragrante. Con le mani segnalò a Meng Hao di doversene andare, poi corse via.


“Ho la prova!” pensò. “Devo trovare qualche discepola e lasciarglielo annusare.” Più ci pensava, più eccitato si faceva, e correva ancora più in fretta lungo la montagna.


Il piano astuto di Ciccio era ovvio, e fece ridere Meng Hao. Infilò in bocca, lentamente, il Frutto Medicinale che restava. Era delizioso, colmo di un denso sapore Medicinale.


“Un’altra cosa che i discepoli della Fazione Interna della Setta…” Sospirò mentre mangiava il Frutto Medicinale. Quella vita era esclusa a qualunque discepolo della Fazione Esterna della Setta. Se avesse voluto, avrebbe potuto fare un semplice gesto, e una qualsiasi delle bellissime discepole sarebbe istantaneamente diventata devota.


Due giorni passarono in fretta, e arrivò il Giorno della Distribuzione degli Elisir. Meng Hao uscì dalla Grotta dell’Immortale seguito a distanza da Zhao Hai. Reggeva in mano una borsa da trasporto viola, colma di Pietre dello Spirito ed Elisir Medicinali da distribuire.


Una brezza di montagna accolse l’alba mentre Meng Hao scendeva lungo il fianco. Lungo la strada, i discepoli della Fazione Esterna della Setta che incontrava lo guardavano sorpresi, poi si fermavano e lo salutavano con le mani a coppa.


“Salute, Fratello Anziano Meng.”


“Il Fratello Anziano Meng è elegante come sempre. È da molto che non vi vedevo, la Sorella Giovane ha sentito la vostra mancanza.”


“Salute, Fratello Anziano Meng. Il vostro talento latente è spettacolare, la vostra base di Coltivazione è incredibile. Sarete sicuramente un pilastro della Setta.”


Meng Hao avanzò in mezzo ai complimenti fino a raggiungere la piazza, dove già attendeva un buon numero di discepoli. Lo salutavano non appena lo vedevano, e riempivano l’aria con le loro parole adulatorie.


Annuì, sorridendo, poi si sollevò in aria, portando con sé Zhao Hai fino alla piattaforma. Non era la prima volta che veniva, ma era la prima in cui distribuiva Elisir Medicinali.


Il suo sguardo si spostò attraverso la folla. Il viso di ogni persona era colmo di reverente devozione. Presto il viso di Meng Hao si fece distratto, e pensò al suo primo Giorno di Distribuzione degli Elisir, e alla volta in cui Wang Tengfei lo aveva umiliato. Molti ricordi fluttuarono nella sua mente.


Alla fine emise un profondo sospiro e disse “Suonino le campane.”
                                


                                



