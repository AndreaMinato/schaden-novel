---
weight: 360
title: Capitolo 360 - Il Prezioso Elisir di Zhou Dekun
pubDate: 2025-03-17T11:17:34.900Z
tags:
    - issth
---


Zhou Dekun non era l’unico a essere rimasto scioccato. Anche Hanxue Shan fissava con rabbia Meng Hao, con gli occhi spalancati.


I Coltivatori nei dintorni rimasero senza parole per un attimo. Poi, però, scoppiarono a ridere.


“Fang Mu? Non dirmi che sta parlando del Gran Maestro del Calderone degli Elisir del Dominio Meridionale?”


“Esilarante. Questo tizio sta insultando il Gran Maestro Zhou”.


“Ha del fegato e magari anche qualche talento. Peccato che si sia imbattuto nel Gran Maestro Zhou, e quindi verrà sicuramente surclassato”.


Mentre le risate risuonavano ancora, il Gran Maestro Zhou si accigliò e sbuffò freddamente in direzione di Meng Hao.


“Canaglia ignorante," disse Zhou Dekun, agitando la manica "è difficile credere che ti azzardi anche solo a pronunciare il nome di Fang Mu, che è un mio Giovane Confratello, Gran Maestro del Calderone degli Elisir!” Un luccichio orgoglioso gli illuminò lo sguardo. Ovviamente considerava il suo status di Fratello Anziano di Gran Maestro del Calderone degli Elisir molto prestigioso. “All'inizio pensavo di insegnarti un paio di cosette sul Dao dell’alchimia. Però, dopo aver sentito le tue chiacchiere, furfante, ti aiuterò a comprendere che la grandezza del Dao dell’alchimia non è qualcosa di cui parlare con leggerezza”. Detto ciò, sollevò la mano per rivelare una piccola bottiglia.


“In questa bottiglia è contenuto il sangue contaminato dal veleno che hai usato l’altro giorno” continuò con tono arrogante. “L’ho analizzato e, devo ammetterlo, sembra davvero potente, ma in realtà è piuttosto semplice”. Dopo aver detto ciò, lanciò la bottiglia a Meng Hao.


“La prima lezione che ti insegnerò, riguarda il veleno liquefatto nella bottiglia. Tu…” Prima che potesse finire di parlare, spalancò gli occhi.


Tutti i Coltivatori circostanti si zittirono all'istante, gli occhi fissi su Meng Hao. Anche i quattro Maggiori lo osservavano con attenzione.


Il motivo era che, nel momento in cui Meng Hao aveva afferrato la bottiglia, questa era esplosa, facendo uscire un liquido nero e putrido, seguito da una nebbia che fluttuò al di sopra della sua mano.


Un attimo dopo, una lingua di fuoco apparve sul palmo, dissipando la nebbia nera. Il liquido iniziò a ribollire e nel tempo di due respiri si tramutò in un elisir medicinale! Tutti gli astanti avevano potuto assistere all'intero processo!


Fili di Qi rosso iniziarono a fuoriuscire dall'elisir nero, che divenne viola. Non era più putrido, anzi emanava un delizioso aroma che rallegrava chiunque lo inalasse.


“Processo di Addensamento del Liquido!” pensò Zhou Dekun, il cuore che gli martellava nel petto. Era scioccato, ma presto iniziò a ragionare. “Dev'essere un trucco. Questo tizio è semplicemente troppo giovane. Il Processo di Addensamento del Liquido è qualcosa che solo i Signori del Calderone Viola possono fare”.


Meng Hao tossicchiò, leggermente imbarazzato. In realtà non voleva causare problemi a Zhou Dekun, anzi era piuttosto felice di vederlo. Il Processo di Addensamento del Liquido non era nulla di particolare da vedere, era più un modo di salutarsi tra alchimisti. Purtroppo, a causa della situazione con il Clan Ji e della mancanza di certezze di Meng Hao sulle circostanze, non voleva essere coinvolto con Zhou Dekun.


“In quanto alchimista, non denigrerò il tuo trucco meschino” disse Zhou Dekun, sembrando veramente un Gran Maestro. In tono di rimprovero, continuò: “Però, mentre esaminavo il veleno, vi ho aggiunto una grande quantità di piante medicinali. Non avrei mai immaginato che ti saresti azzardato a usarle per creare un elisir medicinale! Non parleremo del tuo Dao dell’alchimia per il momento. Trucchi del genere sono inaccettabili!” Tutti i presenti, inclusi i quattro Maggiori, non erano più sconvolti quanto prima.
Dopotutto si fidavano ciecamente di Zhou Dekun, in quanto esterni.


In realtà Zhou Dekun non era del tutto tranquillo. Però sapeva che erano le Terre Nere e lui era un Signore del Calderone della Divisione Est degli Elisir, quindi era convinto che avesse usato un trucco per creare l’elisir.


“Vieni” disse, serrando la mascella. “Preparami un elisir. Metticela tutta”. Il suo tono era arrogante, ma dentro di sé aveva deciso di approfittarne per determinare il vero livello del suo avversario.


Meng Hao sorrise leggermente. Lanciò un’occhiata a Zhou Dekun, poi scosse la testa e colpì la sua borsa da trasporto per evocare una normale fornace per elisir. Poi trasse alcune piante medicinali, che gettò dentro. Dopo pochi istanti, emerse un elisir medicinale verde, che spandeva un denso profumo. Era solo un normale elisir medicinale, ma avrebbe dovuto essere sufficiente per sorprendere i presenti.


Però, dopo l’apparizione dell’elisir medicinale, gli astanti non sembravano affatto sorpresi. Alcuni ridacchiarono sarcastici. I quattro Maggiori si accigliarono, mentre l’anziana donna sospirò e scosse la testa.


Anche Hanxue Shan scosse la testa, poi lo fissò, guardandolo come se avesse perso e stesse cercando di confortarlo.


Meng Hao rimase a bocca aperta. C’era qualcosa che non andava. L’elisir medicinale verde sembrava semplice, ma emanava un forte profumo medicinale e aveva una forza dell’ottanta per cento per la fase della Stabilità della Consistenza.


“Questo è il tuo elisir medicinale? Bene, non sarò troppo duro con te. Però, ora sono obbligato a mostrarti cos'è un vero elisir medicinale!” Zhou Dekun, dentro di sé, sospirò di sollievo. Il Dao dell’alchimia di Meng Hao aveva da tempo superato il suo, e di molto.


Oltretutto gli elisir medicinali che Meng Hao aveva creato non erano effervescenti. Infatti, senza tenerli in mano, Zhou Dekun non poteva stabilirne il livello. La sua espressione era tranquilla e composta come sempre mentre colpiva la borsa da trasporto per estrarne un calderone per elisir.


La fornace era fatta di giada e, non appena apparve, cominciò a emanare energia spirituale. Meng Hao la fissò, sorpreso. Considerando tutto quello che sapeva sulle fornaci, gli servì solo un’occhiata per determinare che fosse straordinaria.


La superficie era decorata con incisioni di animali di buon auspicio. Non erano ritratti normali, sembravano totemici e ovviamente avevano una qualche funzione speciale.


Vedere lo sguardo di Meng Hao fece apparire un’espressione ipocrita sul volto di Zhou Dekun. La fornace degli elisir gli era stata donata dal Clan della Neve Gelida e ne era piuttosto orgoglioso. Nonostante il suo Dao dell’alchimia fosse solo nella media, confidava nel fatto di essere capace di vincere grazie alla sua costanza. Con l’aggiunta del calderone, le sue possibilità aumentavano ulteriormente. Al momento le sue possibilità di successo erano al novanta per cento.


La fornace degli elisir apparve insieme a una brillante pietra rossa. Dopo aver preparato la fornace degli elisir, dalla pietra si levarono delle fiamme. Dopo, Zhou Dekun estrasse alcune piante medicinali che misurò e gettò nella fornace per elisir.


La fornace iniziò a brillare e lo stesso Zhou Dekun s’illuminò di una luce che gli conferì un aspetto celestiale. Sembrava nobile, quasi santo. Chiunque l’avesse guardato si sarebbe immediatamente convinto della sua grandezza.


Ormai emanava l’aura di un essere trascendentale.


“Non mi stupisco che lo chiamino Gran Maestro Zhou. Basta uno sguardo per capire che è un Gran Maestro!”


“Questa è la seconda volta che vedo il Gran Maestro Zhou preparare degli elisir. Ogni volta rimango scioccato e ammirato”.


I Coltivatori circostanti commentavano lo spettacolo, gli occhi colmi d’ammirazione. I quattro Maggiori assistevano sorridendo appena, chinando rispettosamente il capo nei confronti di Gran Maestro Zhou.


Una strana espressione apparve sul volto di Meng Hao. Nessuno se ne accorse, ma solo con uno sguardo capì che l’elisir che Zhou Dekun stava preparando era eccezionale, e ancora più eccezionale era la tecnica che stava utilizzando e che faceva brillare il suo corpo.


“Nessun dubbio che le cose gli vadano bene qui” Pensò Meng Hao. “Quella tecnica è piuttosto utile. Se ricordo bene, non era capace di utilizzarla nel Dominio Meridionale, deve averla imparata qui nelle Terre Nere”.


Il brusio delle conversazioni risuonava nell'aria mentre Zhou Dekun colpiva la fornace degli elisir, gli occhi che brillavano intensamente. Raggi di luce si irradiarono, seguiti dall'apparizione di un elisir medicinale bianco.


Subito un denso aroma medicinale si espanse nell'aria per decine di metri in ogni direzione. Chiunque lo inalava recuperava la sua energia e la forza della base di Coltivazione aumentava.


Le conversazioni continuavano.


“Questo sì che è un elisir medicinale! Non serve nemmeno prenderlo per percepire l’aumento della propria base di Coltivazione! Quell'elisir è incredibile!”


“Davvero straordinario! In effetti è ancora più potente degli ultimi elisir che il Gran Maestro ha preparato. Ahahahah. Sembra che il Dao dell’alchimia del Gran Maestro Zhou sia ancora meglio di prima.”


Anche i Maggiori sorridevano e annuivano, ad eccezione della donna anziana.


Meng Hao fissò a bocca aperta un compiacente Zhou Dekun. Passò un lungo istante, dopo il quale sorrise beffardo, capendo finalmente perché la folla l’aveva guardato così cinicamente. Gli elisir medicinali di Zhou Dekun erano sempre state eccezionali, dopotutto era un Signore del Calderone. Il colpo finale che aveva dato alla fornace pareva compiaciuto, ma in realtà aveva fatto sì che l’essenza medicinale dell’elisir si riversasse all'esterno.


Dopo essere apparso, l’elisir era relativamente debole. Rimaneva la metà della sua originale forza medicinale. L’altra metà si era sparsa nell'aria.


L’intenso profumo medicinale fece sentire tutti più forti, aumentando leggermente le loro basi di Coltivazione. Questo era ciò che indicava loro che l’elisir medicinale era di alta qualità. Però, questo semplicemente dimostrava quanto poco i Coltivatori delle Terre Nere capissero il Dao dell’alchimia.


All'improvviso Meng Hao capì che, per avere a che fare con persone che non capivano il Dao dell’alchimia, doveva adattarsi.


Oltretutto aveva capito che aveva involontariamente fatto progressi nel Dao dell’alchimia. I suoi elisir medicinali non erano vistosi, ma più controllati. Gli alchimisti ordinari abbondavano, e ancora di più i Coltivatori ordinari.


Mise da parte l’elisir medicinale verde, osservando il glorioso Zhou Dekun e, ascoltando le conversazioni infervorate degli altri Coltivatori, iniziò a sogghignare.


Fu in quel momento che risuonò la voce del Secondo Maggiore del Clan della Neve Gelida.


“Gran Maestro Zhou, non c’è bisogno che continuiate a istruire questo tizio che si proclama Fang Mu” disse freddamente. “Ogni accordo stipulato con questo inesperto Coltivatore ha perso validità” fissò Meng Hao. “Grazie alla gentilezza che hai dimostrato salvando Hanxue Shan, non indagheremo ulteriormente nei tuoi trucchi”. Prima ancora che l’eco delle sue parole svanisse, una risata penetrante risuonò nell'intera città.


“Quindi questo è l’alchimista del Clan della Neve Gelida? Wow, un incredibile Gran Maestro. Hai addirittura superato il Demone degli Elisir! Però, stanno tutti ridendo di te”.


Al'’improvviso, tre fasci di luce colorata apparvero nel cielo, increspando l’aria mentre scendevano verso terra.


Apparvero tre persone e, proprio mentre sembrava che stessero per distruggere lo scudo protettivo di Città della Neve Sacra, questo si aprì. Quando i quattro Maggiori del Clan della Neve Gelida videro le tre persone, le loro espressioni cambiarono immediatamente.
                                


                                



