---
weight: 362
title: Capitolo 362 - Difficile da Credere
pubDate: 2025-03-17T11:17:34.901Z
tags:
    - issth
---


Yan aspettò a lungo, ma, dopo aver visto che Zhou Dekun non faceva nemmeno un cenno, congiunse le mani e s’inchinò ancora una volta. In tono sincero, disse: “Gran Maestro Zhou, sono consapevole che possa sembrare una richiesta villana. In ogni caso, considerando l’affetto che entrambi proviamo per il Dao dell’alchimia, desidero scambiare uno degli elisir che ho preparato, solo per poter vedere uno dei vostri elisir”.


La sua base di Coltivazione era alla fase dell’Anima Nascente, quindi inchinandosi così nei confronti di Zhou Dekun dimostrava sincerità e devozione per il Dao dell’Alchimia.


Tutti i presenti pensavano che sarebbe stato davvero egoista da parte di Zhou Dekun non mostrare l’elisir.
Dopotutto, la richiesta dell’uomo era stata educata, desiderava solo vedere l’elisir, ed era anche disposto a pagare.


Il volto di Zhou Dekun impallidì, ed era sul punto di parlare quando Yan si accigliò.


“Gran Maestro Zhou," disse seriamente "desidero solamente vedere l’elisir. Davvero vi rifiuterete di accontentare una richiesta così semplice? Gran Maestro Zhou, per favore non abbiate timore, rimarrò fedele alla parola data! Desidero solo vederlo!”


Meng Hao sbatté le palpebre, ma non disse nulla. Un leggero sorriso gli sollevò gli angoli della bocca, e sembrò un po’ in imbarazzo.


Qualunque altra persona avesse ricevuto così tanti inchini si sarebbe sentito onorato. Invece, ad ogni inchino, il cuore di Zhou si colmava di trepidazione.


Digrignando i denti, decise di abbandonare ogni cautela. Ormai non poteva più controllare la situazione.
Colpì la sua borsa da trasporto per evocare l’elisir che aveva appena preparato, per poi lanciarlo a Yan.


Gli occhi di Yan brillarono d’eccitazione mentre afferrava l’elisir con entrambe le mani. Lo guardò emozionato, colmo dell’amore che provava per il Dao dell’alchimia. Prese un respiro profondo, chiudendo gli occhi per prepararsi ed entrare nel giusto stato mentale. Aveva l’espressione seria di qualcuno sul punto di iniziare un pellegrinaggio sacro.


Posando seriamente lo sguardo sull'elisir, il giovane tra i tre, quello che aveva fatto innervosire i quattro Anziani del Clan della Neve Gelida, si guardò attorno riflettendo.


“Percepisco l’aura di mio padre” disse con un sorriso. “Sembra che non sia morto alla fine. Però, la sua aura non è mai stata così debole. Pare che stia ancora dormendo”.


Il Primo Anziano non reagì a queste parole, ma le espressioni degli altri tre cambiarono. All'improvviso si ricordarono di una cosa successa molto tempo prima, un evento tabù al'’interno del Clan.


“Hanxue Zong!” lo riprese il Primo Anziano, fissandolo con rabbia. [1]


Le sue parole riecheggiarono nelle orecchie degli altri Anziani, penetrando nei cuori degli altri membri del Clan. Lo fissarono increduli e attoniti, apparentemente cercando di ricordare qualcosa.


All'improvviso tra i Coltivatori del Clan della Neve Gelida scoppiò un grande tumulto.


“Hanxue Zong! Quel tizio… ora ricordo! Nelle storie del Clan c’era qualcosa a proposito di un Prescelto del Clan della Neve Gelida di circa mille anni fa. Si chiamava Hanxue Zong!”


“C’era un uomo così! Secondo le storie del Clan era incredibilmente malvagio, cannibale addirittura! Ha raggiunto lo stadio dell’Anima Nascente in meno di cento anni e poi ha iniziato ad assorbire la forza vitale e la base di Coltivazione del suo stesso padre Hanxue Bao, che all'epoca era uno dei due Patriarchi del Clan allo stadio della Recisione dello Spirito!”


“Me lo ricordo anch'io. Però le storie del Clan non raccontano cos'è successo a Hanxue Zong dopo essere stato sconfitto. Non è stato ucciso dal Patriarca Hanxue Bao?”


Tutti gli altri Coltivatori presenti ascoltavano scioccati. Gli occhi di Meng Hao brillarono. Se quello che i Coltivatori del Clan della Neve Gelida stavano dicendo era vero, allora quel giovane dalla voce antica era davvero qualcuno da temere.


Il giovane rise. “Sono stato lontano per così tanto tempo che non avrei mai immaginato che qualcuno del Clan si ricordasse di me”. I suoi occhi brillarono intensamente mentre si spostavano su Zhou Dekun.


Sul volto di Zhou Dekun c’era un’espressione orribile. In realtà non era minimamente interessato allo sguardo del giovane, il suo cuore era un cumulo di ceneri mentre sospirava dentro di sé. La ragione era, ovviamente, la strana espressione sul volto del Coltivatore di nome Yan.


All'inizio era scettica, poi perplessa, infine incredula. Iniziò a tremare.


“Sono finito, finito…” pensò amaramente Zhou Dekun. Il suo cuore tremava.


L’uomo di nome Yan prese un respiro profondo e lentamente si voltò a guardare Zhou Dekun.


“Quell'elisir…” iniziò Zhou Dekun. Prima che potesse continuare, però, Yan congiunse le mani e s’inchinò ancora una volta.


“Gran Maestro Zhou, signore, il mio Dao dell’alchimia non può essere messo in confronto con il vostro.
Però non c’è bisogno che creiate un altro elisir medicinale con lo scopo di disonorarmi”. Il suo tono era freddo, ma dentro di sé era furioso. “So che non avete preparato questo elisir medicinale, Gran Maestro Zhou, perché volete mettermi in imbarazzo con qualcosa di così scadente?”


“Io…” disse Gran Maestro Zhou, ancora più ansioso. Stava per spiegare la situazione, ma venne interrotto.


“Gran Maestro Zhou, volevo solo vedere quell'elisir medicinale. Se non volete mostrarmelo, almeno fatemi assistere mentre ne preparate un altro? Gran Maestro Zhou, vi supplico di esaudire questo mio desiderio!”
continuò a combattere la rabbia. Il desiderio di vedere un tale elisir era tanto forte da costringerlo a congiungere le mani e inchinarsi ancora una volta.


Dentro di sé, Zhou Dekun imprecava. Era disperato e voleva urlare: “Quello è l’elisir che ho preparato!”.


Però, tutti lo stavano guardando, compresi i quattro Anziani. Ancora più importante, anche le due giovani donne alle sue spalle stavano assistendo.


Oltretutto, i Coltivatori circostanti stavano iniziando a urlare parole d’incoraggiamento.


“Gran Maestro Zhou, perché non mostrate il vostro elisir medicinale a questo straniero? Mostrategli quanto magnifici sono gli alchimisti delle Terre Nere!”


“Sì, ha ragione, Gran Maestro Zhou! Dategli una lezione, mostrategli che siete un vero Gran Maestro!”


“Gran Maestro Zhou, esaudite il desiderio di questo Coltivatore! Mostrategli che cosa significa davvero essere un Gran Maestro!”


Le voci risuonarono una dopo l’altra. Normalmente parole del genere avrebbero fatto sentire Zhou Dekun piuttosto orgoglioso. Al momento, però, gli facevano venire voglia di piangere.


“Io… io…” dentro di sé, Zhou Dekun imprecava violentemente, ma sorrideva per mantenere le apparenze.
Però, era ancora più brutto vederlo sorridere che piangere. Quando si guardò intorno e vide Meng Hao che lo fissava con un sorriso timido, capì di non poterne più. Fu allora che capì che il sorriso imbarazzato di Meng Hao gli sembrava molto familiare. Però, a causa del nervosismo, non aveva tempo di concentrarsi sulla questione.


Digrignando i denti, Zhou Dekun colpì la sua borsa da trasporto per estrarne il miglior elisir che aveva preparato nel Dominio Meridionale. Lo lanciò all'uomo di nome Yan.


Yan lo afferrò al volo. Dopo averlo studiato per un momento, si accigliò. Stava perdendo il controllo della sua furia, che cominciava a trapelare sul volto. Anche il corpo era scosso da tremiti.


“Gran Maestro Zhou, non c’è bisogno di insultarmi di nuovo! Il vostro Dao dell’alchimia potrà essere incredibile, ma questi elisir di seconda scelta che state creando non sono nulla in confronto all'elisir di prima. Avete raggiunto un livello tale da rifiutarvi di mostrare gli elisir che voi stesso avete preparato? Davvero, io, Yan, non sono degno nemmeno di guardare i vostri elisir medicinali? Gran Maestro Zhou, essere così prepotente è davvero troppo! Io… io vorrei solo guardare quell'elisir medicinale. Perché non potete farmi questo piccolo favore?”


Yan era estremamente frustrato. Il favore che gli aveva chiesto non era una gran cosa, no? Represse la rabbia e congiunse le mani, inchinandosi di nuovo. “Gran Maestro Zhou, di nuovo, vi supplico di esaudire il mio desiderio. Questa è l’ultima volta che ve lo chiederò”.


Quell'ultimo inchino fu la goccia che fece traboccare il vaso. Zhou Dekun era sul punto di collassare.
Respirando a fatica, esplose di rabbia: “Un favore! Un favore!? Tutto quello che volete è un favore!? Vi ho dato i miei elisir medicinali. Potete vedere che li ho preparati io! Il mio Dao dell’alchimia è solo nella media. Qualche problema? Questo sono io. L’elisir che state cercando non è stato preparato da me! L’ha preparato quel ragazzo!” Indicò Meng Hao. “Questo è il suo elisir! Pensate di essere irritato? Io sono ancora più irritato di voi! Voi vi siete sbagliato! Se volete vedere quell'elisir, dovete chiedere al ragazzo!”


Zhou Dekun agitò la manica. Aveva il volto cinereo e distorto dalla rabbia mentre si voltava per andarsene. Il cuore gli martellava nel petto mentre cercava di pensare a un modo per salvare la situazione.


L’uomo di nome Yan lo fissò attonito, poi si voltò a guardare Meng Hao.


Non era il solo. Tutti, inclusi i quattro Anziani e le centinaia di Coltivatori circostanti, si voltarono per guardare Meng Hao. Gli occhi di tutti erano fissi solo su di lui.


La maggior parte degli sguardi era scioccata e incredula.


“Non importa che abbiate preparato o meno quell'elisir” disse Yan a Zhou Dekun. “Tutto quello che è successo oggi mi obbliga a richiedere un duello alchemico per provare chi sia l’alchimista da ammirare!”
Il suo sguardo si spostò da Meng Hao a Zhou Dekun.


“Gran Maestro Zhou," continuò seriamente "dopo aver sconfitto quel ragazzo, spero non vorrete più umiliarmi e mi permetterete di vedere quell'elisir”. Senza guardare Meng Hao, sollevò la mano destra e fece apparire una fornace per elisir.


Zhou Dekun era sul punto di piangere. Dopo tutto quello che era successo, non capiva perché l’uomo non gli credesse. Forse la sua messinscena di prima era stata troppo convincente. Quell'uomo davvero credeva che lo stesse guardando dall'alto al basso.


Meng Hao si schiarì la gola e poi disse con esitazione: “Oh, mi dispiace, non sono un alchimista del posto. Ho solo perso uno scontro contro Gran Maestro Zhou e mi è stato ordinato di lasciare la città. Temo di non poter competere in un duello alchemico”. Sospiro, con un’espressione di scuse.


All'udire ciò, l’espressione di Zhou Dekun cambiò, mentre si tormentava dentro di sé. “Siete un mio antenato, vero? Un mio antenato! Non potete farmi questo…”


Il secondo Anziano, colui che prima aveva ordinato a Meng Hao di lasciare la città, guardava Zhou Dekun con rabbia. “Perché non potete mostrare quell'elisir, Gran Maestro Zhou” pensò. “Perché causare tutti questi problemi?”


NOTE:


1. Il nome di Hanxue Zong in cinese è 寒雪纵 hán xuě zòng – Hanxue è il nome del Clan, che significa Neve Gelida. Zong significa "verticale".
                                


                                



