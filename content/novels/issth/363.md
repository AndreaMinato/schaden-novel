---
weight: 363
title: Capitolo 363 – Un Primo Sguardo ai Cinque Elementi
pubDate: 2025-03-17T11:17:34.901Z
tags:
    - issth
---


Dentro di se, Zhou Dekun stava maledicendo costantemente, sebbene non fosse sicuro di chi dovesse essere maledetto. Era colmo di costernazione e rimpianto.


L'uomo chiamato Yan si accigliò. Cominciava a pensare che questa Città della Neve Sacra fosse davvero irritante; tutto ciò che voleva era osservare quell'elisir medicinale. Eppure dopo tutto questo tempo, non aveva potuto posarvi lo sguardo neanche un secondo.


Col volto cupo si voltò lentamente a guardare il giovane.


Hanxue Zong aveva visto tutto ciò che era successo. Fece un leggero sorriso e poi il suo corpo sfarfallò; un momento più tardi era in piedi direttamente davanti a Zhou Dekun.


Il Primo Anziano all'improvviso disse: “Hanxue Zong, non ho idea del perché tu non sia già morto, ma...”


“Ma cosa?” rispose l'altro con una risata, interrompendo il Primo Anziano. “La ragione per cui non sono morto è perché il vecchio aveva il cuore tenero. Tuttavia, la sua debolezza non ha influenzato la mia Coltivazione. Io non ho più niente a che fare con il Clan della Neve Gelida. Io sono un vassallo della Tribù delle Cinque Lune del Deserto Occidentale e sono incaricato dell'estirpazione della Città della Neve Sacra! In più, ho udito di questo Gran Maestro Zhou e sono interessato nel vedere di persona come sia il suo Dao dell'alchimia.”


I Coltivatori circostanti protestarono immediatamente. I volti dei quattro Grandi Anziani erano sconvolti. Dopotutto, nel gruppo di tre, l'uomo anziano era al grande cerchio dello stadio avanzato dell'Anima Nascente e la sua aura era estremamente minacciosa, esercitando una grande pressione su tutti.


“Oh, non preoccupatevi” disse Hanxue con leggero sorriso. “Nessuno comprende la Città della Neve Sacra e le sue risorse meglio di me. Ma oggi, non sono qui per combattere. Voglio solo vedere il Gran Maestro Zhou in un duello di alchimia! Le poste in palio sono una gran quantità di buona sorte! O magari potreste dire che sono la differenza tra la vita e la morte. Chiunque vinca, prometto che i Coltivatori del Deserto Occidentale non attaccheranno la città per tre mesi. Questo dovrebbe darvi tempo per prepararvi in abbondanza. Però, se rifiutate, allora...” Fu a questo punto che delle urla risuonarono da oltre le mura cittadine. Raggi di luce prismatica brillarono nell'aria mentre appariva un mare di animali selvaggi.


Le formazioni incantate luccicarono nel cielo, circondando tutto con una pressione intensa.


I Coltivatori nella piazza furono tutti stupiti da quella vista. Tutti nella Città della Neve Sacra guardarono in alto con le teste che vorticavano. I volti dei quattro Grandi Anziani erano estremamente sconvolti.


La comparsa di Hanxue Zong significava che tutti i loro preparativi precedenti erano difettosi e gli serviva del tempo per fare gli aggiustamenti. Non erano sicuri sul perché gli stesse dando tre mesi di tempo, ma anche se fosse stata una trappola, il Clan della Neve Gelida non aveva scelta se non saltarci dentro. Quei tre mesi servivano.


Hanxue Zong rise mentre osservava i Grandi Anziani del Clan. “Tuttavia, sembra che le circostanze siano un po' diverse ora. Il Gran Maestro Zhou non desidera mostrare il suo elisir. Se il Signor Yan è d'accordo, perché non avere una piccola competizione con questo giovinastro. In questo modo, il Gran Maestro Zhou sarà in grado di vedere se il Dao dell'alchimia del Signor Yan può essere preso seriamente.”


Il Primo Anziano appariva un po' imbarazzato ed era già piuttosto irritato con Zhou Dekun. Il Secondo Anziano stava pensando lo stesso. Si erano fidati di Zhou Dekun e avevano determinato fosse un vero Gran Maestro; ma ora, sembrava non fosse propenso a fare sfoggio delle sue abilità e stesse spingendo qualcun altro a farlo.


Non erano sicuri su come gestire la situazione.


Il Primo Anziano si accigliò mentre considerava la situazione. Alla fine sospirò e guardò verso Meng Hao. “Giovane amico, ci farebbe piacere richiedere che tu fabbricassi un elisir. Riguardo la faccenda della Larva della Neve Gelida, possiamo rinegoziare dopo che la faccenda in atto sia risolta. Cosa ne dici?”


Meng Hao sorrise. Non voleva davvero far perdere la faccia a Zhou Dekun; ma fintanto si fosse trattato di qualcun altro, non avrebbe esitato a umiliarlo in fatto di Dao dell'alchimia, specialmente qualche autoproclamato alchimista delle Terre Orientali.


Così rispose al Primo Anziano con un cenno del capo.


Prima che potesse anche solo finire di annuire, si poté vedere un lampo di irritazione sul volto di Yan. Ovviamente pensava che il Gran Maestro Zhou sospettasse il suo Dao dell'alchimia e volesse usare questo metodo per sondarlo.


Schiarendosi freddamente la gola, Yan guardò malamente verso Meng Hao e poi tornò a guardare verso Zhou Dekun. Con le mani giunte, disse: “Io sono Yan Song, del Monte Alchimia nelle Terre Orientali.” Questa , ovviamente, era l'introduzione formale prima di un duello alchemico. Tuttavia, nonostante stesse competendo con Meng Hao, Yan Song l'aveva ovviamente preso come se fosse un duello con Zhou Dekun. [1]


Zhou Dekun rise amaramente in cuor suo. Ora era ancora più nervoso e turbato. Per quanto lo riguardava, tutto di questo giorno era un enorme malinteso. Tuttavia, ora non c'era modo di risolvere il problema.


L'espressione di Meng Hao era la stessa di sempre e vedendo che questo era un duello di alchimia ufficiale, prese un profondo respiro ed era sul punto di fare la propria introduzione formale quando Yan Song agitò la sua ampia manica.


“Non c'è bisogno per te di parlare” disse. “Non sono interessato al tuo nome o alla tua provenienza. Basta che fai il miglior elisir medicinale di cui sei capace, va bene?”


La mancanza di rispetto lo fece corrucciare.


Yan Song alzò la mano, sopra la quale levitava un calderone degli elisir. Improvvisamente una fiamma emerse dal palmo; questa non era una fiamma qualsiasi, ma piuttosto il fuoco di un'Anima Nascente. Solo Coltivatori con un'Anima Nascente di tipo Fuoco potevano produrre una tale fiamma.


La fiamma era arancione rossastro e mandava delle increspature attraverso l'aria. Occorse solo un momento perché il calderone che levitava sul suo palmo diventasse di un rosso vivo. Poi, Yan Song colpì la borsa da trasporto per estrarre diverse piccole sacche bianche, ognuna delle quali era piena di varie polveri.


Misurò diverse quantità di polvere e poi le gettò nel calderone. Meng Hao socchiuse gli occhi a tale vista e Zhou Dekun prese un profondo respiro.


“Non sta preparando degli elisir con delle piante...”


“Al Monte Alchimia nelle Terre Orientali, non creiamo elisir con le piante” disse freddamente Yan Song. “Noi, come fondazione, usiamo i cinque elementi. Procurandoci oggetti che si conformino ai cinque elementi, per poi ridurli in polvere per produrre elisir. Questo è il vero grande sentiero del Dao dell'alchimia!” Il suo calderone iniziò a emettere un intenso brontolio e all'improvviso, nubi oscure cominciarono a radunarsi in cielo e a risuonare il fragore dei tuoni.


Il cuore di Zhou Dekun iniziò a correre allarmato. Era ovvio che le nubi in alto fossero la Tribolazione degli Elisir!


I Coltivatori circostanti erano sconcertati e i quattro Grandi Anziani avevano il respiro spezzato; non capivano molto del Dao dell'alchimia, ma avevano udito della Tribolazione degli Elisir. Vederla con i loro occhi fece tremare i loro cuori.


Yan Song guardò orgoglioso la Tribolazione. “Nelle Terre Orientali, noi non temiamo la Tribolazione degli Elisir. Infatti, indurre la Tribolazione ci consente di imbrigliare il potere del fulmine, permettendoci di scatenare il pieno potere dei cinque elementi!” Mentre parlava i boati riempirono l'aria e molteplici saette si scagliarono contro il calderone degli elisir. In un batter d'occhio le saette si fusero assieme in un enorme velo di fulmini.


Yan Song alzò la testa in alto e urlò. Colpì il calderone con la sinistra, facendo aprire il coperchio; cosicché un elisir medicinale a sei colori ne volasse fuori e lui potesse afferrarlo. Immediatamente, le nubi in alto si dissiparono; però, il fulmine continuò a cadere, colpendo il suolo attorno a Yan Song e facendolo apparire assolutamente sconcertante.


“Sfortunatamente, il processo è stato un pochino frettoloso” disse Yan Song, fissando Meng Hao. “Il risultato finale non è il migliore che si potesse fare.” Poi guardò Zhou Dekun con occhi lampeggianti, come se stesse lanciando il proverbiale guanto.


Zhou Dekun mantenne le sue nobili sembianze, ma il suo cuore tremava violentemente.


Gli occhi di Meng Hao si agitarono pensierosi per un momento. Poi, agitò la mano destra per produrre un calderone degli elisir.


Yan Song fissò il calderone di Meng Hao e la sua precedente tranquilla espressione cominciò a colmarsi di un'aura di orgoglio. Questo era uno sguardo che non aveva mostrato interagendo con Zhou Dekun; ma ora che aveva a che fare con Meng Hao, si comportava naturalmente in maniera diversa.


Tuttavia, dopo aver guardato il calderone per un momento, uno sguardo di sorpresa guizzò per un attimo sul suo volto. Questa era il calderone che Meng Hao aveva ottenuto alla Setta del Setaccio Nero, il calderone delle Diecimila Raffinazioni. [2]


Nell'istante in cui Zhou Dekun vide il calderone, la sua mente cominciò a girare. In precedenza aveva visto un calderone delle Diecimila Raffinazioni che era praticamente uguale a quello che Meng Hao teneva attualmente in mano. Quando si trattava di calderoni degli elisir, trovarne due che sembrassero esattamente uguali, specialmente quelli delle Diecimila Raffinazioni, poteva non essere un fatto comune, ma non era impossibile.


Zhou Dekun esitò per un momento e poi soppresse i suoi sospetti.


Per quanto riguardava Meng Hao, i suoi occhi luccicarono mentre soppesava il calderone nella sua mano destra. Dentro di se, l'Inestinguibile Fiamma Orientale degli Elisir si ravvivò ed emerse a riempire il suo palmo. La fiamma in se era invisibile, ma l'aria attorno alla sua mano si contorceva e distorceva.


La vista di ciò fece socchiudere gli occhi a Yan Song. Per la prima volta, uno sguardo di dubbio gli apparve in volto.


Basandosi sulle tecniche di creazione di un alchimista, è possibile farsi una vaga impressione del suo Dao. Yan Song vide immediatamente che le tecniche di Meng Hao erano fuori dall'ordinario; ed era particolarmente vero per la fiamma intangibile che maneggiava. Il suo cuore era pieno di stupore.


“Quella fiamma...” pensò con il cuore colmo di esitazione.


Non era la prima volta per Zhou Dekun, ma questa volta esaminò la fiamma con più attenzione della precedente. E dopo un esame dettagliato il suo cuore iniziò a palpitare. Tuttavia, il suo volto era ancora coperto dalla stessa espressione enigmatica. Mise su in leggero sorriso, assieme a uno sguardo di lode, come se guardare qualcuno della giovane generazione produrre elisir lo rendesse davvero felice.


Lo sguardo sul viso rassicurò tutti gli spettatori che ogni cosa stesse avvenendo fosse parte di un piano e che realmente sentisse contrario alla sua dignità lasciare che Yan Song guardasse il suo elisir medicinale.


Dentro di se, Zhou Dekun sospirò; si sentiva amareggiato e nervoso, eppure anche un pochino orgoglioso. Quello che non aveva notato era che Hanxue Zong lo stava osservando con un'espressione di intenso interesse.


Nel frattempo, dopo un momento a pensare, Meng Hao colpì la borsa da trasporto per estrarre una pianta medicinale. Non appena comparve la ridusse in polvere e la gettò nel calderone.


Per lui, fare così con una sola pianta non era niente di speciale. Tuttavia, Meng Hao estrasse in successione una pianta medicinale dopo l'altra, riducendo ognuna in polvere prima di metterle nel calderone. Questo accigliò Yan Song che poi sorrise gelido.


“Così vuoi imitare la mia preparazione tramite il metodo dei cinque elementi” disse senza emozione. “Bene, penso tu abbia davvero sopravvalutato le tue capacità. Puoi essere bravo a produrre elisir, ma per quanto riguarda il metodo dei cinque elementi, a meno che la tua abilità nel Dao dell'alchimia superi la mia, non avrai mai successo!” Però, non appena guardò Zhou Dekun, il suo cuore iniziò a battere forte. L'espressione era di completa calma, l'aura di profondo mistero all'improvviso fece sentire Yan Song un pochino incerto.


NOTE:


Il nome di Yan Song in cinese è 严嵩 yán sōng – Yan è un cognome e significa "rigoroso" e "severo". Song significa "orgoglioso" o "alta montagna".


Meng Hao prese il calderone delle Diecimila Raffinazioni nel capitolo 257.
                                


                                



