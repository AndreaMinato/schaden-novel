---
weight: 364
title: Capitolo 364 – L'Ultimo Ingrediente Principale!
pubDate: 2025-03-17T11:17:34.901Z
tags:
    - issth
---


L'espressione di Meng Hao era calma mentre iniziava a usare l'Incantesimo di Trasmutazione del Dao dell'Alchimia [1]. In un batter d'occhio, le fiamme sul suo palmo si separarono in due sezioni. Dentro di lui, nel profondo, guizzò un vasto schema con moltissime variazioni per gli elisir medicinali; iniziò a fare degli aggiustamenti e mentre procedeva, il calderone degli elisir cominciò a virare verso un rosso acceso.


I suoi occhi brillavano, eseguiva ripetutamente vari gesti incantati con la mano che poi premeva sul calderone; ogni volta che lo toccava, questo brontolava e rumorosi sciocchi si potevano udire dal suo interno. Presto iniziò a emanarsi un aroma medicinale e cosa più strana, non appena questo si propagò, la gente tentò di annusarlo, ma non ci riuscì!


L'aroma era proprio davanti a loro, ma non riuscivano ad annusarlo! Questo fenomeno bizzarro fece cambiare espressione a tutti i Coltivatori circostanti. Anche i quattro Grandi Anziani fissavano a occhi spalancati.


“Cosa succede? Quale elisir sta preparando costui? Puoi percepire che c'è un aroma medicinale, ma è come se non esistesse affatto!”


“Che strano elisir. Questo alchimista può essere giovane, ma ovviamente non lo si deve sottovalutare.”


“Ah, non è questa gran cosa. È probabilmente qualche sorta di magia d'illusione. Guardate il Gran Maestro Zhou, è ovvio come sappia cosa sta succedendo.”


Dentro di sé, Zhou Dekun era ammutolito, ma senza neanche pensarci, sorrise, come se fosse tutto parte della sua strategia. Sembrava offrire le sue lodi a un membro della giovane generazione.


Aveva allenato questa espressione fino al punto che la proverbiale fiamma della fornace era diventata verde. Aveva raggiunto il picco della perfezione. A questo punto, era come se il Mt. Tai stesse crollando davanti ai suoi occhi, ma nonostante ciò, lasciava tranquillamente sapere a tutti che era opera sua.


Questa era una delle ragioni che gli avevano consentito di salire alla ribalta nelle Terre Nere. Essere in grado di fare sfoggio di una tale espressione senza neppure pensarci, lasciava tutti gli spettatori pietrificati dalla paura.


Quella di Yan Song, mentre fissava il calderone degli elisir di Meng Hao, era un'espressione di estrema concentrazione e lentamente, i suoi occhi iniziarono a riempirsi di incredulità.


“Questo è... un Elisir dall'Aroma Celato! L'elisir non è ancora completo, perciò l'aroma è un'illusione. Fuoriesce con lo scopo di assorbire l'energia spirituale di Cielo e Terra! Tutti possono percepirlo, ma sono incapaci di annusarlo davvero! Questo è un reame di creazione degli elisir che esiste nelle leggende! Questo ragazzo...” Più Yan Song ci pensava, più diventava sconvolto. Guardò verso Zhou Dekun e vedendo la profonda e insondabile espressione, il cuore gli accelerò.


“Ma quanto è profondo il Dao dell'alchimia di questo Zhou Dekun?” pensò.


Mentre gli spettatori continuavano a essere sopraffatti dallo sconcerto, Meng Hao agitò la mano sinistra per produrre qualche altra pianta. Questa volta non le polverizzò, ma piuttosto ne raccolse la linfa, i rametti e altre cose che poi versò nel calderone. Il suo bagliore rosso divenne ancora più intenso. Presto fu passata un'ora, al che Meng Hao finalmente toccò il calderone.


Uno scoppio riempì l'aria, facendo presumere a tutti che l'elisir fosse finalmente pronto. Fu a questo punto che il suolo cominciò a tremare e all'improvviso, qualcosa di simile a un vento urlante si sollevò. Tuttavia, ci volle solo un momento perché tutti realizzassero che questo non era vento!


Era energia spirituale!


Tutta l'energia spirituale della Città della Neve Sacra cominciò ad accorrere, formando qualcosa di simile a un enorme vortice.


Il nucleo di questo furioso vortice di energia spirituale non era altro che il calderone nella mano di Meng Hao.


“Questo...” Il Primo Anziano avanzò lentamente, con il fiato corto. Non aveva mai udito prima che un tale sconvolgimento di energia spirituale fosse causato dalla creazione di un elisir.


Gli altri Grandi Anziani guardavano senza parole e colmi di sorpresa. Gli altri membri del Clan della Neve Gelida, incluso Hanxue Shan, guardavano tutti con espressioni di incredulità.


Erano tutti egualmente scioccati, incluse le centinaia di altri Coltivatori che formavano l'uditorio. I loro respiri erano corti e spezzati e presto, il ronzio delle conversazioni riempì l'aria.


“La preparazione di un elisir può davvero causare un tale afflusso di energia spirituale? Cosa... che elisir è quello?”


“Ma che elisir sta preparando, esattamente? Questo è praticamente incredibile!”


Mentre le conversazioni colmavano l'aria, Zhou Dekun continuava a osservare orgogliosamente. Alzò anche la mano per accarezzarsi lentamente la barba, proiettando un'aria di ammirazione; e sembrava come se tutti questi accadimenti incredibili fossero stati meticolosamente pianificati da lui.


Ovviamente, dentro di sé, il cuore di Zhou Dekun stava galoppando ed era sul punto di urlare.


“Inumano” pensò. “Bizzarro! Non ho mai pensato potesse esistere qualcun altro oltre a Fang Mu che fosse un tale scherzo della natura in fatto di Dao dell'alchimia. Che cosa diamine sta facendo esattamente? Che elisir sta preparando...?” Mentre la sua irrequietezza cresceva, il suo aspetto orgoglioso e la compiacenza non cessavano di palesarsi.


Quando la gente vide la sua espressione, incluso Yan Song, aumentò ancora di più la grandezza ai loro occhi.


“Non c'è Tribolazione degli Elisir” pensò Yan Song, guardando in alto nel cielo. “Questo elisir sembra incredibile, ma in realtà non è così fantastico.” Grazie a ciò si sentì un pochino meglio.


Fu a questo punto che Meng Hao disse casualmente: “Signore e Signori, temo dovrete aspettare ancora un pochino. Questo elisir manca ancora dell'importante ingrediente finale.” Il calderone era di un cremisi acceso e l'aria attorno era distorta e si contorceva. Vaste quantità di energia spirituale continuavano a riversarsi da tutte le direzioni, risucchiate all'interno del calderone. Era così vivo ora, che sembrava come se Meng Hao tenesse in mano un piccolo sole.


A questo punto, Meng Hao appariva estremamente impressionante.


La platea rimase sbalordita all'istante.


“Manca il principale ingrediente finale? Cosa dovrebbe significare? Perché non lo mette semplicemente dentro adesso?”


“Qualcosa sembra fuori posto. Possibile che stia aspettando che qualcuno venga a consegnare l'ingrediente finale?”


I quattro Grandi Anziani si corrucciarono confusi e poi guardarono verso Zhou Dekun.


E non erano gli unici. Yan Song lo guardò completamente perplesso.


In più, Hanxue Zong, così come il Coltivatore allo stadio dell'Anima Nascente che non aveva detto una sola parola finora, stavano entrambi guardando Zhou Dekun.


Quello fece un sorriso indifferente mentre continuava a sfregarsi la barba. Appariva calmo ed enigmatico, come se gioisse nel guardare i propri piani attuarsi. La sua abilità nel proiettare quest'aria di superiorità era stata davvero perfezionata fino al limite.


Dentro di sé, però, malediva nervosamente ogni cosa, inclusi Cielo, Terra e persino la platea. Due alchimisti erano apparsi, ognuno dei quali sembrava più inumano dell'altro; eppure, tutti osservavano presumendo che lui fosse il più forte di tutti.


Solo qualcuno con una forte volontà avrebbe potuto prevenire se stesso dal collassare. Zhou Dekun si schiarì la gola. Tutti lo guardavano aspettando la sua spiegazione.


“Gran Maestro Zhou, per favore chiariscici le cose.”


“Giusto! Gran Maestro Zhou, qual è l'ingrediente finale che questo ragazzo necessita per la sua creazione? Sarà presto qui?”


Anche Yan Song congiunse le mani verso di lui e disse seriamente: “Gran Maestro Zhou, per favore chiarite questa confusione.”


“Chiarirò la confusione di tua sorella! Come diavolo potrei sapere quale sia l'ingrediente finale!” Ovviamente, questo era solo ciò che Zhou Dekun disse in cuor suo. Il suo volto rimase orgoglioso come sempre; sorrise leggermente è guardo in alto nel cielo.


“Secondo la mia stima” disse, “l'ingrediente finale è di natura incredibilmente straordinaria. È semplice, eppure misterioso. È straordinario nella sua ordinarietà. Il Dao dell'alchimia che richiede un tale ingrediente non è qualcosa che gente come voi possa comprendere. E dato che non comprendete, perché chiedete una spiegazione?” Zhou Dekun mantenne la sua aria di superiorità mentre faceva questa vaga spiegazione. Se tutti non avessero già deciso che egli era un straordinario Gran Maestro, avrebbero sicuramente preso questa spiegazione per una fesseria.


Tuttavia, a causa dei loro preconcetti, sembrò profonda ed enigmatica.


In effetti, la ragione per cui aveva guardato in cielo mentre spiegava, era perché aveva la sensazione che qualunque fosse il principale ingrediente finale, se mancava, voleva dire che qualcuno l'avrebbe consegnato. E se qualcuno doveva consegnarlo, l'avrebbero fatto sicuramente portandolo in volo.


Anche se non fosse stato consegnato tramite volo, aveva un'altra ragione per guardare il cielo. Le piante medicinali erano un prodotto di Cielo e Terra; perciò, guardare verso i Cieli non poteva essere una strategia sbagliata.


Meng Hao notò ciò che stava facendo Zhou Dekun e ebbe all'improvviso una strana sensazione. All'improvviso realizzò che Zhou Dekun era molto più divertente nelle Terre Nere di quanto lo fosse stato nella Setta del Fato Viola.


Meng Hao guardò in cielo e pensò: “Sono qui da circa sette od otto giorni; e secondo i miei calcoli, il tempo dovrebbe essere prossimo. Non c'è da attendere ancora molto.” Mentre pensava ciò, la sua espressione cambiò all'improvviso. Senza esitazione colpì la borsa da trasporto e il Patriarca del Clan Li apparve improvvisamente, scagliato in alto nel cielo.


Risuonò un boato mentre la saetta apparve con sconcerto nel mezzo dell'infinito cielo blu. Il suono assordante superò di molto quello della Tribolazione degli Elisir. Il fulmine cozzò contro il Patriarca del Clan Li, che emise immediatamente un urlo miserabile. La saetta iniziò immediatamente a indebolirsi e prima che il Patriarca potesse anche solo iniziare a lamentarsi, Meng Hao lo rimise a posto nella borsa da trasporto. Poi, dirottò il fulmine indebolito direttamente nel calderone degli elisir.
Il principale ingrediente finale che Meng Hao stava aspettando non era altro che il Fulmine della Tribolazione!


Un boato echeggiò dal calderone. Il fulmine danzò, mandando scioccanti fragori di tuono. Il calderone iniziò a tremare, poi il coperchio volò via e un elisir medicinale saettò fuori, circondato dai fulmini.


Nell'istante in cui comparve l'elisir, il cielo si riempì di dense nubi nere. Queste non erano nuvole della Tribolazione, ma di quelle che si formano naturalmente. Sembrava che questo elisir potesse attrarre i tuoni e i fulmini naturali. In alto, le nubi turbinavano, facendo tremare la terra stessa.


L'aroma medicinale che si emanava turbinò all'improvviso e venne risucchiato nell'elisir, condensandosi all'interno. L'elisir divenne all'istante trasparente e iniziò ad emettere una luce accecante. Era chiaramente oltre l'ordinario.


Allo stesso tempo, tutta l'energia spirituale nell'area montò come l'acqua di marea e l'elisir sembrò dare vita improvvisamente a un grande vortice che risucchiò tutta quell'energia spirituale. I tuoni in alto divennero ancora più rumorosi.


Proprio quando sembrava che i fulmini stessero per cadere, Meng Hao si allungò e afferrò l'elisir coperto di fulmini. Gli dette un attento sguardo e poi annuì.


Era la prima volta che tentava di fabbricare qualcosa del genere. Dopo aver visto Yan Song usare la sua tecnica di creazione dei cinque elementi, era stato ispirato a fonderla con il suo metodo. Sebbene non fosse un successo pieno, aveva aperto un nuovo filone di pensiero dentro la sua mente.


“Usare questo metodo per produrre elisir porta a risultati migliori” pensò. “Per di più, le variazioni nei cinque elementi rendono possibile la produzione di elisir secondo la teoria del creare qualcosa dal nulla...” Con un ultimo sguardo all'elisir, guardò con calma verso Yan Song.


Tutti nella platea stavano ansimando, inclusi i quattro Grandi Anziani. Fissava l'elisir circondato di fulmini, così come tutte le centinaia di Coltivatori nella piazza.


Yan Song guardava, stupefatto. Quando Meng Hao aveva iniziato la preparazione, l'aveva guardato dall'alto in basso. Ma mentre il processo continuava, la sua attitudine era cambiata gradualmente. E quando l'aroma illusorio era apparso, la meraviglia aveva messo radici nel suo cuore. Al tempo in cui l'energia spirituale del Cielo e della terra aveva iniziato a dirigersi verso di esso, era rimasto profondamente scosso. Quando era apparso il fulmine, era stato assolutamente e positivamente sbalordito.


Il suo respiro era spezzato e i suoi occhi spalancati mentre fissava l'elisir medicinale e si rendeva conto che la tecnica usata per crearlo era molto superiore alla sua. Questa nuova tecnica era una vera fusione.


NOTE:


Meng Hao imparò l'Incantesimo di Trasmutazione del Dao dell'Alchimia nel capitolo 242, dopo essere diventato Signore del Calderone.                                


                                



