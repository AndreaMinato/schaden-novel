---
weight: 367
title: Capitolo 367 - Meng, Idiota, Hai il Coraggio di Batterti Con Me Oppure No?!
pubDate: 2025-03-17T11:17:34.902Z
tags:
    - issth
---


Tre mesi trascorsero in un lampo. In questo periodo, la Città della Neve Sacra fremeva poiché tutti erano stati mobilitati per diversi preparativi. Nel frattempo, nelle Terre Nere accaddero degli eventi di grande rilievo. Restava il nome dell'Unione dei Nove ma, in realtà, questa non esisteva più. Oltre alla Città della Neve Sacra, ne rimase solo un'altra: la Città delle Reti.


La Città delle Reti continuava a sopravvivere grazie al suo Patriarca alla Recisione dello Spirito, come anche alla posizione favorevole che questa ricopriva. Inoltre, la città conteneva circa diecimila Coltivatori. Viste le sue dimensioni importanti, il Palazzo delle Terre Nere concentrò la maggior parte dei propri sforzi su di questa, lasciando da parte per il momento la Città della Neve Sacra.


Certo, anche la posizione geografica della Città della Neve Sacra aveva molto a che vedere con questo, vista la sua posizione remota e la neve che ricopriva la zona per tutto l'anno.


Quella che una volta era l'illustre Unione dei Nove, adesso era composta solo dalla Città della Neve Sacra e dalla Città delle Reti. Tutte le altre erano state distrutte o evacuate. La maggior parte delle Terre Nere ora apparteneva al Palazzo delle Terre Nere.


A dire il vero, nelle Terre Nere c'era una terza zona che faceva da ostacolo al Palazzo delle Terre Nere. Si trattava del luogo conosciuto in precedenza come la Città di Dongluo, ma che adesso era la Chiesa della Luce Dorata.


La Chiesa della Luce Dorata era diventata nota lungo tutte le Terre Nere durante questi tre mesi. Aveva cinquemila membri, insieme a un'impressionante formazione di incantesimo. Al momento, il Palazzo delle Terre Nere aveva come unica scelta battere in ritirata e permettere alla Chiesa della Luce Dorata di rimanere lì.


Riguardo al misterioso ed enigmatico Patriarca della Luce Dorata, questo era addirittura più famoso nelle Terre Nere, e le leggende sul suo conto si moltiplicarono.


Alla fine dei tre mesi, la situazione nelle Terre Nere era precaria. Fu in questo momento che l'esercito di Coltivatori del Palazzo delle Terre Nere comparve ancora una volta fuori dalla Città della Neve Sacra, insieme ai Coltivatori del Deserto Occidentale. L'intera forza armata era composta da diverse migliaia di Coltivatori e più di trentamila bestie.


Non si trattava di una semplice esplorazione; era una guerra su vasta scala. Il suolo era cosparso da carri da guerra che si muovevano con un rumore sordo lungo terra, spinti dal potere della magia. I carri erano colmi di lance affilate ed emanavano una luce strana, quasi a indicare che potessero esplodere con degli scioccanti poteri magici.


Riguardo alle più di trentamila bestie feroci, queste ricoprivano la terra e il cielo in ogni direzione.


Tra i Coltivatori, la base di Coltivazione più debole era alla Stabilità della Consistenza. Riguardo a quelli alla Formazione del Nucleo, ce ne erano grossomodo cinquecento tra le forze armate.


Un potere così grande era sufficiente a far tremare tutte le Terre Nere. Tuttavia, era ancora più scioccante il fatto che nell'armata non ci fosse un Coltivatore all'Anima Nascente, ma quattro!


Naturalmente, i quattro Coltivatori all'Anima Nascente si trovavano qui per affrontare i quattro Grandi Anziani del Clan della Neve Gelida. Due provenivano dal Palazzo delle Terre Nere e indossavano delle maschere argentate, mentre gli altri due erano del Deserto Occidentale.


La Città della Neve Sacra era circondata da scudi incantati, formazioni che ricordavano degli stridenti strati di neve. C'erano anche dieci oggetti enormi a forma di neve che roteavano nel cielo sopra la città, i quali emanavano degli innumerevoli filamenti di potere.


All'interno della città c'erano poco più di mille Coltivatori, compresi i membri del Clan della Neve Gelida, una differenza enorme se paragonati alle forze esterne. Le forze della Città della Neve Sacra erano divise in quattro gruppi di battaglia, incaricati di fare da guardia alle mura della città.


I volti dei Coltivatori dentro la città erano tesi a causa dell'ansia. Erano nervosi, ma nessuno di loro fuggì. I quattro Grandi Anziani presero il comando di aree diverse della città. Anche sui loro volti si era fatta largo l'ansia.


Meng Hao lasciò il suo cortile e si diresse verso le mura della città. Guardò all'esterno, in direzione della massa oscura che rappresentava la forza nemica. Aveva già osservato delle battaglie su vasta scala, ma sarebbe stata la prima volta che ne vedeva una da questa posizione.


Quando si trattava di un'enorme guerra di Coltivatori come questa, il potere di Meng Hao, sebbene fosse grande, non era sufficiente per garantire la vittoria o la sconfitta. Solo qualcuno allo stadio della Recisione dello Spirito lo sarebbe stato.


Era stato stabilito che la battaglia sarebbe scoppiata da un momento all'altro!


D'un tratto, nell'aria si poté udire il riverbero dei lamenti dei corni di battaglia. Non appena questo accadde, la massa di bestie che volavano in aria, insieme ai neo demoni sulla terra, ululò e partì all'attacco.


Si unirono a loro i migliaia di Coltivatori e i loro carri da guerra mentre questi scagliavano il loro assalto sulla Città della Neve Sacra.


“Elisir del Mare di Fulmini" gridò il Primo Anziano del Clan della Neve Gelida. Nell'aria si diffuse un'esplosione e ogni cosa divenne indistinta. La tempesta difensiva che circondava la Città della Neve Sacra sembrava essersi divisa.


Non appena riecheggiarono le sue parole, dalla città vennero lanciati quattro elisir medicinali. Uno venne subito afferrato da un Drago delle Alluvioni; improvvisamente, il suo corpo iniziò a tremare e nell'aria si diffuse un boato quando questo esplose in mille pezzi. Dal suo sangue partirono diversi fulmini.


Questi andarono in ogni direzione per formare un enorme Mare di Fulmini, grande circa trecento metri.


Ogni bestia volante che veniva raggiunta dal Mare di Fulmini cominciava subito a emettere delle grida acute mentre veniva ridotta a brandelli!


I tre Elisir del Mare di Fulmini che caddero sul suolo fecero tremare la terra. All'improvviso, i Mari di Fulmini di trecento metri esplosero. Sia le bestie che i Coltivatori si lasciarono andare a grida disperate mentre venivano ridotti in mille pezzi dai fulmini.


Allo stesso tempo, nel cielo sopra le loro teste comparvero delle nuvole nere. Crepitarono dei fulmini ancora più splendenti, i quali caddero sul terreno.


Gli effetti sconvolgenti di questi quattro Elisir del Mare di Fulmini andavano effettivamente oltre ciò che Meng Hao aveva previsto. Li aveva preparati tre mesi prima e li aveva consegnati al Clan della Neve Gelida.


Secondo le sue stime, gli elisir avrebbero dovuto formare dei Mari di Fulmini grandi solo diverse decine di metri, non centinaia. Gli bastò però solo un momento per comprendere che cosa fosse successo. Questa zona era costantemente avvolta da tempeste e tempeste di neve. Il terreno ghiacciato e il vento ululante erano in realtà delle formazioni di incantesimo speciali della Città della Neve Sacra. Questi avevano amplificato gli effetti degli Elisir del Mare di Fulmini, facendo così aumentare il loro potere in modo esponenziale.


"L'aumento ha dei limiti", pensò Meng Hao. "Usandone troppo in questo modo si porteranno le formazioni ad autodistruggersi".


Nella città si poterono udire delle grida di gioia.


"Gran Maestro Meng è straordinario!!"


"Quello era un elisir magico creato da Gran Maestro Meng. Non si era mai visto prima un potere simile! Ha fatto tremare Cielo e Terra!"


"Gran Maestro Meng!!"


Le grida raggiunsero la zona esterna alle mura della città, seguite da dei gruppi di Coltivatori. Mentre volavano all'esterno, anche uno degli oggetti a forma di stella sopra la città partì in volo, andando a squarciare i Coltivatori del Palazzo delle Terre Nere e riducendoli in mille pezzi.


La terra tremò quando la morte pervase il campo di battaglia. Riverberarono delle esplosioni, insieme a delle urla raccapriccianti. Il sangue scorreva come fosse pioggia. Dalla posizione sulle mura della città, Meng Hao osservava tutto questo, con il cuore che tremava.


I carri da guerra emanarono una luce magica che andò a sbattere contro le difese della città. Il ghiaccio sul terreno iniziò a creparsi e lo stesso cielo sembrava sul punto di essere squarciato.


Fu questo il momento in cui un Coltivatore del Deserto Occidentale si librò nell'aria. Era allo stadio avanzato della Formazione del Nucleo e aveva tre totem tatuati sul corpo. Uno era un Drago delle Alluvioni, un altro uno Spirito delle Montagne e il terzo era un possente fiume. Quando si alzò in volo per librarsi nell'aria, stringeva in una mano una testa mozzata da cui colava del sangue. Guardò in direzione della città e scoppiò in una sonora risata.


"Gran Maestro Meng, merda di cane che non sei altro, hai il coraggio di venire fuori e combattere con me!?!?". Alle sue spalle comparve il Drago delle Alluvioni, che ruggì quando volò in alto nel cielo. Accanto al Drago delle Alluvioni c'era un enorme Spirito delle Montagne, che sorrideva con ferocia verso la città. Sotto ai piedi del Coltivatore robusto comparve un enorme fiume che faceva tremare la terra.


"Io sono Ta Luo, Coltivatore con tre totem della Tribù di Spine del Deserto Occidentale. Sfido Gran Maestro Meng della Città della Neve Sacra a duello! Hai il coraggio di combattere contro di me? Non dirmi che l'unica cosa che sai fare è produrre elisir? Meng, idiota, hai il coraggio di batterti con me oppure no?! Alchimista degli idioti! L'unica cosa che sai fare è creare elisir in qualche stanza buia chissà dove. Hai il coraggio di venire a combattere con me all'aria aperta!?"


Mentre le sue parole riecheggiavano, Meng Hao stava dritto sulle mura della città, sul volto la stessa espressione di sempre nel guardare il Coltivatore che gridava e i suoi totem.


"Un totem dello Spirito delle Montagne" pensò Meng Hao. "Sembra sia una montagna che uno spirito. Devo assolutamente studiarlo". All'improvviso, i suoi occhi tremolarono quando alzò lo sguardo al cielo.


Accanto a lui c'era Terza Anziana. Questa aggrottò la fronte.


"Sta solo cercando di provocarti", disse. "È evidente che si tratti di un trucco, Gran Maestro, tu...". Prima che potesse finire di parlare, il corpo di Meng Hao tremolò e sfrecciò oltre le mura della città.


L'espressione sul volto dell'anziana vacillò e partì anche lei in volo per seguirlo. Proprio quando lo fece, però, uno dei Coltivatori del Palazzo delle Terre Nere all'Anima Nascente con la maschera d'argento scoppiò in una risata violenta e poi scomparve. Quando ricomparve, si trovò davanti all'anziana, così da bloccare il suo percorso.


Il Coltivatore del Deserto Occidentale con la testa mozzata si librava in quel punto a osservare Meng Hao che si avvicinava. Con una fragorosa risata serrò la mano destra, facendo esplodere la testa mozzata e schizzando il suo corpo con il sangue. Con un sorriso feroce, scattò verso Meng Hao.


Si raggiunsero l'un l'altro alla massima velocità, il che attirò ovviamente l'attenzione dei Coltivatori posti su entrambi gli schieramenti. Quelli della Città della Neve Sacra erano tutti molto tesi, e gli altri tre Grandi Anziani cercarono di sorvolarli per correre in aiuto, ma furono bloccati da altri Coltivatori all'Anima Nascente del Palazzo delle Terre Nere e del Deserto Occidentale.


"Meng Hao, idiota, ti aiuterò io a comprendere come i Coltivatori del Deserto Occidentale uccidono le persone!". Il Drago delle Alluvioni alle sue spalle ruggì, lo Spirito delle Montagne sprigionò una grande ferocia e dal possente fiume si liberò un grido nell'aria. Tutto risultava molto imponente.


Quest'uomo era totalmente sicuro di essere in grado di uccidere il suo avversario. Una volta che Gran Maestro Meng si sarebbe scontrato con lui, ci sarebbe voluto solo un momento o due per assicurarsi che fosse morto.


"Una volta uscito dalle mura della città, il suo destino è sigillato!" pensò il Coltivatore del Deserto Occidentale, ridendo con ferocia. In un batter d'occhio, si trovarono a trenta metri uno dall'altro. Meng Hao aveva sul volto la stessa espressione di sempre; tuttavia, dal suo corpo si sprigionò improvvisamente un bagliore color sangue. D'un tratto, scomparve. Era un Lampo dell’Esplosione di Sangue che improvvisamente lo portò davanti al Coltivatore del Deserto Occidentale che sogghignava.


L'uomo strabuzzò gli occhi e, senza nemmeno pensarci, si spostò per arretrare. Tuttavia, la mano di Meng Hao partì come un fulmine, afferrò i suoi abiti e poi lo sollevò sopra la sua testa. Questa mossa gli riuscì senza alcun problema, come se si fosse esercitato molte volte.


Era una mossa strana, e chiunque la vide rimase a bocca aperta.


Nel momento in cui Meng Hao afferrò il Coltivatore del Deserto Occidentale scioccato e lo sollevò, nel cielo comparve improvvisamente una saetta. Questa saetta particolare sembrava diversa da un normale fulmine.


Questo perché non era un fulmine comune; era il Fulmine della Tribolazione!


Nessuno degli spettatori ebbe nemmeno il tempo di reagire. La Tribolazione Celeste scese sul corpo del Coltivatore del Deserto Occidentale. Il Drago delle Alluvioni urlò e si frantumò in mille pezzi. Lo Spirito delle Montagne crollò e il fiume esplose. Il Coltivatore del Deserto Occidentale non ebbe nemmeno il tempo di gridare. La Tribolazione Celeste andò a sbattere contro il suo corpo rendendolo... completamente nero.


Era senz'altro morto!!


Non era Meng Hao, che era in grado di resistere a un fulmine simile per diversi motivi. Certamente, quest'uomo non disponeva di alcuno di quei metodi, e ne rimase ucciso.


"Peccato per il totem dello Spirito delle Montagne", disse Meng Hao scuotendo la testa. Allentò la presa facendo cadere il corpo senza vita. Tutti continuarono a guardare, sbalorditi, mentre Meng Hao tornò con la tecnica del Lampo dell'Esplosione di Sangue verso le mura della città, ad una velocità incredibile.
                                


                                



