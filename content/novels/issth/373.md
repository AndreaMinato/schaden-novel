---
weight: 3730
title: Capitolo 373 – Come Può essere Lui!?
pubDate: 2025-03-17T11:17:34.903Z
tags:
    - issth
---


Nessuno nella Città della Neve Sacra capiva di cosa stesse parlando Meng Hao. Potevano dire che doveva esserci qualche storia pregressa con il Figlio del Dao del Palazzo delle Terre Nere, ma non capivano i dettagli.


Tuttavia, non appena le parole entrarono nelle orecchie di Luo Chong, la sua mente iniziò istantaneamente a vorticare. Sotto la maschera, il suo volto aveva un'espressione di completa incredulità. C'erano due persone che temeva di più nella sua vita, una era Fang Mu del Dominio Meridionale, l'altra era il Signore dei Demoni delle Terre Nere.


Quando udì le parole di Meng Hao, capì istantaneamente il loro significato e le sue pupille si ridussero immediatamente.


“È lui! È sicuramente lui! È l'unico a sapere di quell'incidente. Dannazione, come può essere lui!?” Luo Chong cominciò ad ansimare e i suoi occhi si spalancarono mentre richiamava alla mente la scena di quel giorno. Il suo cuore tremò mentre ricordava l'incubo che era diventata la sua vita dopo che era tornato al Palazzo delle Terre Nere per cercare di disperdere il veleno.


Ogni mese, c'era un periodo di alcuni giorni in cui si sentiva come se il corpo venisse pugnalato dappertutto. Il dolore era difficile da sopportare e l'unica cosa che poteva fare era gemere costantemente per il terrore. Anche il suo Maestro era impotente ad aiutarlo e tutto quello che l'alchimista delle Terre Orientali era riuscito a fare, era sospirare. Tutto questo esplose nella sua mente, sopraffacendolo.


La sua mente ronzava e divenne vacua. La paura riempì i suoi occhi. Mai avrebbe potuto immaginare, dopo tutti i suoi sforzi per evitare il Signore dei Demoni, la prima volta che si dirigeva in qualche remota località, d'imbattersi proprio nella sua figura da incubo.


Rimase lì inespressivo e con il cuore pieno di indescrivibile rimorso. Voleva urlare che era innocente, che davvero non sapeva che il Signore dei Demoni fosse qui. L'avesse saputo, non sarebbe venuto nemmeno sotto la minaccia di essere picchiato a morte.


Poi pensò a tutto ciò che aveva appena detto, così come all'ordine di non venire entro trecento chilometri dal Signore dei Demoni e tutto il suo corpo iniziò a tremare. Un terrore indicibile sorse come una tempesta nel suo cuore.


Pensò al terrore per il Signore dei Demoni, alla sensazione che quell'uomo emanava, simile a quella degli inferi, e a come potesse ucciderlo con un pensiero. Tutte queste cose lo schiacciarono come delle gigantesche montagne senza fine.


Figlio del Dao del Palazzo delle Terre Nere? Onore e gloria? Reputazione? Tutte queste cose svanirono da Luo Chong. La cosa più importante era la sua vita. Per questo sentiva il livello estremo della paura.


“Dannazione, come può essere qui?!”


Mentre la sua testa vorticava e la paura lo sommergeva, rimase lì con uno sguardo inespressivo in volto.


I Coltivatori vicino a lui erano stupiti. Le parole di Meng Hao erano cariche di un tono autoritario che fece sentire ansiosi alcuni dei Coltivatori circostanti. All'improvviso qualcuno avanzò e disse: “Che spavalderia! Questo è il Figlio del Dao del Palazzo delle Terre Nere! Gli unici a scappare per trecento chilometri sono coloro che fuggono da lui, tu insignificante alchimista! Osi davvero vaneggiare in questa maniera?!”


Le parole colpirono Luo Chong come un fulmine. Il suo corpo tremò e all'improvviso recuperò i sensi. Il cuore era ancora colmo di terrore, ma anche di una furia indicibile. Tuttavia, prima che potesse dare sfogo alla rabbia...


Un altro Coltivatore si affrettò avanti ed emanando un'aura devota e leale disse con furia: “Ma chi diavolo pensi pensi di essere? I Figli del Dao occupano posizioni di incredibile rispetto. Le parole che hai appena pronunciato ti hanno guadagnato il diritto di morire!”


Le loro dichiarazioni entrarono nelle orecchie di Luo Chong, facendolo tremare ancora più violentemente. La sua furia stava montando fino ai cieli e una sensazione di infinita paura l'aveva completamente travolto. Questo perché aveva scorto un freddo luccichio negli occhi di Meng Hao.


Si sentiva come se la testa stesse per esplodergli.


Un altro Coltivatore si fece avanti. “Tu...” Prima che potesse finire di parlare, Luo Chong alzò la testa al cielo e lanciò uno scioccante ruggito di rabbia.


“Zitto! Dannazione, stai cercando di far ammazzare un Figlio del Dao!!” Si gettò in avanti e senza esitazione schiaffeggiò il Coltivatore che era in procinto di parlare.


Risuonò un boato e il Coltivatore cadde all'indietro come un aquilone coi fili tagliati, spruzzò del sangue dalla bocca e aveva uno sguardo confuso negli occhi. La furia gli attraversò il viso sotto la maschera, poi Luo Chong si girò ed eseguì un gesto incantato. Immediatamente apparve il bagliore delle stelle, il quale avvolse uno degli altri Coltivatori che avevano appena parlato.


Si udì uno strillo miserabile. Era come se quell'uomo fosse un nemico di Luo Chong, il quale avrebbe fatto qualunque cosa pur di ucciderlo!


“Tu dannato leccapiedi!” tuonò Luo Chong. “Tu osi complottare contro un Figlio del Dao?! Sei morto!” Un altro scoppio riempì l'aria, mentre il Coltivatore esplodeva in pezzi, ucciso da Luo Chong direttamente.


“Se volete mancarmi di rispetto, va bene. Ma insultare il grande Signore dei Demoni è il più atroce dei crimini! Meriti di morire!! Puoi mancare di rispetto a chiunque nel mondo, a eccezione del Signore dei Demoni!!” Con un ruggito, caricò il primo che aveva parlato. L'uomo lo fissò sconcertato e con il volto pallido. Era sul punto di tentare di spiegarsi, ma avrebbe Luo Chong ascoltato davvero? Tutto ciò che voleva fare era uccidere l'uomo nella speranza di evitare un malinteso con Meng Hao.


Aveva raggiunto in fretta la decisione di sfogare il suo odio sui tre; sperava che quello spaventoso Signore dei Demoni comprendesse che lui prendeva le parole dette dai tre come se avessero l'intenzione di farlo ammazzare.


Il suono delle esplosioni echeggiò nell'aria, mentre Luo Chong attaccava con una potenza senza precedenti. Si muoveva come un fulmine e massacrò all'istante il Coltivatore che stava per parlare. I suoi capelli erano in disordine e i suoi occhi erano rossi mentre tremando si voltava verso Meng Hao. Congiunse le mani e si inchinò profondamente.


“Porgo i miei saluti, grande Signore dei Demoni” disse, tremante. “Questi lacchè stavano straparlando, ho già provveduto a massacrarli. Signore dei Demoni vi imploro... perdonatemi per favore, Signore dei Demoni.” Parlava rapidamente, ma la sua voce era tremula e piena di paura. Tutti nell'area potevano sentirlo.


Un completo silenzio cadde sulla regione, sia dentro che fuori della città.


I quattro Grandi Anziani fissavano esterrefatti, così come Hanxue Shan e tutti gli altri Coltivatori nella città.


Fuori, i Coltivatori attorno a Luo Chong guardavano con sguardi vuoti e in lontananza, i Coltivatori del Palazzo delle Terre Nere avevano delle strane espressioni in volto. Chiaramente non erano sicuri su come reagire allo strano volgere degli eventi.


Gli occhi dei cinque all'Anima Nascente erano spalancati. Luo Chong stava agendo esattamente all'opposto di come avrebbe dovuto...


“Davvero non sapevo che foste in questo luogo, grande Signore dei Demoni. Davvero, davvero non lo sapevo. Io... Io...” Tremava mentre una sensazione di morte imminente gli scorreva attraverso. Sapeva che nessuno poteva salvarlo, non il suo Maestro, non l'alchimista delle Terre Orientali e neppure i cinque Coltivatori dell'Anima Nascente.


Il suo cuore era pieno di rimpianto, completo e assoluto rimpianto. Non avrebbe mai dovuto lasciare il Palazzo delle Terre Nere...
                                


                                



