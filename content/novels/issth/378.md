---
weight: 378
title: Capitolo 378 - Sterminare lo Spirito!
pubDate: 2025-03-17T11:17:34.904Z
tags:
    - issth
---


"Io sono l'Agarwood, uno spirito del Nono Mare. Mi sono spostato sul Paradiso Meridionale e poi mi sono addentrato nel Deserto Occidentale... Ho affrontato una trasformazione magica, che ha schiuso nuovamente la mia coscienza. La Legittima Concessione mi ha reso Demoniaco. La mia discendenza è rimasta nel Paradiso Meridionale e si è evoluta in un Clan. La mia eredità è stata tramandata di generazione in generazione, ma oggigiorno sono in pochi a fare parte della mia stirpe.


L'Agarwood ha due teste, il corpo di un drago e la coda di una fenice. Non versa mai alcuna lacrima; versare lacrime pone fine alla sua vita. Ora, io non esisto più. Ho lasciato il Paradiso Meridionale per tornare a casa... Al di là della Lega dei Sigillatori del Demone, solo i miei discendenti possono ricevere la mia eredità!". La voce arcaica risuonò nella testa di Meng Hao. Questi fu circondato da una quantità infinita di luce gloriosa. D'un tratto, comparve l'immagine fittizia di una creatura. Aveva la forma di un drago con due teste e la coda di una fenice, ed era lunga non meno di tremila metri!


Nel momento in cui comparve l'Agarwood a due teste, il cielo divenne pallido e il creato fu pervaso da un boato. Meng Hao riuscì a percepire un potere strano e inspiegabile che dall'Agarwood si riversava in lui.


La Lama del Fulmine del Coltivatore in nero che stava piombando su di lui andò in mille pezzi. Con gli occhi carichi di stupore subito cadde all'indietro, senza parole. Riusciva a sentire un'aura di paura e terrore mai vista prima che veniva sprigionata da questa bestia a due teste.


"Scappa!". Questa fu la prima idea che pervase la sua mente. Doveva andare via da questo posto. La base di Coltivazione era allo stadio della Recisione dello Spirito, ma era una persona cauta. Per questo aveva fatto delle ricerche prima di venire qui.


La cautela era la ragione per cui non gli interessava che fosse un Patriarca alla Recisione dello Spirito e nemmeno che stesse affrontando un misero giovanotto alla Formazione del Nucleo. Le questioni riguardo alla reputazione al momento non avevano alcun valore per lui. Tutto ciò che lo preoccupava era l'intensa sensazione di crisi che pervadeva il suo cuore.


Quando il Coltivatore in nero fuggì, una voce si diffuse nella mente di Meng Hao. La voce era familiare. Non era altri che il Patriarca della sesta generazione, Hanxue Bao! "Uccidilo!"


Poi, si poté udire un'altra voce, quella del Grande Dominatore di Demoni della quinta generazione!


"Uccidilo!"


"Uccidilo!"


"Uccidilo!"


La sua mente fu pervasa dalle voci. Dalla sesta generazione fino ad arrivare alla seconda, Qi'nan Tian. Queste risuonarono una dopo l'altra e, mentre ciò avveniva, gli occhi di Meng Hao furono pervasi da un bagliore gelido. Lentamente, sollevò la mano destra.


L'immagine dell'Agarwood che si contorceva nell'aria attorno a lui improvvisamente divenne confusa a causa della velocità. Questo si trasformò poi in raggi di luce che penetrarono nel corpo di Meng Hao e si unirono a lui!


Il respiro di Meng Hao era rallentato; poi, lui disse: "Tempesta!". All'istante, attorno a Meng Hao prese vita una tempesta nera. Si diffuse in modo rapido, facendo sembrare che l'intero mondo fosse stato pervaso dalla sua furia.


All'interno della tempesta comparve la figura torreggiante di Hanxue Bao. La sua comparsa fu qualcosa di poco chiaro, ma la sua statura era indomita. Non appena comparve, il suo sguardo si posò sul Coltivatore in nero.


La mente del Coltivatore in nero divenne offuscata, ed egli fu attraversato da una sensazione simile alla morte. Ebbe l'improvviso desidero di scoppiare a ridere. Era un Patriarca alla Recisione dello Spirito, eppure eccolo qui, con la sensazione di morte che lo raggiungeva davanti a un Coltivatore alla Formazione del Nucleo.


Non era solo spaventoso, era estremamente comico.


"Diecimila Draghi", disse Meng Hao, agitando la mano destra. Comparve ancora una volta la Riserva dei Diecimila Draghi. Al suo interno ruggivano diecimila draghi neri. Inaspettatamente, alle loro spalle comparve la sagoma di un anziano con indosso un abito nero che guardava con freddezza il Coltivatore alla Recisione dello Spirito.


Si trattava del Patriarca della quinta generazione!


"Sorgenti Gialle!" disse Meng Hao, la terza nella sua serie di affermazioni. Nell'aria si diffuse un boato quando comparvero all'improvviso le Sorgenti Gialle, seguite dai diciotto livelli di inferno. Tutto divenne grigio e si sollevò una fitta aura di morte, che si tramutò nell'immagine di un uomo con indosso un abito grigio. In una mano stringeva un teschio, e attorno a lui si sprigionava il Qi grigio che si trasformò poi in immagini di ogni sorta di bestia.


Questo era il Patriarca della quarta generazione!


"Pieno Inverno!" disse Meng Hao. Sentì il potere esplodere attorno a lui, proveniente dai marchi nella sua mente. Questo era lo strano potere dell'Agarwood che si era riversato in lui!


Il terzo patriarca comparve all'interno di una tempesta di neve, la cui freddezza raggelò il terreno.


D'un tratto, nell'aria si diffusero dei crepitii non appena comparve il Monte dell'Agarwood, circondato da infiniti venti nevosi e fulmini. Sulla cima della montagna, circondato da neve e vento, c'era un anziano con lo sguardo rivolto verso il Coltivatore in nero.


Il volto del Coltivatore in nero era pallido. Sputò un grumo di sangue, il che fece aumentare sensibilmente la sua velocità. Stava tentando di creare un portale per teletrasportarsi, ma non ci riusciva.


"Quattro Stagioni!". Dagli occhi di Meng Hao si sprigionò l'istinto omicida. Nello stesso momento, il cielo sopra di lui si trasformò quando comparvero le immagini delle quattro stagioni che ricoprirono ogni cosa.


“Agarwood!”. Questa era l'ultima delle affermazioni di Meng Hao. Quando le pronunciò, la sua mano destra discese e indicò il Coltivatore vestito di nero in fuga.


Quando allungò il dito, la tempesta nera si rapprese sotto forma di due enormi ali!


I diecimila draghi ruggenti, insieme alla stessa Riserva di Draghi, iniziarono a trasformarsi nella testa di un drago!


Le Sorgenti Gialle vorticarono, trascinando con sé i diciotto livelli di inferno per formare un enorme corpo a forma di drago, lungo quasi tremila metri.


Il Monte dell'Agarwood crollò, e i vari pezzi si trasformarono nella coda e negli artigli di una fenice!


Alla fine... il Cielo delle Quattro Stagioni si fuse fino a formare una seconda testa. Tutti questi elementi si unirono per diventare ciò che in tempi antichi aveva criticato aspramente i Cieli... l'Agarwood!


Le ali tempestose, le teste di drago, un corpo formato dalle Sorgenti Gialle, una montagna come coda e le Quattro Stagioni!


Quando l'Agarwood comparve, liberò un ruggito che spezzò il cielo e frantumò la terra. Era una forza che poteva annientare ogni cosa, che si diffondeva in tutte le direzioni. In questo momento il Coltivatore in nero percepì una sensazione di pericolo di vita mai provata prima. Era una forza distruttiva che non poteva sostenere in alcun modo.


Le sue pupille si restrinsero e con entrambe le mani fece un rapido gesto di incantesimo. Comparvero dei tesori magici e, alla fine, un bagliore nero che si alzò al cielo e assunse la forma di un sole nero.


"Se fosse comparso il vero io di qualcuno di voi, io sarei morto. Invece hai creato l'Agarwood. Bene, io ho messo in atto la mia Seconda Recisione. Non puoi distruggere la mia reincarnazione. L'unica cosa che puoi fare è fermare il mio primo corpo!


La reincarnazione esiste, quindi io esisterò sempre. Il mio Karma non può essere annientato! Il mio nome si trova sull'Altare della Deificazione dei Cieli di Ji! Non puoi catturare il mio Karma! Io risorgerò!". Il Coltivatore in nero sollevò la testa e gridò. Il sole nero andò a sbattere contro l'Agarwood, e si sollevò un' enorme esplosione. Ogni cosa andò in frantumi, distruggendo la terra e uccidendo tutti i Coltivatori al di sotto di questa.


Luo Chong fu fortunato; nel momento in cui Meng Hao aveva ricevuto il marchio del Patriarca della Neve Gelida della quinta generazione, lui aveva avuto una brutta sensazione ed era fuggito. Grazie alla sua azione prudente, lui e altre poche centinaia di Coltivatori che lo avevano seguito furono risparmiati.


L'esplosione si diffuse verso l'esterno e lentamente l'Agarwood svanì.


Anche il sole nero si dissolse. Quando ciò accadde, al suo interno fu visibile un'immagine del Coltivatore in nero, che si trasformò poi in cenere. La luce intensa che li aveva circondati lentamente sprofondò nel terreno, e questi scomparvero.


Il Coltivatore in nero era sparito.


Meng Hao non sapeva con certezza se fosse vivo o morto. Lentamente, ogni cosa attorno a lui iniziò a tornare alla normalità. Una sensazione di debolezza senza pari lambì il suo corpo. La vista cominciò a diventare annebbiata e lui cadde in uno stato di incoscienza.


Prima che ciò potesse accadere, però, morse la punta della sua lingua, così da usare l'ultimo residuo di energia presa in prestito per fare qualcosa che di solito non sarebbe riuscito a fare... sputò della Forza di Volontà Divina, la quale sfrecciò verso quella che era stata la Città di Dongluo.


Quello era il suo atto finale prima che ogni cosa sparisse nel buio e lui cadesse al suolo.


La Città della Neve Sacra era ancora lì, sebbene fosse praticamente in rovina. Erano rimasti in vita meno di trecento Coltivatori, compresi i Quattro Grandi Anziani. Stavano tutti lì, con i volti pallidi, e osservavano Meng Hao con espressioni di profonda adorazione.


Meng Hao non riusciva a vedere nulla, ma poteva sentire che qualcuno lo stava stringendo. Sentì anche un profumo delicato. Nell'oscurità del suo mondo, nella sua mente riecheggiò una voce arcaica.


"Successore, ricordati dell'Agarwood. Posso mostrartelo tre volte per aiutarti a scampare alla morte".


Nel frattempo, lontano dalla Città della Neve Sacra, sul lato opposto delle Terre Nere in quella che era stata la Città di Dongluo, più di cinquemila Coltivatori stavano correndo e gridando.


"Abbiate fede in Quinto Signore, guadagnate la vita eterna! Quando comparirà Quinto Signore, chi oserà provocare uno scontro!"


I più di cinquemila Coltivatori correvano in cerchio attorno alla città. Alla vista erano piuttosto stupefacenti. Il terreno tremava mentre loro correvano, e attorno a loro turbinava della nebbia, al cui interno c'era quello che sembrava essere un bagliore intenso.


Il bagliore assunse le sembianze di una spada, raccogliendosi lentamente. Non si diffuse, sebbene emanasse un'aura spaventosa. Nelle vicinanze c'era il pappagallo, che sembrava nervoso. Sbatté le ali mentre volava attorno al bagliore intenso.


"Ah, la Formazione dell'Esecuzione Immortale, creata da nient'altro che me stesso, Quinto Signore. Maledizione, questa formazione di incantesimo non ha mai fregato Quinto Signore per più di nove volte. Non è mai successo!". Il pappagallo serrò la mandibola come se avesse appena preso una decisione difficile. Proprio quando sembrava essere sul punto di partire all'attacco verso la luce, arrivò la Forza di Volontà Divina di Meng Hao.


Il pappagallo d'un tratto si fermò. Rimase a fissare scioccato per un istante, poi liberò un urlo.


"Mi hai spaventato a morte! Mi hai fatto quasi perdere la concentrazione. Quindi, sei nei guai, eh Meng Hao? Hai bisogno che io venga a salvarti? Ok, ok. Vedremo quali cose pelose e con le piume troverai per me in futuro. Immagino che verrò a salvarti". Con queste parole, il pappagallo sbatté le ali e si alzò in volo.


L'aria fu pervasa da un boato e la terra tremò. I più di cinquemila Coltivatori che si erano rifugiati nella Chiesa della Luce Dorata fissavano il pappagallo in alto in silenzio mentre questo parlava.


"Ascoltate, figli! Il vostro Patriarca della Luce Dorata è nei guai. Andiamo a salvarlo! Andiamo andiamo. Iniziate a correre come vi ho insegnato io. Usate i passi della Formazione dell'Esecuzione Immortale. Tre giri a sinistra, tre giri a destra. Scuotete quei culi... Andate il più velocemente possibile! Ora, gridate con me..."


I Coltivatori formarono una lunga fila e iniziarono a correre. Si sollevò una nebbia che ribolliva e ricordava delle nuvole scure, che poi sferzò all'orizzonte.
                                


                                



