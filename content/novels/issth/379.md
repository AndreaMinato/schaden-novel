---
weight: 3790
title: Capitolo 379 - Offerte
pubDate: 2025-03-17T11:17:34.904Z
tags:
    - issth
---


Quando Meng Hao si risvegliò, si ritrovò a fissare la schiena di una persona.


Era una silhouette bellissima. Le curve aggraziate accentuavano delle spalle meravigliose. Una vita flessuosa si riversava su delle rotondità perfette.


Indossava una camicetta rosa che Meng Hao notò a stento quando la guardò.


I suoi capelli erano lunghi e belli, emanava un aroma delicato e giovanile. D'un tratto, parve che il cielo nuvoloso si fosse in parte illuminato per Meng Hao.


La questione non era che Meng Hao non trovasse piacevole guardare quella bellezza. Tuttavia, come Coltivatore, la prima cosa che fece una volta aperti gli occhi non fu rivolgere un'occhiata alla bella sagoma davanti a lui; riversò invece del Senso Spirituale per controllare se i suoi averi fossero stati toccati dopo essere svenuto.


Era circondato dalle rovine. Ad ogni modo, riuscì a comprendere di trovarsi ancora nella Città della Neve Sacra. Anche se la città ora era composta solo da edifici distrutti e frantumati. C'era un qualcosa di strano in ogni cosa. Il terreno era coperto da una luce argentea, chiaramente una sorta di incantesimo. Tuttavia, era evidente che questo incantesimo non fosse completo; aveva appena iniziato a formarsi.


Tutto taceva. L'unico suono che si poteva udire era il crepitio che proveniva dai falò della zona.


All'orizzonte riuscì a vedere due dei quattro Grandi Anziani seduti a gambe incrociate. Oltre a questi, c'erano poco più di cento Coltivatori tutti in fase di meditazione, chiaramente esausti.


Quasi tutte queste persone erano membri del Clan della Neve Gelida. Erano in pochi a non fare parte del Clan. Meng Hao ricordava di aver dato un'occhiata al terreno prima di perdere i sensi e di aver visto circa trecento persone.


Gli altri due Grandi Anziani del Clan della Neve Gelida erano concentrati sull'incantesimo e stavano conversando a voce bassa. Le espressioni sui loro volti erano tese, e di tanto in tanto alzavano lo sguardo per osservare il cielo.


Nel momento in cui Meng Hao si svegliò, i quattro Anziani lo guardarono. Questo, di conseguenza, catturò l'attenzione degli altri Coltivatori nelle vicinanze. Presto, tutti avevano aperto gli occhi e guardavano Meng Hao. La bellissima sagoma davanti a lui era, ovviamente, Hanxue Shan, la quale aveva aperto gli occhi dalla meditazione per voltarsi e guardare Meng Hao.


Nel suo sguardo baluginò la gioia, accompagnata da qualcos'altro, l'infatuazione di una ragazza e la venerazione.


Meng Hao respirò a fondo e poi, lentamente, si sedette. Hanxue Shan si avvicinò e lo sostenne con il braccio. Lui si sentiva debole, ma la sua base di Coltivazione era intatta. Non poteva rifiutare il suo aiuto.


Poté vedere l'espressione tirata sul suo volto. Era colma di sofferenza causata dalla distruzione della sua città, dal declino del suo Clan, dalla confusione riguardo al futuro, dall'impotenza e la preoccupazione per lui.


Tutto ciò non sarebbe svanito solo perché Meng Hao si era risvegliato.


Primo Anziano si alzò e poi si avvicinò a Meng Hao. Esaminò Meng Hao, poi congiunse le mani e fece un inchino profondo. "Molte grazie per le tue azioni, Gran Maestro Meng. Il Clan della Neve Gelida non dimenticherà mai la tua gentilezza".


Secondo Anziano, l'anziana donna e Quarto Anziano erano tutti e tre feriti. Ciononostante, anche loro congiunsero le mani e rivolsero a Meng Hao un inchino profondo.


E non furono gli unici. Tutti i Coltivatori nella zona si alzarono in piedi e poi si inchinarono a Meng Hao.


Tutto quello che era successo prima che Meng Hao perdesse i sensi era rimasto impresso nel profondo dei loro cuori. Senza Meng Hao sarebbero morti, trasformati in un mare di sangue.


Meng Hao da solo aveva salvato tutte le persone qui presenti e lo stesso Clan della Neve Gelida.


Gli inchini rivolti a lui erano pervasi dalla più assoluta sincerità.


Lui annuì, ma non disse nulla. Era opportuno accettare i loro inchini, ma sarebbe stato piuttosto pugnace fare dei commenti. Dopo un istante, Meng Hao chiese lentamente: "Per quanti giorni sono rimasto privo di sensi?"


"Sette giorni". La persona che aveva risposto alla domanda non era uno dei Coltivatori circostanti. La voce proveniva dalle retrovie. Era antica, e fece comparire degli sguardi di adorazione sui volti di tutti i Coltivatori attorno.


La mente di Meng Hao d'un tratto tremò. Si voltò per vedere che un anziano si stava avvicinando dalle rovine, seguito da circa una decina di membri del Clan della Neve Gelida. Era avvizzito, come se fosse appena emerso dalla tomba. I suoi abiti erano semplici e la sua base di Coltivazione non era elevata. Tuttavia, mentre si avvicinava, dava la sensazione che ci fosse una tempesta che turbinava attorno a quella zona.


"Anziano..." disse Meng Hao, con una sensazione di shock. Ad una prima occhiata, riuscì a capire che si trattava del Patriarca della sesta generazione del Clan della Neve Gelida, il Coltivatore alla Recisione dello Spirito Hanxue Bao. Il fatto che quest'uomo fosse improvvisamente comparso era piuttosto scioccante. A rigor di logica, sarebbe dovuto essere morto.


Si avvicinò a Meng Hao e, nel vedere lo sguardo severo sul suo volto, chiarì: "Ho disperso tutte le mie abilità e ho rinunciato al tentativo di andare oltre. Non sono più alla Recisione dello Spirito. Quando hai assorbito la mia eredità, ho lasciato andare la forza vitale della Fortezza di Spine in cambio di dieci anni di longevità. Tra dieci anni, io morirò". I Coltivatori circostanti, compresi i quattro Grandi Anziani, celarono il dolore nelle loro espressioni e mostrarono solo rispetto.


"Hai fatto un buon lavoro", disse Hanxue Bao, seduto di fronte a Meng Hao. Sul suo volto si fece largo un sorriso affabile. "Credo che forse ci sia solo una persona sul Paradiso Meridionale in tutto lo stadio della Formazione del Nucleo che possa riuscire ad accogliere tutte e sei le eredità del nostro Clan. Naturalmente, quella persona sei tu".


Il cuore di Meng Hao fu pervaso dalla gratitudine. Adesso comprese che quest'uomo non aveva davvero alcuna aspirazione di possederlo. Meng Hao era proprio inciampato su di un incredibile pizzico di buona fortuna.


Stava per parlare quando Hanxue Bao scosse la testa, interrompendolo. Fissando Meng Hao in modo sincero, disse: "Se ti unirai al nostro Clan della Neve Gelida, sotto il mio controllo, Hanxue Shan ti sarà data in dono come tua amata".


Meng Hao rimase a bocca aperta. In lontananza, Hanxue Shan arrossì e chinò la testa per coprire l'imbarazzo.


"Non preoccuparti, non mi intrometterò nella tua vita amorosa. Lei potrà essere una di molte amanti. Diventa un membro del Clan della Neve Gelida e sarai il Patriarca di questa generazione!". Negli occhi di Hanxue Bao brillò un'aria di solennità.


"Farò sì che per te valga la pena unirti, offrendoti tre doni.


Ho disperso le mie abilità e non sono più allo stadio della Recisione dello Spirito. Tuttavia, ho una vita intera di illuminazione. Con il mio aiuto, avrai una possibilità pari all'ottanta percento di raggiungere lo stadio della Recisione dello Spirito entro cinquecento anni! Questo è il primo dono che io offrirò a te!


Il sangue del Clan della Neve Gelida contiene un'altra tecnica segreta dei Grandi Dominatori di Demoni. È più potente di qualsiasi altra magia che tu abbia mai acquisito. Trasmettendola a te, tutte le creature viventi davanti a te saranno impotenti e non potranno che dormire. Questo è il secondo dono!


Terzo, sebbene il Clan della Neve Gelida attualmente sia in declino, la nostra Riserva Dao è ancora qui. Non possiamo restare in questo luogo, quindi ci sposteremo verso il Dominio Meridionale. Molto tempo fa, ero amico di Demone Gran Maestro degli Elisir della Setta del Fato Viola. Trasferiremo il nostro Clan nella Setta del Fato Viola.


Vieni con noi, dalle Terre Nere al Dominio Meridionale. Con la mia reputazione si può ottenere la protezione di Demone Gran Maestro degli Elisir. Hai dato prova del fatto che il tuo Dao dell'alchimia è molto forte. Se avanzerò la richiesta, Demone Gran Maestro degli Elisir di sicuro mi rispetterà e ti accoglierà come suo apprendista".


La voce di Hanxue Bao riecheggiò nelle orecchie di Meng Hao. Sedeva lì a riflettere, sorridendo ironicamente tra sé. Al di là dell'illuminazione della Recisione dello Spirito, niente di ciò che gli era stato offerto era molto allettante. La tecnica segreta dei Dominatori era sicuramente potente, ma Meng Hao possedeva già tre grandi tecniche segrete. Riguardo al diventare apprendista di Demone Gran Maestro degli Elisir, beh non era l'idea in sé ad essere poco attraente. Tuttavia, Meng Hao, sebbene avesse lasciato da tempo la Setta del Fato Viola, considerava ancora Demone Gran Maestro degli Elisir il suo Maestro.


Si era inchinato tre volte per diventare un apprendista, e il primo inchino era durato per una vita intera.
                                


                                



