---
weight: 380
title: Capitolo 38 - Manuale di Condensazione del Qi delle Sacre Scritture dello Spirito Sublime
pubDate: 2025-03-17T11:17:34.759Z
tags:
    - issth
---


Due mesi passarono in un battito di ciglia. Meng Hao era già un membro della Fazione Interna della Setta da un'intera stagione. Non continuò a visitare spesso la Fazione Esterna della Setta. Come un pesce in acqua, Ciccio si era abituato a sopravvivere da solo, e si trovava abbastanza a proprio agio.


Meng Hao aveva speso la maggior parte del tempo nel Padiglione Magico.


Un giorno, stava seduto lì a gambe incrociate, con un'espressione calma sul volto mentre leggeva un testo scritto nel bambù. Sollevò la mano destra e cominciò a fare gesti incantati, creando una luce magica che lo circondava e formava ombre tremolanti sul suo viso.


Apparve un Globo d’Acqua, ma inaspettatamente si trasformò in nebbia e si dissipò nei dintorni. Meng Hao aggrottò la fronte, mettendo giù il testo sul bambù. Si strinse nella tunica ed estrasse un lucido contenitore di giada.


Era di un limpido bianco e sfocato all'interno, come se fosse pieno di nebbia. A un controllo più accurato rivelava che la superficie era in realtà traslucida, come il cristallo.


"Chen Fan, Xu Qing, Meng Hao. Venite nella sala del tempio principale sulla Montagna Est." Le parole furono pronunciate da una voce dignitosa che si trasmetteva dall'interno del contenitore di giada. Era facilmente identificabile come appartenente al Leader della Setta, He Luohua.


Meng Hao raddrizzò i testi di bambù, si fermò e passò in silenzio dalla porta principale del Padiglione Magico, facendosi strada verso la cima della Montagna Est.
Nello stesso momento in cui usciva, due figure si affrettarono verso il picco. Uno aveva un volto caldo e dolce, pieno di giustizia: Chen Fan. L'altro era bello ma freddo: la Sorella Anziana Xu Qing.


Xu Qing lanciò un'occhiata a Meng Hao. Questa era la prima volta che si vedevano dopo quella sera il mese precedente.


I tre si spinsero verso la vetta della Montagna Est, arrivando nella sala principale del tempio. Aveva un'atmosfera antica, l'ornamento ricco dava la sensazione di aver visto passare molte ere. Questo era stato un posto molto importante per la Setta dell’Affidabilità, un luogo che durante le generazioni, solo i discepoli della Fazione Interna della Setta potevano visitare.


All'interno della sala principale del tempio c'erano nove statue. La prima era di un vecchio, la cui espressione non era di rabbia, ma esprimeva tutta la sua forza. I suoi occhi scuri sembravano brillare ricolmi di vita. La mano sinistra era sollevata davanti a lui, il mento sollevato come se stesse fissando tutta la creazione. Sembrava emanare una sorta d’aria indescrivibile e dominante. Dietro di lui erano ordinate otto statue, tutte mostravano un comportamento simile a degli esseri onniscienti.


Meng Hao aveva visitato questo posto durante i suoi primi sette giorni nella Fazione Interna della Setta. Si era avvicinato a queste statue e sapeva bene che il vecchio calmo e potente non era altro che Patriarca Affidabilità. Le altre statue erano gli altri Patriarchi della Setta dell’Affidabilità.


Il Leader della Setta He Luohua stava sotto le statue, la sua schiena era rivolta verso Meng Hao e gli altri quando entrarono. Fissava le statue come se fosse in trance. Era impossibile immaginare a cosa stesse pensando. Accanto a lui c'era il Grande Anziano Ouyang. Annuì verso i tre, con un'espressione solenne sulla faccia.


"Rendete omaggio a Patriarca Affidabilità" disse, con voce profonda.


Meng Hao, Xu Qing e Chen Fan s’inchinarono profondamente davanti a Patriarca Affidabilità, con i volti cupi.


"Sono entrato nella Setta quando Patriarca Affidabilità mancava ormai da cento anni", disse He Luohua. "A quel tempo, la Setta dell’Affidabilità era ancora nei suoi giorni di gloria." Sospirò e si voltò. Meng Hao, Chen Fan e anche Xu Qing lo guardavano con occhi brillanti.


Rimase in silenzio per un attimo, prima di continuare lentamente: “Avete letto di Patriarca Affidabilità negli antichi testi e sapete quanto fosse gloriosa la nostra Setta dell’Affidabilità... Abbiamo anche avuto una comprensione completa dei tre livelli della Stabilità della Consistenza. Vi ho chiamato oggi per spiegarvi  tutta la verità.


L’antica gloria della Setta dell’Affidabilità era tutta dovuta al Patriarca Affidabilità. Grazie alla sua base di Coltivazione, dominò l'intero Stato di Zhao. La sua reputazione scosse anche il Dominio Meridionale. Tutto ciò era dovuto a uno dei manuali delle Sacre Scritture dello Spirito Sublime ". Mentre He Luohua parlava, gli occhi di Chen Fan cominciarono a brillare. Anche Xu Qing ne fu interessata.


Solo Meng Hao lo fissava senza espressione; non aveva idea di che cosa fossero le Sacre Scritture dello Spirito Sublime.


"Il manuale di Condensazione del Qi?" Disse Chen Fan con leggerezza. Era un anziano discepolo della Fazione Interna della Setta e conosceva molti segreti. Altre cose invece le aveva scoperte facendo congetture.


"Le Sacre Scritture dello Spirito Sublime sono una delle tre grandi scritture classiche nelle terre del Paradiso Meridionale", continuò dolcemente He Luohua. "Sono passate di generazione in generazione sin dai tempi antichi. Originariamente erano costituite da sette manuali, ma la maggior parte sono andati perduti. Uno di essi era il manuale di  Condensazione del Qi, che descrive come stabilire una Consistenza Perfetta. Il manuale della Stabilità della Consistenza descrive il metodo per formare un Nucleo Viola, non un Nucleo Cremisi o uno Misto. Il manuale di Formazione del Nucleo può permettere di sviluppare una Forma Nascente a quattro colori... In altre parole, ogni manuale consente di raggiungere la fase più forte.


&nbsp;


Quell'anno, Patriarca Affidabilità  ottenne il manuale di Condensazione del Qi. La ragione per cui l'erede del clan Wang si è unito alla Setta dell’Affidabilità è dovuta al Manuale di Condensazione del Qi delle Sacre Scritture dello Spirito Sublime ".


Gli occhi di Meng Hao brillarono e il suo cuore cominciò a battere. Aveva sentito Fratello Anziano Chen parlare dei diversi livelli della Stabilità della Consistenza. Ora che sapeva quanto fosse potente la magia che il Patriarca Affidabilità aveva ottenuto, capì perché Wang Tengfei si fosse unito alla Setta dell’Affidabilità.


"Se potessi ottenerlo ..." Il forte desiderio nel suo cuore improvvisamente cominciò a bruciare ancora più forte.


"Purtroppo, anch'io io non ho mai visto questo manuale di Condensazione del Qi, per non parlare degli altri", disse He Luohua. "Le Sacre Scritture non sono state tramandate. Esistono solo nella memoria del Patriarca. "Meng Hao rimase in silenzio, e il viso di Chen Fan brillò per la scoperta. Xu Qing alzò la testa per guardare la statua di Patriarca Affidabilità.


Il silenzio regnava nella sala del tempio principale.


"Sono passati quattrocento anni e tutti nel mondo esterno presumono che il Patriarca sia morto durante la sua meditazione. Solo io e pochi altri sanno che il Patriarca... non è assolutamente morto. "Mentre le sue parole entravano nelle orecchie di Meng Hao, sembravano trasformarsi in un fragoroso boato.


"Quattrocento anni fa, la base di Coltivazione del Patriarca aveva raggiunto la fase dell’Anima Nascente. Eppure, stava raggiungendo la fine della sua vita. Per attraversare la fase di Recisione dello Spirito si deve avere almeno un migliaio di anni. Altrimenti, come si può sfidare i Cieli per poter separare il proprio Spirito?


"Il Patriarca scelse di meditare in solitudine, per distruggere il suo corpo spirituale e rinascere. Era una meditazione di... quattrocento anni.


"Quando entrò in meditazione quattrocento anni fa, il Patriarca lasciò un comando. Ogni cento anni avrebbe inviato alcuni pezzi di Giada Vorpal, formati dal proprio sangue. Poi, i membri eccezionali dell’attuale generazione di discepoli della Fazione Interna della Setta avrebbero potuto usare la Giada Vorpal per entrare nella sua area di meditazione. Utilizzando il Qi e il sangue all'interno della Giada Vorpal, avrebbero avuto la possibilità, se fortunati, di ottenere l'illuminazione della conoscenza che permea l’intera area. La Conoscenza… delle Sacre Scritture dello Spirito Sublime". Le parole di He Luohua echeggiavano nell'aria. Meng Hao alzò la testa, così come gli altri.


"Il successo è il successo. Il fallimento è il fallimento. Se le cose avessero dovuto rimanere le stesse, sicuramente un discepolo ci sarebbe già riuscito. Ma duecento anni fa, al Patriarca capitò un incidente nella sua coltivazione. Quasi perse la vita. Dopo, le probabilità d’illuminazione nella sua area di meditazione sono diventate più  deboli e gli incantesimi restrittivi più forti. Non ha più inviato Giade Vorpal fino a cinque anni fa... Quando l'ha fatto, ha mandato tre pezzi.


"Tre pezzi di Giada Vorpal indicano che tre persone possono entrare. Questo rivela anche quanto potenti gli incantesimi restrittivi siano nell'area di meditazione del Patriarca, e significa inoltre che ci sono solo tre aree in cui si può verificare l'illuminazione." La voce di He Luohua riverberava in tutta la sala principale. Strinse la manica destra e tre strisce di sangue rosso volarono verso Meng Hao e gli altri, per fermarsi galleggiando davanti a loro.


Erano tre Cristalli di Sangue di giada liscia, noti anche come Giada Vorpal.


"Voi tre siete gli unici discepoli della Fazione Interna della Setta, e per questo vi affido queste Giade Vorpal. Che voi otteniate l'illuminazione delle Sacre Scritture dello Spirito Sublime oppure no, dipenderà dalla vostra fortuna." Con questo, afferrò nuovamente la manica e la statua di Patriarca Affidabilità cominciò a ronzare. I suoi occhi brillavano di uno splendore senza limiti e un vortice cominciò a formarsi di fronte a lui.


"Entrate", disse He Luohua, la sua voce suonava come il tuono. "Vi auguro tanta fortuna per l'illuminazione." Meng Hao e gli altri sembravano trasformarsi in aurore mentre presero i loro pezzi di Giada Vorpal e furono attratti nel vortice, scomparendo all'interno. All'esterno, il vortice rimase, ma senza una Giada Vorpal, nessuno, nemmeno un Coltivatore nella fase dell’Anima Nascente, poteva entrare.


Guardando il vortice, il grande anziano Ouyang disse tranquillamente: "Chissà chi di loro otterrà le Sacre Scritture dello Spirito Sublime, o ... forse torneranno tutti a mani vuote".


“Dipende dalla propria fortuna, è inutile pensarci troppo." He Luohua si sedette a gambe incrociate accanto a lui e cominciò a meditare.


Quando Meng Hao entrò nel vortice, davanti ai suoi occhi apparve una luce accecante che lo costrinse a chiuderli. Udì un forte ruggito, poi delle strane urla e grida provenienti da ogni direzione. Dopo quelli che sembravano essere anni, sentì il suo corpo improvvisamente tremare, e poi i suoni cessarono. Il grido si zittì. Aprì gli occhi per trovarsi in cima ad un altare sacrificale alto qualche metro. Si guardò intorno.


Il luogo era enorme. In alto c'era della terra nera, costellata da piccoli cristalli che brillavano come stelle, gettando una leggera luce nei dintorni. Nulla era molto chiaro, come se tutto fosse velato. Vari edifici si alzavano dalla nebbia.


"Com'è desolato! Sembra che nessuno sia stato qui per centinaia di anni,” era la voce di Chen Fan, proveniente da un certa distanza. Alla fine, comparve, camminando attraverso la nebbia. Nella direzione da cui arrivava si poteva vedere un altro altare, alto più di un metro.


"Il terreno ha degli incantesimi restrittivi. Queste sono le catacombe della Setta.” Xu Qing apparve da un'altra direzione. Vestita nella sua tunica d'argento, era incredibilmente bella.


"Sono entrato nella Setta prima di voi due", disse Chen Fan. "Una volta ho eseguito un servizio di guardia presso la sala principale del tempio, quindi so alcuni segreti che voi non sapete. Queste sono sicuramente le catacombe della Setta dell’Affidabilità. Proprio qui sopra c'è la Fazione Esterna della Setta".


Meng Hao si allontanò dall'altare per avvicinarsi a Chen Fan e Xu Qing. Guardando le immagini nebbiose degli edifici intorno a loro, poteva notare molte piante e fiori. Tutto lì era morto.


"Questa nebbia è una magia restrittiva", disse Meng Hao cupo. "Fa sembrare tutto come se fosse bianco e nero. Senza nessun altro colore."


"Precisamente" disse Chen Fan con uno sguardo serio. "Non provare a toccarla. A causa della debole condizione del Patriarca, egli ne ha perso il controllo. Utilizziamo le nostre Giade Vorpal per trovare i nostri luoghi d’illuminazione." Li guardò. "Non sappiamo quanto tempo abbiamo per ottenere l'illuminazione. Aspettiamoci a vicenda, poi ce ne andremo insieme. Giovane Sorella Xu, Giovane Fratello Meng, vi auguro di aver successo." Immerse il suo potere spirituale nella Giada Vorpal, dopo di che emerse un bagliore rosso che fluttuò via. Chen Fan lo seguì e presto scomparve in lontananza.


Xu Qing annuì verso Meng Hao, poi seguì il bagliore rosso della sua Giada Vorpal  e s’incamminò in una direzione diversa.


Meng Hao si guardò intorno, stava per attivare la sua Giada Vorpal quando improvvisamente, udì un grido stridulo. Si avvicinava sempre di più, fino ad udirlo a meno di trenta metri di distanza.
                                


                                



