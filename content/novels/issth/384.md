---
weight: 384
title: Capitolo 384 –  La MIA Tribolazione del Nucleo Dorato!
pubDate: 2025-03-17T11:17:34.905Z
tags:
    - issth
---


Era come se esistesse un inesplicabile ciclo, al cui interno compariva un tipo di regola. Per questo la Larva Cieca non poteva mai essere uccisa e neppure la sua seta poteva essere distrutta. Era veramente miracolosa.


“Questa creatura è un affronto ai Cieli...” Dopo aver percepito la connessione con la larva, gli occhi di Meng Hao iniziarono a splendere e il suo cuore a battere forte.


Il Quinto Signore appariva mortificato e pieno di invidia mentre guardava Meng Hao, come se il suo cuore fosse sul punto di esplodere. Era qualcosa di speciale e straordinario ed era in grado di percepire cosa era appena successo; il suo sguardo cadde sulla Larva Cieca e dopo un lungo momento, tirò un sospiro.


“Il Quinto Signore è così bello e affabile” disse, continuando a sospirare “stimato in tutto il Cielo e la Terra, un uccello unico e bellissimo. Nel corso di questa vita, non sono mai stato in grado di possedere una tale miracolosa creatura, tale da sfidare il cielo. Perché Meng Hao ne ha improvvisamente ottenuta una... Non è giusto, tu peto di cane di un Cielo! Non è giusto!”


Meng Hao alzò il capo e guardò il cielo.


“Pappagallo, è tempo di rimuovere qualunque cosa tu mi abbia messo addosso per nascondermi dalla Tribolazione Celeste. È venuto il tempo di trascendere la mia Tribolazione del Nucleo Dorato!” I suoi occhi luccicavano con un bagliore senza precedenti; era la luce data dalla Propria sicurezza, così come da un praticamente impercettibile sdegno.


Il pappagallo lo guardò e poi sbatté le ali. Un bagliore multicolore sprizzò fuori a coprire l'intero corpo di Meng Hao.


Mentre la luce multicolore gli scorreva addosso, da lui si emanò improvvisamente un'aura di grande intensità. Questa non era un'aura della sua base di Coltivazione, ma piuttosto un'ondulazione, posta su di lui dal pappagallo per nasconderlo alla Tribolazione Celeste.


Ora che l'ondulazione l'aveva rivelato, il cielo si riempì immediatamente del suono di intensi brontolii. Scoppiarono dei tuoni assordanti, che riverberarono in tutte le direzioni, coprendo ogni cosa per migliaia di chilometri e facendo tremare la terra.


I fulmini sembravano essere furiosi, come se avessero cercato Meng Hao per molto tempo e ora che l'avevano trovato, fossero colmi di un maestoso desiderio di eliminarlo dall'esistenza.


Il suono dei tuoni riverberava nell'aria; al contempo, immense nubi nere riempivano il cielo ricoprendo ogni cosa. Uno strato dopo l'altro, emettendo lo scioccante fragore dei tuoni. I fulmini si contorcevano e crepitavano tra gli strati di nuvole. Era una vista stupefacente.


Per quanto riguardava i Coltivatori del Deserto Occidentale intrappolati nella formazione incantata, avevano i volti coperti da delle espressioni di stupore. Il viso dell'uomo vestito di bianco della Tribù della Costellazione, anch'egli catturato dalla nebbia, si incrinò immediatamente.


“Quella è... la Tribolazione Celeste!”


Meng Hao guardò in alto alle nubi della Tribolazione che riempivano il cielo e alle innumerevoli strisce di fulmini d'argento, che si contorcevano come serpenti. Mentre risuonavano tuoni da spaccare le orecchie, disse con freddezza: “Porta i Coltivatori della Chiesa della Luce Dorata fuori di qui! Ritirali in una posizione a quindici chilometri di distanza! Anche il resto di voi, state a quella distanza. Per questa Tribolazione... non avrò bisogno della vostra assistenza. Questa è la MIA Tribolazione del Nucleo Dorato!”


Il pappagallo esitò per un momento, poi volò nell'aria. La gelatina fluttuò di lato guardando Meng Hao. “Spero tu non ammazzato da un fulmine...” disse solennemente, mettendo su un'apparenza antica e raggrinzita. “Se capiterà, ci sarà un malfattore in meno al mondo. Non ti preoccupare, però, se il fulmine dovesse ucciderti, non mi si spezzerà troppo il cuore. In effetti...” Sembrando crogiolarsi nella sfortuna di Meng Hao, stava per andarsene quando questi lo afferrò.


“Hey! Cosa stai facendo!?” ululò furiosamente.


“Tu non te ne vai” rispose con calma Meng Hao. I rampicanti che lo circondarono si seppellirono all'istante nel terreno, sparendo in un battito di ciglia. Anche il pappagallo sfrecciò via alla massima velocità e in un istante, era a cinquecento chilometri di distanza.


Allo stesso tempo, il pappagallo trasmise le informazioni ai Coltivatori della Chiesa della Luce Dorata che si trovavano nella nebbia. Cominciarono immediatamente a dividersi, fuggendo il più lontano possibile. Presto, le uniche persone attorno a Meng Hao erano i Coltivatori del Deserto Occidentale che emersero dalla nebbia con espressioni scioccate sui loro volti.


Nello stesso momento in cui lo scorsero, un fragoroso scoppio risuonò in alto. La sua brutalità minacciò di far collassare ogni cosa attorno. Circa il trenta percento dei Coltivatori tossì sangue, lanciando poi delle grida miserabili quando si resero conto di essere diventati sordi.


Simultaneamente, un acceso lampo di luce rossa sfrecciò dall'alto verso Meng Hao. Mentre discendeva, attrasse altri fulmini vicini e per quando stava per colpirlo, era spesso come una coscia umana.


In quell'istante, Meng Hao alzò la mano con velocità accecante. La mano in cui si trovava la gelatina.


Echeggiò un boato, assieme allo pianto miserabile della gelatina che era diventata nera all'istante. Il corpo di Meng Hao tremò quando un'enorme quantità di scintille rosse danzarono giù per il suo braccio fino a coprirgli tutto il corpo. Poi passarono attraverso i suoi piedi e strisciarono sul terreno, trasformando il suolo innevato nel raggio di trecento metri in un rosso lago di fulmini!


“Così questa è la Tribolazione Celeste...” disse alzando la testa e ridendo. “Fatti sotto!” I suoi capelli sbattevano attorno a lui e i suoi occhi erano pieni di sdegno mentre rideva fragorosamente verso i Cieli.


“Dannazione, sta trascendendo la Tribolazione! Lo sta facendo davvero!” I volti dei vicini Coltivatori del Deserto Occidentale erano pieni di stupore. Senza esitazione la maggior parte di loro si trasse indietro con i capelli ritti e l'unica cosa a cui riuscivano a pensare era la fuga.


Tuttavia, alcuni di loro avevano un'idea differente. L'intento omicida si agitava nei loro occhi mentre sfrecciavano verso Meng Hao.


“Uccidetelo e la Tribolazione Celeste andrà via!” Questo era ciò che pensavano mentre si lanciavano contro di lui il più in fretta possibile, rilasciando delle tecniche magiche per attaccarlo.


“Che ingenui!” disse Meng Hao con una fredda risata, ignorando i Coltivatori in avvicinamento. Ancora mentre riducevano le distanze, si udì dal cielo un enorme rombo mentre un altro lampo discendeva su di lui.


Questa volta non usò la gelatina. Questo perché il lampo in questione, quando fu a circa trecento metri da lui, si spaccò all'improvviso. Si trasformò in dozzine di saette più piccole che caddero come una pioggia sia su di lui, sia sui Coltivatori che lo stavano caricando.


BOOM!


“Ahh, quello mi ha proprio dato una bella grattatina” disse con una risata. Dopo tutto questo tempo a far fronte agli attacchi intermittenti della Tribolazione Celeste, la sua pelle era diventata molto più spessa. Una saetta che poteva uccidere facilmente un Coltivatore del Deserto Occidentale alla Formazione del Nucleo non era abbastanza per fargli male.


Ci era abituato; avendo sperimentato la Tribolazione Celeste in un modo che le persone normali non potevano nemmeno immaginare, il suo corpo era ora molto più abituato ai fulmini.


E per quanto riguardava queste saette più piccole, sembravano davvero solo grattargli un prurito. Quando il fulmine colpiva il suo corpo, tutto quello che sentiva era una leggera sensazione di intorpidimento.


In effetti era in piuttosto confortevole.


Per quanto riguardava la dozzina di Coltivatori che avevano cercato di ucciderlo, quando era risuonato il boato, erano stati ridotti a cenere in un'istante. Le loro tecniche magiche e i loro tesori, distrutti come legno marcio.


Quasi nello stesso momento in cui risuonavano le parole di Meng Hao, i loro corpi carbonizzati caddero a terra. Vedendo ciò fece ansimare dalla sorpresa i Coltivatori circostanti.


Anche le pupille degli otto all'Anima Nascente si restrinsero.


“Ma è umano?”


“Dannazione, sembra come se si stesse godendo la Tribolazione Celeste. Questo tizio è inumano!” I Coltivatori circostanti erano in tumulto. Molti altri iniziarono a scappare, non volendo altro che andarsene dalla regione della Tribolazione; erano in grado di dire che solo se fossero riusciti ad andarsene a migliaia di chilometri di distanza sarebbero stati in salvo e non avrebbero attratto la Tribolazione Celeste.


All'improvviso la voce di Meng Hao riecheggiò, piena di gelo e intento omicida. “Congregazione della Chiesa della Luce Dorata! Circondate la circostante area per tremila chilometri con la formazione incantata. Intrappolate qui queste persone! Non lasciategli fare mezzo passo all'esterno!” Ora che erano lì con lui, non era incline a lasciarli andare.


Non importava se erano alla Formazione del Nucleo, all'Anima Nascente oppure il misterioso uomo vestito di bianco della Tribù della Costellazione. Meng Hao li avrebbe trattenuti qui per condividere la trascesa della Tribolazione!


“Rispettate il sacro comando del Patriarca!” urlarono i cinquemila Coltivatori. Il suono delle loro voci i trasformò in una possente onda che si contrappose ai rumorosi boati dei Cieli. Riecheggiò in tutte le direzioni riempiendo l'area dei tremila chilometri. I cinquemila Coltivatori della Chiesa della Luce Dorata iniziarono a correre; e mentre lo facevano, sorse all'improvviso la nebbia e si potevano sentire un rimbombo.


“La gente mi chiede sempre se oso combattere. Bene, oggi, io chiedo a voi che siete qui... osate combattere con Meng Hao!?” Agitò la manica e accompagnò l'eco della sua voce volando verso gli altri Coltivatori.


Mentre caricava contro di loro, il cielo rimbombò con furiosi fulmini crepitanti che sembravano contenere la potenza dei Cieli. Un fulmine rosso, ancora più spesso di prima, cominciò a cadere. Questo quando Meng Hao arrivò di fronte a un gruppo di una dozzina di Coltivatori.


I loro volti si contorsero e i loro cuori si riempirono di abbastanza maledizioni che se avessero avuto il tempo, gli sarebbero serviti tre giorni e tre notti per enunciarle. I boati echeggiavano ovunque mentre la saetta della Tribolazione Celeste si divideva, colpendo tutti i presenti. Meng Hao fu istantaneamente circondato dai cadaveri e il suo corpo vibrava mentre le scintille defluivano dai piedi nel terreno. Era di nuovo circondato da un lago di fulmini per dozzine di metri in tutte le direzioni e la sua risata risuonò ancora una volta.


“Chi osa combattere con me!?” urlò.


“Dannazione, costui è una supernova di malvagità!”


“Stategli lontano! Stategli lontano!”


Altri boati riempirono l'aria e ovunque Meng Hao andasse, ruggivano i fulmini. Tutti all'interno di trecento metri da lui diventavano degli amici altruistici, che lo aiutavano a trascendere la Tribolazione...


Appena un fulmine discese a massacrare una dozzina o più di persone, gli occhi degli otto esperti all'Anima Nascente splendettero di intento omicida. La Tribolazione Celeste aveva gettato nel caos il Qi della zona, rendendo impossibile per loro usare il teletrasporto minore. Perciò, volarono tutti verso Meng Hao da diverse direzioni.


Non potevano usare il teletrasporto minore, ma la loro velocità era incredibile. Gli prese solo un momento per essere esattamente sopra di lui; gli otto combinarono i loro poteri in un singolo attacco mirato a Meng Hao.


“MUORI!!” gridarono. Lo odiavano fin nelle ossa. Prima li aveva intrappolati, poi aveva diretto i fulmini contro di loro. E tutto ciò era stato causato da qualcuno all'insignificante stadio della Formazione del Nucleo. Erano determinati a farlo a pezzi, per fargli comprendere che, indipendentemente da qualsiasi circostanza, i Coltivatori alla Formazione del Nucleo erano degli insetti in confronto allo stadio dell'Anima Nascente.


Vedendo questo, il volto del Coltivatore vestito di bianco della Tribù della Costellazione tremò all'improvviso e immediatamente gridò: “Stop!” Tuttavia, era troppo tardi.


Con un leggero sorriso e uno sguardo tranquillo, Meng Hao ignorò gli otto attaccanti e guardò il cielo.


“Ma cos'è la potenza dei Cieli...?”
                                


                                



