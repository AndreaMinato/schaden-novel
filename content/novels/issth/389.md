---
weight: 3890
title: Capitolo 389 - Appuntamento Con Yan Song
pubDate: 2025-03-17T11:17:34.906Z
tags:
    - issth
---


Diversi giorni dopo, nella regione al confine tra le Terre Nere e il Deserto Occidentale, Meng Hao sedeva a gambe incrociate con indosso un abito verde in cima al Gigante Selvatico, il quale gridò quando accelerò in avanti.


Nella mano del Gigante Selvatico c'era un Coltivatore del Deserto Occidentale, con il volto carico di dolore e indignazione; questi non era altri che Gu La.


Mentre la città stava crollando, lui ed il Gigante Selvatico furono sepolti nella Fossa Celeste dalla magia del Coltivatore in nero. La magia era scomparsa, ma il Gigante Selvatico e Gu La erano rimasti sepolti al suo interno.


Se Meng Hao non si fosse ricordato di loro, lui e il Gigante Selvatico non avrebbero mai più avuto la possibilità di vedere la luce del sole.


Il pappagallo si trovava sulla spalla di Meng Hao, la gelatina di carne ancora una volta era appesa alla sua caviglia sotto forma di campana. Il volto del pappagallo era estremamente arrogante, più che mai. Teneva lo sguardo alto verso il cielo con orgoglio, sospirando di tanto in tanto per le emozioni e il rimorso.


Quello per cui si rammaricava era che Meng Hao aveva lasciato i cinquemila Coltivatori della Chiesa della Luce Dorata nelle Terre Nere, in quella che era stata la Città di Dongluo.


Avvolto attorno al Gigante c'era un rampicante. Il rampicante era piuttosto fiacco, e di tanto in tanto dalla superficie sporgevano le spine e poi sprofondavano al suo interno. Secondo la sua idea precedente, Meng Hao aveva fatto consumare al rampicante il seme di Fortezza di Spine che aveva ottenuto. Sfortunatamente, questo lo rese temporaneamente impossibile da controllare. Al momento, sembrava essere sul punto di morire. Al rampicante sarebbe servito sicuramente del tempo per recuperare le forze e assorbire completamente le abilità della Fortezza di Spine.


"Le Terre Nere riversano nel caos più totale", disse a bassa voce. Ormai erano giorni che stava seduto sul Gigante Selvatico mentre attraversavano le Terre Nere. Aveva svolto diverse indagini e ora sapeva che dopo la caduta della Città della Neve Sacra, l'unica città rimasta nella precedente Unione dei Nove alla fine era capitolata e si era unita al Palazzo delle Terre Nere.


Dopo qualche giorno di esitazione, Meng Hao aveva deciso che la Chiesa della Luce Dorata avrebbe fatto lo stesso. Il corso degli eventi era già stato definito, e lottarvi contro sarebbe stato inutile. Farlo avrebbe avuto come unico risultato la devastazione e la distruzione.


All'apparenza, sembrava che il Palazzo delle Terre Nere avesse unito le Terre Nere. Tuttavia, la realtà dei fatti era che il vero trambusto era appena cominciato.


Sette Tribù potenti del Deserto Occidentale erano entrate apertamente nelle Terre Nere e sembravano intenzionate a trasformare questo posto in tutto e per tutto. Ovunque passassero, non restavano che rovine.


Meng Hao mormorò tra sé, e quando guardò all'orizzonte l'espressione sul suo volto tentennò. Immediatamente buttò fuori la sua forza di volontà, portando il Gigante Selvatico a fermarsi. In un batter d'occhio, questo iniziò a brillare di una luce dai toni giallognoli e marroni mentre si trasformava in quella che sembrava una collina.


L'arte di mutamento della forma era un'abilità innata dei Giganti Selvatici. Anche un Coltivatore all'Anima Nascente avrebbe dovuto impiegare degli sforzi per identificarla in questo momento.


Una volta trascorso il tempo necessario a mezzo bastoncino d'incenso di bruciare, in lontananza si poterono udire delle forti grida. Una macchia di nuvole nere si sollevò in cielo, al centro delle quali si trovavano dei condor. I loro occhi erano rossi e loro stessi emanavano un odore putrido. Erano circondati da una nebbia di decomposizione mentre volavano nell'aria.


Al di sotto di questi, un vero e proprio mare di bestie fece tremare la terra al loro passaggio. Dietro al mare di bestie correvano diverse migliaia di Coltivatori del Deserto Occidentale.


Nell'aria sopra di loro sventolava un enorme stendardo. Sullo stendardo era inciso il simbolo della loro Tribù, l'immagine di un teschio bianco pallido che emanava un'aura mortale. Questa era una delle Tribù del Deserto Occidentale che stavano invadendo le Terre Nere.


Dopo che la Tribù scomparve all'orizzonte, la sagoma di una collina lentamente iniziò a riprendere le sembianze del Gigante Selvatico e di Meng Hao. Mang Hao osservò l'orizzonte e aggrottò la fronte.


"Questa è la quarta Tribù fino ad ora", pensò. In effetti era la quarta Tribù che aveva incontrato negli ultimi giorni. "È forse dovuto al fatto che le Terre Nere sono parte del Deserto Occidentale, e quindi è la ragione per cui le Tribù vengono ad occupare la zona?". Meng Hao aggrottò ancor di più la fronte. C'era qualcosa che non gli tornava in tutta questa questione. I membri della Tribù che stavano passando avevano sui volti degli sguardi sollevati, il che fece dubitare Meng Hao ancor di più sulla situazione.


"Bene, non importa davvero se c'è qualcosa di sospetto riguardo a queste Tribù del Deserto Occidentale. Adesso non posso tornare nel Dominio Meridionale e le Terre Nere sono fin troppo piccole e troppo nel caos. In questo momento non sono adatte alla Coltivazione. Al momento, l'unico luogo in cui posso dirigermi è il Deserto Occidentale". Sollevò la testa e guardò in quella direzione.


"Il Deserto Occidentale. Quella è la mia destinazione!". Dopo aver rifiutato l'offerta fatta dal Clan della Neve Gelida, adesso Meng Hao era sicuro di quale sarebbe stata la sua prossima tappa. Solo nel Deserto Occidentale sarebbe riuscito a continuare le sue ricerche sui totem e portare a termine la sua teoria sui cinque elementi. Avrebbe usato le tecniche di creazione di elisir per produrre la sua Anima Nascente di Cinque Colori.


Nessuno aveva mai battuto un percorso simile!


"Metallo, legno, acqua, fuoco, terra. Ho bisogno di cinque totem, uno per ciascuno dei cinque elementi. Quella sarà la base, proprio come le piante medicinali che bisogna preparare prima di creare un elisir medicinale!


"Purtroppo la differenza tra la Coltivazione del Deserto Occidentale e quella del Dominio Meridionale è troppo evidente. Loro usano il potere dei totem, e l'aura che ne risulta è totalmente diversa. Un solo sguardo e mi riconosceranno". Negli occhi di Meng Hao comparve uno sguardo pesante. Alcuni degli aspetti più importanti della coltivazione del Deserto Occidentale sarebbero stati troppo difficili da scoprire per un Coltivatore del Dominio Meridionale. Se voleva cercare i totem, il modo migliore sarebbe stato introdursi nel Deserto Occidentale fingendosi un Coltivatore del Deserto Occidentale.


Si era consultato con la gelatina di carne a riguardo, ma dopo averlo aiutato a superare la Tribolazione, questo era completamente esausto. Secondo le sue spiegazioni, aveva bisogno di riposare per un po' prima di riuscire a dare altra assistenza al malvagio e immorale Meng Hao.


Meng Hao aveva anche giocato il suo asso nella manica e aveva citato i tre attaccabrighe, il che fece tremare la gelatina di carne per l'eccitazione. Tuttavia, il suo volto fu anche rigato dalle lacrime, come se avesse visto un tesoro prezioso e questo gli fosse poi stato portato via.


Meng Hao sedeva lì in silenzio mentre il Gigante Selvatico procedeva in avanti. Tuttavia, un istante dopo, d'un tratto i suoi occhi brillarono e furono pervasi dalla determinazione. [1]


"Sembra che dopo tutto io debba davvero lavorare con Yang Song. In precedenza aveva detto di avere un modo per aggirare questo problema relativo all'aura. Se ci ha davvero lavorato per anni, allora probabilmente è affidabile". I suoi occhi brillarono e si riempirono di determinazione.


"Con la mia base di Coltivazione attuale, insieme al Lampo dell’Esplosione di Sangue e la Formazione della Spada di Loto, tra me e lo stadio iniziale dell'Anima Nascente c'è della distanza. Tuttavia, se un Coltivatore allo stadio iniziale dell'Anima Nascente volesse uccidermi, non sarebbe un compito semplice. Se si aggiunge la maschera color sangue... allora posso battere senza alcun dubbio lo stadio iniziale dell'Anima Nascente!". Produsse la tavoletta di legno di Yan Song e trasmise al suo interno del Senso Spirituale. Dopodiché, diede dei colpetti sulla testa del Gigante Selvatico. Questo ruggì e poi cambiò direzione seguendo le indicazioni di Meng Hao.


Diversi giorni dopo...


Nella regione al confine tra le Terre Nere e il Deserto Occidentale c'era una regione con delle catene montuose infinite. Al centro di una fitta foresta c'era un fiume con l'acqua che scorreva e rilasciava un bagliore argenteo. Durante la notte, il bagliore diventava particolarmente evidente a chiunque fosse in grado di usare una tecnica particolare per far ruotare la base di Coltivazione.


Al momento, Yan Song sedeva accanto al fiumiciattolo, sorridendo ai due uomini di mezza età davanti a lui.


Entrambi gli uomini avevano le basi di Coltivazione allo stadio iniziale dell'Anima Nascente. Uno indossava un lungo abito blu, l'altro un vestito nero. Insieme a Yan Song, nello stare seduti a gambe incrociate formavano un triangolo.


"Compagno Daoista Yan, quando inizieremo?"


"Non c'è bisogno di essere ansiosi, Compagno Daoista Wang. Ci sono altri due Compagni Daoisti per strada. Secondo i miei calcoli, dovrebbero arrivare qui entro due giorni. Quando arriveranno, noi potremo cominciare". [2]


"Compagno Daoista Yan", disse il Coltivatore in nero con voce fredda, "dovresti considerare questa faccenda con attenzione. Ogni persona in più in effetti aumenterebbe le possibilità di successo, ma significherebbe anche dividere ulteriormente le ricompense".


"Compagno Daoista Mo Li, non preoccuparti", disse Yan Song con un sorriso. "Ho fatto una ricerca approfondita sulla nostra destinazione. Sono assolutamente certo che l'Elisir della Recisione dello Spirito possa essere diviso tra cinque persone.


"Mi auguro davvero che tu stia dicendo la verità, Compagno Daoista Yan", disse il Coltivatore con l'abito blu, quello di nome Wang. Scoppiò a ridere, ma la minaccia nelle sue parole era chiara.


Anche Yan Song scoppiò a ridere. Con voce fredda rispose: "Compagno Daoista Wang, hai visto la tavoletta di legno con i tuoi occhi e puoi prendere le tue decisioni. Se non ti fidi di me, allora anche se io cercassi di convincerti, tu non rimarresti".


Il Coltivatore Wang emise un freddo suono di disapprovazione, ma non disse nulla.


La luna comparve presto, portando i tre a guardare in alto. Improvvisamente, all'orizzonte, si poté vedere un raggio di luce prismatica che rigava l'oscurità. Qualche istante dopo, accanto ai tre Coltivatori comparve un anziano.


La base di Coltivazione quest'uomo era allo stadio iniziale dell'Anima Nascente e evidentemente al culmine, così da posizionarlo al di sopra di Yan Song e gli altri.


"Patriarca Trasmutazione, Li Tian!" disse il Coltivatore Wang con gli occhi socchiusi. Un'espressione seria pervase i suoi occhi.


Anche il Coltivatore in nero accanto a lui, quello chiamato Mo, aveva uno sguardo grave sul volto quando socchiuse gli occhi.


L'anziano Li Tian passò lo sguardo su loro due e poi sorrise. Era un sorriso sinistro, carico di freddezza.


"Quindi il Compagno Daoista Wang e il Compagno Daoista Li sono qui. Quando ci siamo separati, anni fa, voi due eravate già così intimi. Ora sembra che siate ancora più vicini, o no? Quando avrò l'onore di fare un brindisi per voi al vostro banchetto nuziale?". La sua voce era fastidiosa e i suoi occhi sprigionavano boria.


Quando udirono le sue parole, i volti dei due uomini non mutarono di un millimetro. Sembrava che fossero abituati a sentire l'uomo parlare in quel modo.


"Non hai mai retto il paragone con noi, Compagno Daoista Li", rispose il Coltivatore di nome Wang. "Nei tuoi anni di Coltivazione, è difficile dire quante discepole di varie Sette tu abbia rovinato. Non osi nemmeno mettere mezzo piede nel Dominio Meridionale oggi. Sei come un cane randagio, sempre in fuga. Immagino che ti diverta questo tipo di vita, Compagno Daoista Li". Nel suo cuore aveva paura di Li Tian, ma ciononostante le sue parole erano incisive.


Gli occhi di Li Tian brillarono di freddezza. Fece una risata rauca ma non aggiunse altro.


Nel vedere che loro tre non avrebbero più parlato, Yan Song si schiarì la voce.


"Il Compagno Daoista Li è una persona affidabile", disse con una risata, congiungendo le mani. "In questo viaggio nel Deserto Occidentale, tutti i Compagni Daoisti devono lavorare all'unisono."


"Molto bene", disse Li Tian con una voce irritante che suonava come il ferro che grattava su di una pietra.


Yan Song sorrise e fu sul punto di dire qualcos'altro quando, improvvisamente, il volto dell'anziano Li Tian tremolò e lui voltò la testa.


"Chi è quello?"


Proprio quando stava risuonando la sua voce, un raggio di luce color sangue attraversò la foresta verso di loro. In un attimo, si trovò a una decina di metri circa dal gruppo.


La comparsa di questo nuovo arrivato fu troppo improvvisa. Yan Song, Wang e Mo non videro nulla finché Li Tian non disse qualcosa. Fu in questo momento che si resero improvvisamente conto che qualcosa non andava.


Quasi nello stesso momento in cui comparve il nuovo arrivato, Li Tian fece una risatina fredda. Sollevò subito la mano destra per eseguire un incantesimo. Dei filamenti neri di Qi vorticarono verso l'esterno per formare una gru nera. Con un grido assordante, questa sfrecciò verso la sagoma color sangue.


"Senza volto", disse la sagoma color sangue, agitando la mano destra. Immediatamente comparve un volto enorme. Era indefinito ma emanava un potere impressionante. Quando la gru nera andò a sbattervi contro, all'improvviso questo parve adirato e riecheggiò un'esplosione che fece contorcere il volto di Li Tian. Dai suoi occhi si sprigionava ancora la freddezza ma, adesso, nella freddezza c'era la paura.


NOTE:


-Yan Song è l'alchimista delle Terre Orientali che era andato alla ricerca di Zhou Dekun nel capitolo 361. Poi, nel capitolo 370, aveva invitato Meng Hao ad andare alla ricerca dell'Elisir della Recisione dello Spirito.


-Solo per chiarezza, il cognome Wang qui è 汪, pronunciato con il primo tono, diverso dal Wang del Clan Wang 王.                                


                                



