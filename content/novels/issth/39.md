---
weight: 39
title: Capitolo 39 - Patriarca Affidabilità!
pubDate: 2025-03-17T11:17:34.759Z
tags:
    - issth
---


L’espressione di Meng Hao cambiò. Vide la nebbia che formava vortici a mezz'aria, e ad una trentina di metri di distanza apparve un uomo che urlava. Indossava una lunga tunica sbrindellata e correva verso di lui.


Emanava un forte calore, che si trasformava in una potentissima aura assassina. Vedendolo avvicinarsi, Meng Hao indietreggiò il più veloce possibile. Questa svolta degli eventi era avvenuta troppo velocemente. La figura avanzava rapidamente, e fu a nove metri di distanza in un battito di ciglia. Ad un tratto intravide la Giada Vorpal nella sua mano, e i suoi occhi si riempirono di terrore.


Il cuore di Meng Hao si agitò. Trasferì il potere spirituale dal suo corpo alla Giada Vorpal, e d’un tratto quella s’illuminò di rosso sangue. Illuminò la tunica strappata dell’uomo, permettendo a Meng Hao di vederlo con chiarezza. Era di mezza età, scheletrico, quasi uno spirito malvagio.


Ritirandosi emise urla agghiaccianti. Sparì nella nebbia muovendosi velocemente.


Il sudore gocciolò lungo la fronte di Meng Hao. Il giovane prese un profondo respiro. La sensazione che gli aveva lasciato l’uomo addosso era qualcosa di illimitato e magnifico, simile a quella che emanava il Maestro Ouyang.


“Non ditemi che era un Coltivatore giunto alla fase di Stabilità della Consistenza?” Meng Hao esitava, restando in guardia. Seguì la direzione della luce rosso sangue, muovendosi con cautela. Dopo circa mezz'ora si fermò sussultando. Erano apparse molte altre figure, e ciascuna di esse sembrava avere una base di Coltivazione simile a quella del Maestro Ouyang. Altre sembravano potenti quanto lo stesso Leader della Setta, He Luohua.


“Che siano… automi?” Più le guardava, meno gli parevano vive. Fluttuavano attorno a lui in cerchi, ma nessuna si avvicinava. Parevano spaventati dalla sua Giada Vorpal.


Passò il tempo necessario per far bruciare un bastoncino d’incenso, poi sparirono rapidamente. Meng Hao continuò ad avanzare, annichilito, respirando con agitazione, lo sguardo spento.


“Questo… questo…” mormorò. Davanti a lui c’era una montagna, alta circa trecento metri. Una montagna ordinaria non lo avrebbe portato ad agire in quel modo, ma quella montagna era fatta… di Pietre dello Spirito!


Una quantità immensa di Pietre dello Spirito, ammucchiate fino a formare una Montagna di Pietre dello Spirito!


Meng Hao non aveva mai visto tante Pietre dello Spirito in vita sua. La testa iniziò a girargli. Fece per andare a prenderle, ma si fermò dopo il primo passo. La montagna di Pietre era di colore grigio, e sembrava coperta da una nebbia sottile. Era un incantesimo restrittivo, che impediva a qualunque cosa di toccarla.


Si agitò per un po’. Non aveva intenzione di arrendersi. Quando raggiunse una posizione a circa sessanta metri di distanza dalla Montagna delle Pietre dello Spirito sentì un forte senso di pericolo imminente. Si fermò, guardando la montagna con un sospiro.


Sapeva che se si fosse avvicinato troppo il suo corpo e la sua anima sarebbero stati ridotti in cenere.


Per un lungo momento rimase incerto. Poi voltò la testa e lasciò la Montagna dov'era, con riluttanza.


Passò altro tempo mentre seguiva la luce rosso sangue, e presto apparve l’immagine sfocata di un palazzo nella nebbia davanti a lui. Aveva un cortile, pieno di erbacce e piante secche. Una pietra si trovava nel mezzo, grande la metà di una persona. Era l’unica cosa in vista a non essere né bianca né nera, e accanto ad essa non si vedeva la nebbia.


La Giada Vorpal fluttuò verso la grossa pietra, fermandosi proprio sopra di essa. La luce rossa calò.


Meng Hao si avvicinò esaminando l’area attorno alla pietra. Doveva  essere una delle aree preposte all'illuminazione. Si sedette a gambe incrociate su di essa e guardò di nuovo la Giada Vorpal che fluttuava nell'aria davanti a lui. I suoi occhi iniziarono ad illuminarsi.


“Per tutti questi anni molte persone sono venute qui, e nessuna di loro ha raggiunto con successo l’illuminazione. Quando la luce della Giada Vorpal cessa di brillare vuol dire che è giunto il momento di tentare l’illuminazione.” Meng Hao aggrottò la fronte. Nel suo cuore bruciava un forte desiderio di ottenere i segreti del Manuale di Condensazione del Qi. Wang Tengfei era originariamente destinato a ricevere questa onorificenza. Ma Meng Hao sapeva che il suo talento latente era ordinario, e aveva poche possibilità di successo.


Non permise alla Giada Vorpal di perdere la sua luce. La guardò, una strana luce negli occhi. Dopo un po’ di tempo serrò la mascella e l’afferrò con cocciutaggine.


“Stavolta non m’importa delle conseguenze; raggiungerò l’illuminazione delle Sacre Scritture dello Spirito Sublime!” La determinazione colmava la sua voce mentre colpiva la sua borsa da trasporto ed estraeva lo specchio di rame. Afferrando una manciata di Pietre dello Spirito preparò il processo di duplicazione.


Meng Hao era stato un membro della Fazione Interna della Setta per un mese. I discepoli della Fazione Interna della Setta ricevevano molte più Pietre di quelli della Fazione Esterna della Setta. Combinando il suo profitto del negozio e le Pietre ottenute dai discepoli della Fazione Esterna della Setta che cercavano di ingraziarselo, la sua borsa era piena di Pietre dello Spirito.


Ma la sua espressione cambiò mentre si accorse che le Pietre dello Spirito distribuite dalla Setta non riuscivano duplicare la Giada Vorpal. Non era lo specchio a perdere potere; semplicemente non aveva abbastanza pietre. Anche quelle di dimensione media non servivano a nulla.


Fissò la Giada Vorpal per un po’ prima di estrarre sei o sette delle Pietre più grosse. Esitò per un po’, poi strinse i denti. Gli occhi s’illuminarono di rosso mentre spingeva una delle Pietre attraverso lo specchio. Prima di prendere in mano un altro pezzo, lo Specchio di Rame iniziò ad illuminarsi di una luce accecante, e apparvero quindici pezzi di Giada Vorpal. Meng Hao rimase a guardare esterrefatto. Aveva pensato che sarebbero servite più Pietre per far funzionare quel piano. Invece aveva ottenuto quindici Cristalli di Sangue.


I Cristalli di Sangue erano frammenti congelati dal sangue dello stesso Patriarca Affidabilità. Meng Hao fu stupefatto nel vederne ben quindici.


“Che… che razza di Pietre dello Spirito sono queste?” Si sedette in preda alla confusione, ripensando a come quella volta ne avesse usate duecento, e il suo cuore palpitò.


Quelle grosse Pietre dovevano essere un oggetto straordinario.


Per il momento la cosa più importante per Meng Hao erano le Sacre Scritture dello Spirito Sublime. Serrò la mascella e lasciò perdere le duecento Pietre dello Spirito. Sfiorò uno dei Cristalli di Sangue, facendolo svanire all'istante. Mentre lo faceva, una luce rosso sangue circondò Meng Hao, e si udì una voce indistinta. Sprofondò in una trance simile ad un sogno, inconsapevole del passare del tempo.


Nello stesso momento anche Xu Qing e Chen Fan, nelle rispettive aree d’illuminazione, erano circondati dalla luce rosso sangue. Il loro talento latente era più che ordinario, così le loro possibilità di ottenere l’illuminazione erano più alte. Nella zona di mediazione di Patriarca Affidabilità tutto era basato sul talento latente. Non diverso dalla cosiddetta fortuna.


Dopo un periodo di tempo interminabile, la luce rossa attorno a Meng Hao si affievolì, e riprese i sensi. Sembrava confuso. Dopo un po’ di tempo si era del tutto ripreso, ma la sua mente era vuota. Non aveva nemmeno un’informazione delle Sacre Scritture dello Spirito Sublime.


Sospirò, lo attendeva da tanto tempo. Estrasse un altro Cristallo di Sangue e riprese a cercare l’illuminazione. Passò del tempo ma non ci riuscì, nemmeno dopo aver usato quattordici Cristalli di Sangue. Il suo cuore doleva, non era sicuro di poterlo sopportare. Stringendo i denti estrasse un’altra grossa Pietra dello Spirito e duplicò altri Cristalli di Sangue della Giada Vorpal. La luce rosso sangue si attivò nuovamente, coprendo tutto il suo corpo.


Ma quella volta la luce rossa che circondava Xu Qing e Chen Fan si era spenta. Non si alzarono; scelsero di restare in meditazione, incerti su quando sarebbe arrivata l’illuminazione.


Meng Hao, invece, pareva impazzito. Continuava ad attivare i Cristalli di Sangue, cercando ancora e ancora di raggiungere l’illuminazione. Chiunque l’avesse visto sarebbe morto di gelosia.


Dopo aver attivato il ventisettesimo Cristallo di Sangue, Meng Hao udì una voce che mormorava accanto al suo orecchio nel mondo della trance. Udì due parole.


“Spirito… Sublime…”


Quando Meng Hao aprì gli occhi erano colmi di determinazione. Senza esitare estrasse il ventottesimo Cristallo di Sangue.


Per allora, Xu Qing e Chen Fan erano tornati all'altare e attendevano che Meng Hao li raggiungesse. Furono sorpresi quando non lo videro arrivare, ma non sapevano esattamente in che direzione fosse andato, e non potevano cercarlo. Decisero di sedersi davanti all'altare, aspettandolo.


Il terzo giorno cominciarono a spazientirsi e a preoccuparsi. Non avevano pensato che potesse raggiungere l’illuminazione; erano solo preoccupati che gli fosse capitato qualcosa.


“È successo qualcosa al Giovane Fratello Meng?” disse ansiosamente Chen Fan.


Xu Qing non rispose, ma appariva comunque inquieta.


Dopo una breve discussione decisero di andare a cercarlo. Ma la loro ricerca era lenta, per via delle frequenti apparizioni degli automi.


Nel frattempo Meng Hao sedeva, i capelli sciolti, gli occhi iniettati di sangue, mormorando fra sé e sé. Le sue parole non avevano senso; sembravano esprimere semplicemente il suo desiderio per le Sacre Scritture dello Spirito Sublime. Estrasse il quarantatreesimo Cristallo di Sangue, e l’intensa luce rossa lo circondò di nuovo. L’area in cui si trovava era completamente intrisa di luce rosso sangue. Meng Hao era ormai completamente preso dalla ricerca dell’illuminazione. Se avesse finito i Cristalli di Sangue, avrebbe semplicemente potuto duplicarne altri.


Riusciva a sentire la voce nel suo orecchio, ma non ad associarla alla memoria. Avrebbe solo potuto continuare con un altro tentativo.


C’era qualcosa che nessuno aveva notato, né Chen Fan o Xu Qing, né Meng Hao in preda alla frenesia. Dopo che i Cristalli di Sangue smettevano di brillare, si trasformavano in una luce rosso sangue appena discernibile, che scivolava sotto terra e s’infilava in una stanza segreta sotto le catacombe.


Là sedeva un corpo marcito, a gambe incrociate, dall'aspetto privo di vita. La stanza era colma del sentore di morte.


Ogni volta che una delle luci rosse entrava nella stanza, il corpo l’assimilava, mutando lentamente. Quando la terza luce entrò nel suo corpo, cominciò a mostrare dei segni di vita.


Ma erano segni sottili, e il corpo non sembrava capace di fare altro se non sedere dove si trovava.


Era Patriarca Affidabilità. I Cristalli di Sangue della Giada Vorpal erano congelati dal suo corpo e contenevano la sua aura. Tornavano da lui dopo essere stati attivati, continuando a mantenerlo in vita. Senza di essi sarebbe morto del tutto.


Originariamente aveva pianificato di ritardare la propria morte in quel modo, finché l’ultima scintilla della sua sfrenata, ambiziosa vita non si fosse estinta, e allora sarebbe morto. Era già in uno stato di disperazione. Trascorreva la maggior parte del tempo in un sonno profondo, svegliandosi occasionalmente e per brevi periodi ripiombando poco dopo nel sonno. Non aveva energia da sprecare in superficialità.


Per quanto riguardava la Giada Vorpal, quello era un arrangiamento che aveva preparato molti anni prima. Se non fosse stato per i Cristalli sarebbe morto centinaia di anni prima.


“Quelli erano gli ultimi tre pezzi…” Ora che erano tornati aveva ripreso conoscenza. Sospirò e ripiombò nel sonno, consapevole che non si sarebbe mai più svegliato.


Eppure, improvvisamente, una quarta luce rossa entrò nella stanza segreta fondendosi col suo corpo. Si svegliò di nuovo, esterrefatto.


“Ho… già finito la Giade Vorpal. Se non ricordo male… hm?” Mentre parlava da solo, una quinta luce rossa apparve e raggiunse il suo corpo.


Osservò, confuso, mentre una sesta, settima, ottava luce rossa appariva… il terzo giorno ne era apparsa un’immensa quantità, una dopo l’altra, fondendosi in continuazione con il suo corpo. Il cuore di Patriarca Affidabilità esplose d’eccitazione, la speranza prese forma sul suo viso. I suoi occhi si aprirono improvvisamente.


“Questo… dannazione, chiaramente non è il mio sangue, ma sono i miei Cristalli di Sangue.  Cosa sta succedendo? Cosa diamine sta succedendo?”
                                


                                



