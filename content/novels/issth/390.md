---
weight: 3900
title: Capitolo 390 - Le Cinque Tribù della Divinità del Corvo
pubDate: 2025-03-17T11:17:34.906Z
tags:
    - issth
---


La sagoma color sangue indietreggiò di alcuni passi e agitò incurante la manica. L'immagine di questa persona sotto il chiaro di luna venne immediatamente incisa nella memoria dei presenti.


La maschera aveva due fori per gli occhi, ma nessun altro dettaglio. Anche gli stessi occhi erano di un rosso acceso. Tuttavia, non erano pervaso dalla follia ma piuttosto dalla spietata freddezza.


Quando il bagliore della luna si posò sul suo abito verde e sui lunghi capelli neri, emanò un'aria potente insieme a un qualcosa di alquanto Demoniaco.


Questo, naturalmente, non era altri che Meng Hao con indosso la sua maschera color sangue!


"Sua eccellenza, chi siete?" disse Li Tian con la sua voce irritante. Accanto a lui, quando Wang e Mo guardarono Meng Hao socchiusero gli occhi. Dentro di loro erano in stato di allerta; non riuscivano a vedere le straordinarie abilità della maschera, ma potevano vedere che la base di Coltivazione di Meng Hao era solo allo stadio della Formazione del Nucleo. Al contrario, l'attacco di qualche istante prima, sebbene fosse sembrato casuale, in realtà aveva mostrato delle ondate di potere paragonabili allo stadio dell'Anima Nascente.


Quindi, tutti d'un tratto esitarono riguardo alla base di Coltivazione di Meng Hao.


Lo sguardo negli occhi di Yan Song tremolava mentre lo guardava. C'era qualcosa di familiare in Meng Hao che fece esplodere lo shock nel suo cuore.


"Il Compagno Daoista Yan mi ha invitato qui", disse Meng Hao con freddezza. "È così che accogliete gli ospiti?". Alle sue spalle, il Gigante Selvatico si avvicinava lentamente dalla foresta. Riguardo a Gu La, Meng Hao in precedenza gli aveva fatto perdere i sensi; l'argomento in questione non era adatto alle sue orecchie.


Il Gigante Selvatico era enorme, ma non era nulla per cui i Coltivatori all'Anima Nascente si sarebbero preoccupati.


Negli occhi di Yan Song baluginò la comprensione quando riconobbe la voce di Meng Hao. "Compagno Daoista Meng!", disse. Fece un respiro profondo. Dentro di sé, si rese conto improvvisamente che Meng Hao era di gran lunga più misterioso di quanto non avesse immaginato. Secondo la sua precedente valutazione, Meng Hao era allo stadio della Formazione del Nucleo ed era un Gran Maestro del Dao dell'alchimia. Ma la scena di qualche istante prima non avrebbe potuto lasciarlo indifferente.


"Ma quali segreti nasconde...?" pensò Yan Song, comprendendo che c'erano molte cose di Meng Hao che non conosceva. D'un tratto, fece una sonora risata e poi congiunse le mani e disse: "Non avevo capito che fossi tu, Compagno Daoista Meng. Un banale malinteso, nient'altro. Compagni Daoisti Li, Wang e Mo, lasciate che vi presenti Compagno Daoista Meng. Lui è l'ultimo membro della nostra squadra, un Gran Maestro del Dao dell'alchimia a cui nemmeno io posso paragonarmi. Con il Compagno Daoista Meng, la nostra impresa avrà maggiori possibilità di successo".


Li Tian e gli altri si scambiarono dei leggeri cenni del capo. C'era molta meno ostilità nell'aria di quanta non ce ne fosse stata qualche istante prima.


Riguardo a Meng Hao che si era unito al gruppo, lo avevano guardato dall'alto in basso a causa della sua base di Coltivazione allo stadio della Formazione del Nucleo. Tuttavia, i Coltivatori all'Anima Nascente di solito sono tipi eccentrici. La maggior parte sapeva che a molti dei Coltivatori all'Anima Nascente piaceva celare la loro vera base di Coltivazione, e non gli faceva molto piacere che gli altri vedessero il loro livello reale.


Yen Song non fornì altre spiegazioni riguardo alla questione quando il gruppo si riunì nei pressi del fiume argentato.


L'espressione di Meng Hao era fredda. Aveva deciso di indossare la maschera a discapito di parte della sua forza vitale, data la sua esperienza precedente in una situazione simile nel Dominio Meridionale, nell'antica Terra Benedetta della Setta del Setaccio Nero. A causa della sua base di Coltivazione carente era stato attaccato. Sebbene la questione fosse stata risolta, questa aveva portato a delle difficoltà e delle situazioni sfavorevoli. [1]


Questa volta, pensò che avrebbe potuto iniziare con un atteggiamento duro. Dopotutto, indossando la maschera color sangue diventava molto più forte del normale.


"Con il Compagno Daoista Meng qui," disse l'uomo di nome Wang, "Tutti devono essere considerati. Compagno Daoista Yan, ti dispiacerebbe spiegare in dettaglio la questione riguardo all'Elisir della Recisione dello Spirito?". Guardò Meng Hao, poi spostò lo sguardo sul Coltivatore in nero di nome Mo. Quando lo fece, i suoi occhi tremolarono per il nervosismo e l'intento omicida.


Non provò in alcun modo a celare la sua espressione, il che fece ridacchiare Li Tian. Anche Yan Song se ne accorse. Fece un sorriso sardonico, incerto su cosa dire.


Meng Hao fu sorpreso. L'intento omicida del Coltivatore Wang sembrava inspiegabile, e aveva lasciato Meng Hao stupito. Fu in quel momento che notò che il Coltivatore di nome Mo stava guardando Meng Hao con uno sguardo di apprezzamento, addirittura curioso. Era un uomo di mezza età, ma la sua pelle era candida come la giada e i suoi lineamenti affascinanti, pervasi da una certa dolcezza.


Lo sguardo del Coltivatore Mo era sorprendente, ma non appena udì il ghigno di Li Tian, parve pensare a qualcosa che lo terrorizzava. Fece un leggero colpo di tosse e indietreggiò per evitare Wang.


Yan Song scosse la testa. Poté solo ridere ironicamente e schiarirsi la voce, poi disse: "Compagni Daoisti, sono in debito con voi quattro per la fiducia che mi avete dimostrato. Il vostro arrivo ha fatto in modo che, senza alcun dubbio, riusciremo a svolgere il nostro compito nel Deserto Occidentale. Tuttavia io, Yan, non proverò a gettarvi fumo negli occhi. Questa impresa sarà molto pericolosa!". Guardò i quattro attorno a sé notando le loro espressioni, poi continuò.


"L'antico Dao dell'alchimia supera di gran lunga quello dell'epoca moderna. In gran parte è andato perduto e, al momento, di solito si riescono a trovare solo elisir medicinali che siano efficaci fino allo stadio dell'Anima Nascente. Gli elisir medicinali utili per lo stadio della Recisione dello Spirito sono molto rari. Oggigiorno, si possono ottenere elisir medicinali che sono sopravvissuti fin dai tempi antichi o addirittura un'epoca ancora più remota, poi riprodurli per avere degli elisir che, nel migliore dei casi, hanno un'efficacia inferiore al dieci percento rispetto all'originale.


Il più grande segno di separazione tra l'antico Dao dell'alchimia e l'epoca moderna non è altro che l'Elisir per la Recisione dello Spirito. Non appena viene consumato questo elisir, che è conosciuto anche come Culmine della Resurrezione, il Coltivatore verrà sommerso dall'illuminazione di Cielo e Terra. Sarà in grado di comprendere in modo chiaro sé stesso e poi portare a termine la sua Prima Recisione.


Potete controllare tutte queste informazioni sulla tavoletta di legno che vi ho consegnato. Negli anni, io, Yan, ho viaggiato in diversi posti e alla fine ho confermato che esiste un luogo connesso all'antico Dao dell'alchimia nel Deserto Occidentale!


Forse la sua esistenza è collegata alla nascita della Tribù della Divinità del Corvo. Ho tentato di entrare in segreto nella loro Montagna Sacra, ma non sono riuscito nemmeno ad avvicinarmici. Ho potuto solo osservarla da lontano. Ciononostante, sono riuscito a verificare che è collegata all'antico Dao dell'alchimia!".


Mentre Yan Song forniva la sua spiegazione, l'espressione di Meng Hao era rimasta la stessa. Tuttavia, nel profondo del suo cuore, stava esaminando le parole di Yan Song, per cercare di determinare quanto ci fosse di vero e quanto di falso.


"La Tribù della Divinità del Corvo è caduta in declino da molto tempo e si è divisa. Ora esiste come cinque poteri separati, ciascuno dei quali vive come una Tribù a sé stante. Sono la Tribù del Corvo Guerriero, la Tribù del Corvo Lottatore, la Tribù del Corvo Esploratore, la Tribù del Corvo di Fuoco e la Tribù del Corvo Oscuro!".


All'udire ciò, l'espressione di Meng Hao rimase distesa come sempre. Tuttavia, nel suo cuore si diffuse un fremito quando ripensò all'uomo che aveva catturato, Wu Mu, che proveniva dalla Tribù del Corvo Esploratore. [2]


"Qual è il punto di questo discorso?" disse Wang con tono severo e il volto impassibile. "Portaci alla Montagna della Divinità del Corvo e ci potremo entrare insieme".


"Compagno Daoista Wang, la questione non è così semplice", rispose Yan Song scuotendo la testa. "La Tribù della Divinità del Corvo può anche essersi divisa, ma sulla cima della Montagna della Divinità del Corvo c'è una Divinità Totem, in altre parole, un Patriarca alla Recisione dello Spirito. Con lui sulla Montagna della Divinità del Corvo, pensi davvero che noi riusciremmo a fare irruzione?"


"No, dobbiamo utilizzare una tattica diversa. La Tribù della Divinità del Corvo è stata divisa in cinque sotto Tribù. Di tanto in tanto, secondo un'organizzazione predefinita, le cinque tribù entrano nella Montagna Sacra per rendere omaggio agli antenati e ottenere il potere dei totem.


Quello è l'unico modo per entrare pubblicamente nella Montagna della Divinità del Corvo. Pertanto, il nostro lavoro sarà di infiltrarci nelle Tribù e poi inventarci dei nomi. Dobbiamo ottenere la loro fiducia unendoci alle Tribù come sudditi, e poi acquisire il diritto di entrare nella Montagna della Divinità del Corvo! Una volta entrati nella Montagna, ci riuniremo e lavoreremo insieme per ottenere l'elisir dell'antico Dao dell'alchimia!". Gli occhi di Yan Song brillavano di una luce intensa. Chiaramente, aveva lavorato su questo piano a lungo per garantire che tutto sarebbe andato liscio.


Meng Hao socchiuse gli occhi e sembrava che Li Tian fosse perso tra i suoi pensieri. Wang e Mo si scambiarono delle occhiate; sembravano approvare entrambi il piano.


Yan Song osservò il terreno attorno a sé e poi scoppiò a ridere. "Riguardo al come inventarci un nome e ottenere la loro fiducia, sono sicuro che tutti voi Compagni Daoisti avrete i vostri metodi per farlo!".


"Come risolviamo il problema delle auree?" chiese Meng Hao.


"Per questo, dobbiamo convincere Compagno Daoista Li. Lui ha vissuto per cento anni nel Deserto Occidentale, e fino ad ora nessuno è stato in grado di determinare quale sia la Tribù in cui si trova e nemmeno quali siano le sue sembianze. Chiaramente ha delle doti piuttosto evidenti in questo senso". Con queste parole, Yan Song congiunse le mani e si inchinò verso Li Tian.


"Non c'è alcun problema", disse Li Tian con freddezza. "Prima di recarmi qui oggi, ho usato un'arte segreta per creare cinque tesori rari. Questi oggetti possono alterare la propria aura e nascondere la base di Coltivazione per tre anni. Usando questi oggetti si potrà anche mostrare un tatuaggio di un totem che somigli in tutto e per tutto a quelli dei Coltivatori del Deserto Occidentale.


Tuttavia, non dispenserò dei tesori simili con leggerezza. Yan Song, tu sei il capo della squadra, quindi a te ne offrirò uno senza porti alcuna domanda. Nonostante questo, se voi altri tre Compagni Daoisti desiderate ottenere il mio tesoro, mi dovrete spiegare a cosa sarete utili in questa missione per l'antico Dao dell'alchimia". Gli occhi di Li Tian brillarono. Il messaggio fu scandito con cura, ma era ovvio che volesse ficcare il naso nelle questioni private degli altri.


Il Coltivatore Wang fece una risatina fredda e disse: "Noi due possiamo esaminare e spiegare tutte le formazioni di incantesimo complesse sulla Montagna della Divinità del Corvo. Il resto di voi non dovrà muovere un dito".


Li Tian scoppiò a ridere, poi agitò la mano destra. Vennero scoccati tre raggi di luce bianca, due dei quali finirono tra le mani di Wang e Mo, l'altro si librò davanti a Yan Song.


"E per quanto riguarda te, Compagno Daoista Meng?" chiese Li Tian, guardando Meng Hao. Tutte le persone qui presenti temevano Meng Hao. Il suo incurante attacco precedente aveva impresso in modo chiaro il timore nei loro cuori.


"Io sono un maestro di tutti i Dao dell'alchimia", disse Meng Hao con il volto pacato. Le sue parole fecero restringere le pupille di Li Tian. Wang e Mo d'un tratto parvero molto seri.


Yan Song sorrise in silenzio. Trascorso un lungo istante, Li Tian agitò la manica, mandando una luce bianca in direzione di Meng Hao.


"Riguardo al loro uso, potete capirlo da soli".


"Molto bene", disse Yan Song. "Dato che siamo tutti d'accordo, ora dovremo dirigerci verso le cinque Tribù. Io andrò verso la Tribù del Corvo di Fuoco.


"Io scelgo la Tribù del Corvo Guerriero", disse Wang.


"La Tribù del Corvo Esploratore!" disse Meng Hao, con la stessa espressione di sempre, senza rivelare alcunché.


"Allora io sceglierò la Tribù del Corvo Lottatore", disse Li Tian.


Questo lasciava la Tribù del Corvo Oscuro a Mo. Assegnati i compiti, Yan Song produsse una Bussola del Feng Shui a otto lati, che posizionò poi sul terreno. Si sollevò immediatamente il bagliore della magia del teletrasporto.


"Una volta entrati nelle cinque Tribù, manterremo le comunicazioni al minimo", disse. "Ci ricongiungeremo sulla Montagna della Divinità del Corvo, usando le tavolette di legno per comunicare". Poi produsse dei contenitori di giada che consegnò agli altri. "Qui c'è un'introduzione dettagliata alle cinque tribù e al Deserto Occidentale. Tra l'altro, tutte e cinque le Tribù al momento stanno reclutando un gran numero di sudditi. Infiltrarsi tra di loro non dovrebbe presentare alcuna difficoltà". Con queste parole, avanzò nell'incantesimo di teletrasporto e poi scomparve.


Wang e Mo lo seguirono. Gli occhi di Meng Hao tremolarono quando esaminò attentamente l'incantesimo di teletrasporto. Dopo aver esitato per qualche istante, convocò il Gigante Selvatico che stringeva ancora Gu La tra le mani. Entrò poi nell'incantesimo sotto lo sguardo vigile di Li Tian.


Negli occhi di Meng Hao si svilupparono dei colori quando venne teletrasportato. Ebbe l'impressione che il suo corpo fosse stato strappato, come se fosse stato mandato alla deriva nel Tempo. Non era certo del tempo trascorso prima che un ronzio riempisse la sua testa. Si senti come distrutto in mille pezzi. Poi, tutto tornò alla normalità. Ricomparve in una distesa di montagne verdastre e aride.


NOTE:


-Si riferisce a quando aveva incontrato Han bei prima di entrare nel mondo del Calderone nel capitolo 156. Ci fu una donna nel gruppo che subito attaccò Meng Hao. Lui la sconfisse, e lei finì per essere la prima persona uccisa.


-Meng Hao usò il suo clone per catturare Wu Mu nel capitolo 317, poi lo studiò e in seguito lo liberò nel capitolo 372.
                                



