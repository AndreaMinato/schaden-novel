---
weight: 3910
title: Capitolo 391 - Primo Ingresso nella Tribù del Corvo Esploratore
pubDate: 2025-03-17T11:17:34.906Z
tags:
    - issth
---


Non c'era nessuno in giro, solo silenzio. Era notte fonda e non appena Meng Hao comparve dal teletrasporto, il suo corpo balenò e sparì. Ricomparve sulla cima di un albero lontano, dopodiché esaminò la zona circostante.


Il Gigante Selvatico e Gu La erano scomparsi, il che fece accigliare Meng Hao.


Mormorando tra sé, il pappagallo venne fuori dall'abito di Meng Hao. Sbatté le ali e diede un'occhiata in giro, al che sul suo volto comparve un'espressione inebriata.


"Qui c'è un'aura antica. Ahh, a Quinto Signore piace questo posto. D'un tratto ho voglia di recitare delle poesie..."


“Tu, malvagio uccello immorale e spudorato! Pensi che reciterai delle poesie!? Probabilmente reciterai delle cagate!". Naturalmente, la campana creata dalla gelatina di carne non avrebbe perso l'occasione di attaccare il pappagallo. Continuò a farfugliare ad alta voce.


Meng Hao perlustrò la zona con il Senso Spirituale. Un volta avuto conferma che nei dintorni non ci fosse nulla di pericoloso, si tolse la maschera color sangue e tirò fuori il contenitore di giada che gli era stato consegnato da Yan Song. Dopo averlo osservato attentamente, scoprì che conteneva una mappa, insieme a delle brevi introduzioni alle cinque Tribù della Divinità del Corvo.


Meng Hao analizzò la mappa, poi alzò lo sguardo al cielo e verso l'orizzonte.


"Delle leggere incongruenze, ma niente di importante. Sembrano volute. Sembra che Yan Song non si fidi poi tanto di tutti noi". Meng Hao scoppiò in una fredda risata, poi produsse la sfera di luce brillante di Li Tian. La esaminò attentamente usando diverse tecniche prima di interrompere il pappagallo e la gelatina di carne e chiedere la loro opinione.


Quello era il metodo migliore per ottenere informazioni a riguardo. Il pappagallo si colpì il torace e poi sputò un globo di luce multicolore che esaminò prima di allontanarlo.


"Nessun problema. Non preoccuparti, quando Quinto Signore entra in azione, un solo Quinto Signore equivale a due!".


"Due di te?" disse la gelatina di carne indifferente. "Hai il potere di dividerti in due? Humph. Dovresti dire «Quando Terzo Signore entra in Azione, un solo Terzo Signore equivale a tre!»". D'un tratto il suo corpo emise un crepitio quando questo si trasformò in tre campane, tutte legate alla zampa del pappagallo.


Il pappagallo socchiuse gli occhi con disprezzo.


"Sai, il motivo per cui mi chiamo Quinto Signore è un'allusione al fatto che sono un pappagallo. Sai cosa sono i pappagalli, huh? L'ultimo carattere della parola "pappagallo" ha la stessa pronuncia di "quinto". Ecco perché io sono Quinto Signore. E tu invece? Stronzo!" [1]


La gelatina di carne era furiosa. Le sembrò davvero di essere vittima di discriminazione. Tutte le tre campane liberarono contemporaneamente delle urla furiose.


"Il mio nome è Terzo Signore, e anche questa è un'allusione, perché so contare fino a tre! Ecco perché io sono Terzo Signore! Quindi? Hai qualche problema a riguardo?!?!"


In questa circostanza, sembrò davvero che la gelatina di carne fosse piuttosto sfrontata e sicura delle sue convinzioni, portando così ad un evento raro; il pappagallo lo guardò a bocca aperta.


Meng Hao si schiarì la gola e ignorò i suoi buffi compagni di avventure. Posò di nuovo lo sguardo sulla sfera di luce che aveva in mano e rifletté per un istante. Poi lanciò un'occhiata all'anello sul dito della sua mano destra, che ovviamente era la Larva Cieca trasformata. Velocemente se lo tolse e lo ritrasformò nella Larva Cieca, che poi unì alla luce brillante.


Poco a poco, la Larva Cieca scomparve. La luce brillante mutò; qualche istante dopo era diventata un totem, al cui interno si trovava la Larva Cieca.


Meng Hao lo esaminò con il Senso Spirituale e, dopo la conferma che non c'era nulla che sopprimesse la Larva Cieca, sollevò la mano destra e la premette sul totem, il quale poi ricoprì il dorso della sua mano. Lentamente questo sprofondò nella pelle, dopodiché comparve il tatuaggio.


A quel punto, Meng Hao poté percepire che la sua aura stava cambiando velocemente. Non era più quella di un Coltivatore normale, ma piuttosto l'aura dei totem.


Era proprio come quella di un Coltivatore del Deserto Occidentale!


Dopo un'analisi più attenta, negli occhi di Meng Hao si fece largo la comprensione. La sua base di Coltivazione era ancora lì, ma era circondata da uno strato protettivo. Di qualsiasi tecnica magica si trattasse, era stata toccata dall'aura dei totem. Per questo, Meng Hao non sembrava più un Coltivatore del Dominio Meridionale, ma una persona del Deserto Occidentale.


"Questo Li Tian è proprio capace", pensò Meng Hao. Più ci pensava, più si rendeva conto che questa tecnica era davvero straordinaria.


Un istante dopo, gli occhi di Meng Hao brillarono quando si trasformò in un raggio di luce colorato che sfrecciò all'orizzonte. Il pappagallo e la gelatina di carne accelerarono per seguirlo, litigando lungo tutto il tragitto. Il pappagallo, ovviamente, continuava a trionfare.


Tuttavia, la gelatina di carne non avrebbe mai ammesso la sconfitta. Continuava a reclamare a gran voce che avrebbe convertito il pappagallo, e non avrebbe mai perso.


Meng Hao analizzò l'introduzione alla Tribù del Corvo Esploratore dal contenitore di giada. Non era niente di che. "La Tribù del Corvo Esploratore non è quella più debole delle cinque Tribù che sono nate dalla Tribù del Corvo Esploratore", rifletté. "Tuttavia, non sono poi così fantastici. Nella migliore delle ipotesi, si collocano secondi a partire dal basso... Considerata questa situazione, è inevitabile che scoppino delle lotte segrete tra le varie Tribù.


Naturalmente, alcune delle Tribù più grandi desiderano ristabilire la vecchia gloria della Tribù della Divinità del Corvo. Per questo, ci sono delle lotte interne poiché le diverse Tribù hanno cercato di inghiottire le altre. Queste lotte di potere interne... spesso sono più brutali e sanguinarie delle guerre esterne.


Questa Tribù in particolare si concentra sui totem di tipo Legno ed è esperta nelle arti dell'occultamento. Quindi Wu Mu era davvero un membro di questa Tribù". Meng Hao fece un respiro profondo, e i suoi occhi furono pervasi dalle aspettative. Una delle ragioni principali per cui aveva scelto la Tribù del Corvo Esploratore era per il totem di tipo Legno di Wu Mu.


"I totem di tipo Legno vanno bene per me. Se riuscirò ad ottenere un totem di tipo Legno qui, allora avrò compiuto il primo passo nel cammino verso l'Anima Nascente di Cinque Colori!". Meng Hao aumentò la sua velocità quando sfrecciò all'orizzonte. Quando lo fece, lentamente fece pressione sulla sua base di Coltivazione fino a quando questa non raggiunse lo stadio intermedio della Stabilità della Consistenza.


Questo era il livello più adatto da usare per entrare nella Tribù. Come suddito, non sarebbe stato positivo avere una base di Coltivazione troppo elevata. Al contrario, con una base di Coltivazione troppo bassa sarebbe stato guardato dall'alto in basso, e sarebbe stato difficile essere accettato.


All'alba, i primi raggi di luce si diffusero sulla landa per respingere le tenebre. La notte si trasformò nel calore del giorno; la vegetazione ondeggiava al vento, al cui interno era possibile rilevare un aroma profumato.


La Tribù del Corvo Esploratore si trovava in un bacino ai piedi di una montagna. Il bacino non era molto ampio, ma era abbastanza grande da contenere i circa mille membri della Tribù. Il fumo vorticava nell'aria dalle case sottostanti. Nella tranquilla aria del mattino si poteva udire il suono dei bambini che giocavano.


Ad un primo sguardo, ricordava meno una Tribù ed era più simile a un villaggio. Non c'erano mura che la circondavano, solo alcuni rampicanti uniti tra loro. Tuttavia, i rampicanti, sebbene sembrassero comuni, in realtà erano sufficienti per intrappolare una persona allo stadio della Formazione del Nucleo che avrebbe cercato di attraversarli.


Nel cuore della Tribù c'era un'enorme statua di un albero!


L'albero era ricoperto da innumerevoli foglie, su ciascuna delle quali brillavano dei simboli magici. Alcune avevano dei fili rossi legati attorno a queste, sui quali erano appese delle campanelle e delle bottiglie. Quando soffiava il vento, l'albero non si muoveva ma le campane e le bottiglie avrebbero tintinnato creando una melodia.


Si potevano notare degli scalini di pietra che serpeggiavano attorno alle montagne dietro al bacino. All'apparenza c'era un'altra zona dietro a questa, sempre parte della Tribù del Corvo Esploratore.


Davanti all'ingresso principale c'era un pilastro di luce che si leva fino ai Cieli. Anche da lontano era possibile vedere che all'interno della luce turbinavano innumerevoli foglie. Dal suo interno veniva emanata anche una potente pressione.


Seduto a gambe incrociate al di sotto del pilastro c'era Wu Hai. Ogni anno, in questo periodo, per dieci giorni la Tribù reclutava i sudditi. I Coltivatori Ribelli Locali, o anche dei viaggiatori provenienti da lontano, potevano decidere di unirsi alla Tribù. Tutti avevano le loro ragioni per farlo. [2]


Riguardo ai sudditi, la Tribù del Corvo Esploratore non era mai stata molto entusiasta di accettarli. Tuttavia, negli ultimi tre anni, avevano speso molte risorse in questo senso e avevano anche fornito delle istruzioni speciali riguardo al reclutamento. Wu Hai non era certo del motivo di tutto ciò.


"Non è davvero necessario", pensò con un sospiro. "A meno che non ci sia una guerra in corso, che senso ha reclutare così tanti sudditi?". Ogni volta che posava lo sguardo sulla decina o più di sudditi che si erano uniti alla Tribù negli ultimi anni, si sentiva alquanto irritato. E questo soprattutto perché molte donne della Tribù sembravano interessate ai sudditi. A Wu Hai questo non piaceva.


Proprio mentre Wu Hai ribolliva nel suo malcontento, vide un raggio di luce avvicinarsi attraverso la luce del sole. Quando questo sibilò nell'aria, notò al suo interno un ragazzo affascinante che indossava un abito verde e un sorriso radioso.


"Salve Compagno Daoista, è questa la Tribù del Corvo Esploratore?"


Wu Hai sbatté le palpebre quando diede un'occhiata al ragazzo affascinante. Nel suo cuore, provò disprezzo; i Coltivatori del Deserto Occidentale solitamente erano alti, ma non sempre. Ce ne erano molti che somigliavano molto ai Coltivatori del Dominio Meridionale.


Dal punto di vista dell'estetica del Deserto Occidentale, questi Coltivatori non erano il tipo preferito dalle donne. Pertanto, sebbene Meng Hao avesse dei lineamenti gradevoli, non c'era nulla in lui che Wu Hai trovò particolarmente minaccioso.


A Wu Hai piacevano questo tipo di sudditi. Quello che odiava erano coloro che erano più alti di lui.


Si alzò in piedi, rivelando la sua corporatura alta e robusta. Aveva due tatuaggi di totem; uno era una foglia, l'altro un rampicante. Emanava l'aura della base di Coltivazione dello stadio avanzato della Stabilità della Consistenza.


"Esatto", disse. "Questa è la Tribù del Corvo Esploratore. Compagno Daoista, desideri diventare un suddito della Tribù del Corvo Esploratore? Le nostre eredità risalgono a un lontano passato. Siamo i discendenti della Tribù della Divinità del Corvo, che era una delle quattro Tribù più rispettate del Deserto Occidentale.


Non esiste altra Tribù che disponga delle risorse della Tribù del Corvo Esploratore. Vero, la Tribù della Divinità del Corvo si è suddivisa in diverse Tribù, ma questo perché ciascuna di quelle Tribù eccelle in diversi tipi di totem. Tuttavia, nessuna di quelle è all'altezza della Tribù del Corvo Esploratore". Wu Hai si colpì il petto, all'apparenza molto orgoglioso di essere un membro della Tribù del Corvo Esploratore.


Meng Hao sorrise e lo guardò. Poi, voltò la testa per guardare la Tribù, in particolare la statua dell'albero; sul suo volto comparve uno sguardo concentrato.


Al vedere ciò, Wu Hai proseguì: "Diventare un suddito della Tribù del Corvo Esploratore è la miglior decisione che tu possa prendere, Compagno Daoista. Non appena diventerai un suddito, riceverai la metà di un Cristallo dello Spirito. Dopo un periodo di prova di sei mesi, se sarai accettato, diventerai un suddito a pieno titolo, con acceso ai totem e le tecniche della Tribù del Corvo Esploratore.


Che ne pensi? Ci sono molti benefici, no? Sei interessato?". Wu Hai scoppiò in una risata calorosa. Le parole che aveva pronunciato provenivano dal suo cuore. Erano molti anni che la Tribù del Corvo Esploratore aveva speso così tante riflessioni e risorse sul reclutamento di sudditi. Solo negli ultimi due anni l'avaro Grande Padre e gli altri d'un tratto erano diventati così generosi.


Meng Hao fu un po' sorpreso. Prima di giungere qui, aveva riflettuto sulla questione da diversi punti di vista, e si era preparato una serie di spiegazioni per assicurarsi che la sua copertura non saltasse. Solo dopo aver fatto tutto questo si era diretto verso la Tribù del Corvo Esploratore.


Ora, però, sembrava che tutta quella preparazione fosse stata inutile. Diventare un suddito della Tribù era così semplice che Meng hao quasi non riusciva a crederci.


Sembrava che tutto quello che doveva fare fosse annuire, e sarebbe diventato un suddito. Sembrava fin troppo semplice.


"Non dirmi che la Tribù del Corvo Esploratore non è preoccupata dalle persone che potrebbero venire qui con cattive intenzioni?" pensò Meng Hao. "Un periodo di prova di sei mesi, huh... Beh, questa deve essere la chiave. In ogni caso, sembra incredibile". La sua prima reazione fu di esitare. Per quanto lo riguardava, la questione sembrava fin troppo semplice, così semplice, infatti, che si sentiva a disagio.


NOTE:


-Si tratta di un gioco di parole che non può essere tradotto. In cinese, pappagallo è 鹦鹉 yīng wǔ e il numero cinque è五 wǔ. Come potete vedere, la pronuncia è wǔ sia per 鹉 che per 五.


-Il nome di Wu Hai in cinese è 乌海 wū hǎi. Wu significa “corvo” ed è lo stesso carattere del nome della Tribù. Hai significa “mare”.


                                


                                



