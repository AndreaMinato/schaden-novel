---
weight: 396
title: Capitolo 396 – Un Vero Elisir per la Crescita dei Demoni!
pubDate: 2025-03-17T11:17:34.907Z
tags:
    - issth
---


ROOAAARRR!!


Dalle profondità delle lussureggianti montagne senza fine, si udì un nuovo rumore. Il ruggito ondeggiò nel vento, colmo del potere di ridurre ogni cosa a brandelli!


Era simile al suono di fulmini, coagulato in un ululato e poi in una voce.


“L'Estranea!” La voce suonava come innumerevoli altre voci combinate assieme. La cosa più strana era che tutti quelli che la udirono furono in grado di dire che non era il grido di un Coltivatore. No... quella voce non era umana!


Nell'istante in cui comparve, la voce echeggiò in tutte le direzioni, facendo cessare istantaneamente tutti gli altri rumori tra le montagne e nelle foreste.


I cuori e le menti dei membri delle cinque Tribù rimasero immediatamente scossi e i loro volti rivelavano la meraviglia.


“Quella è...”


“Quella è la Fiera Estranea! La Fiera con il ruggito di un Immortale!!”


“Non posso credere che la Fiera dal ruggito Immortale sia in quest'area! È nata come un grande neo-demone di livello 7, poi è cresciuta al livello 11! È stata marchiata da un umano o è davvero un Demone Maggiore?”


Nel Deserto Occidentale, se una creatura era marchiata e sigillata dagli umani, era chiamata neo-demone. Quelle che non lo erano, erano Demoni Maggiori!


Mentre i membri delle cinque Tribù della Divinità del Corvo discutevano la faccenda, i neo-demoni di livello più alto stavano fremendo. Il ruggito appena emesso era servito solo ad alimentare ulteriormente i loro. Era come se volessero proclamare a questa Fiera Estranea, che la regione in cui stava passando apparteneva a loro!


All'improvviso, il suolo cominciò a tremare e a scuotersi violentemente. Qualcosa che sembrava un gigante accelerò nella foresta e tra gli stupefatti membri delle cinque Tribù ci fu chi iniziò a usare tecniche magiche segrete per vedere cosa stava accadendo sulle montagne attorno. In mezzo all'aspro terreno c'era un grande mare di bestie che stava caricando follemente verso di loro.


Le bestie erano di livelli vari e tutte, mentre correvano, erano colme di follia ed avevano gli occhi rossi. Nel cielo c'era una grande collezione di strane creature volanti. Anche loro gridavano e da lontano apparivano come se un'enorme ondata di bestie montasse da tutte le direzioni verso le cinque Tribù.


Riempivano il cielo e la terra in tutte le direzioni, con al centro le Tribù; ed era ovvio che sarebbero stati completamente schiacciati.


Per le cinque Tribù, questo era un disastro monumentale, una calamità apparsa così all'improvviso da non avere il tempo di reagire.


Quando le bestie volanti ruggivano, nell'aria si propagavano delle onde e il rumore, come di tuono, creava un eco che avvicinandosi soffocava ogni cosa.


E tutto ciò era avvenuto nello spazio di soli quindici respiri!


Meng Hao poteva percepire il terreno tremare e poteva sentire i ruggiti all'esterno, compreso quello della Fiera Estranea; anche se in realtà, ciò che stava succedendo gli dette un pochino di tempo in più.


Scuotendo la testa, pensò: “Non avrei mai immaginato che combinare il Qi Demoniaco con l'Elisir per la Crescita dei Demoni potesse causare una scena così sconcertante. Questo elisir medicinale... in apparenza fa diventare tutti i neo-demoni completamente pazzi.” Con un sorriso amaro osservò i cinque piccoli lupi, i quali cercavano freneticamente di rompere le tavole di legno per arrivare a lui; all'improvviso, con un rumore di qualcosa che si spezzava, ci riuscirono.


I suoi occhi brillarono mentre agitava la mano destra e l'elisir sfrecciava verso i recinti di legno. I cinque piccoli lupi emisero dei versi adorabili e vi si precipitarono contro. Negli ultimi giorni avevano giocato molto l'uno con l'altro, ma non c'era affetto ora. Si mordevano e colpivano violentemente mentre correvano.


Fu a questo punto che il piccolo Lupo Legnoverde con la cicatrice bianca sulla testa liberò il suo pieno potere e la sua ferocia. Dette una zampata agli altri piccoli lupi, per poi trasformarsi in un raggio di luce verde che si gettò in avanti, ingoiando l'elisir.


Non appena lo fece, la folla di bestie al di fuori delle cinque Tribù cominciò a emettere degli ululati lamentosi e nel cielo si radunarono delle turbolenti nuvole nere, che poi si gettarono in avanti all'improvviso. Allo stesso tempo il ruggito della Fiera Estranea scosse ogni cosa.


Tutti i Coltivatori delle cinque Tribù impallidirono. Perché...


Al centro delle cinque Tribù si trovava la loro Terra Sacra, la precedente dimora della Tribù della Divinità del Corvo; e all'improvviso, proprio da quel posto, un raggio di luce sfrecciò nell'oscurità!


Era un raggio di cinque colori che si propagò a coprire tutte e cinque le Tribù e al suo interno emerse un corvo nero.


Il corvo sollevò la testa e lanciò uno strillo acuto come una violenta tempesta; le increspature si diffusero in tutte le direzioni, cariche di un potere che sembrava in grado di distruggere tutto.


Mentre le increspature ribollivano, molti degli alberi della foresta vennero sradicati. La terra si sollevò e grandi massi vennero strappati dal suolo. Era come se un violenta e indicibile tempesta fosse sorta attorno alle cinque Tribù.


Velocemente si trasformò in un vortice che spazzò sopra a tutto.


Mentre guardava verso la precedente dimora della Tribù della Divinità del Corvo, Meng Hao ansimava e i suoi occhi brillavano accesi.


A questo punto non era più preoccupato; tutte le tracce dell'elisir che aveva istigato la confusione, erano scomparse non appena il piccolo lupo lo aveva consumato. Meng Hao era piuttosto sensibile al Qi Demoniaco, perciò era in grado di confermare la situazione.


In apparenza, il Qi Demoniaco era già stato assorbito dal lupacchiotto con la cicatrice bianca, che a quel punto era crollato privo di sensi.


Però, nonostante il suo stato, la forza vitale stava salendo con vigore.


La tempesta esterna copriva ogni cosa, rendendo visibile solo la luce dai cinque colori. Quella vista fece pensare a Meng Hao alla Tribolazione a Cinque Colori.


Due giorni prima, quando era arrivato nella Tribù del Corvo Esploratore, aveva mandato via il pappagallo e la gelatina ed era impossibile dire cosa stessero facendo sulle montagne attorno.


Pensarli nella tempesta lo rese un pochino nervoso; tuttavia, dopo aver considerato l'eccentricità del volatile e l'indistruttibilità della gelatina, si rese conto che non c'era da preoccuparsi.


“Anche se questo posto venisse completamente distrutto, quei due sarebbero felici e in salute.” Era certo di ciò.


La tempesta durò per due ore. Quando scemò, molta della foresta attorno era scomparsa e si vedevano grandi quantità di cadaveri di neo-demoni. Per quanto riguardava la Fiera Estranea, non ve ne erano segni.


Il corvo era sparito e la luce a cinque colori era svanita. Questa era la prima volta che Meng Hao sperimentava veramente il mistero e la forza dei Coltivatori del Deserto Occidentale e dei loro totem.


I membri delle Tribù si sparpagliarono lentamente attorno per recuperare i corpi dei neo-demoni.


Per quanto riguardava il distretto degli Allevatori di Neo-Demoni, venne perquisito molte volte con il Senso Divino, ma non venne trovato nulla fuori dall'ordinario.


Anche Meng Hao finì sotto indagine; tuttavia, il prezioso oggetto magico di trasmutazione del Patriarca Li Tian si dimostrò estremamente utile. Nessuno notò niente di minimamente strano al suo riguardo.


Per le cinque Tribù, il fatto di essere scampate per un pelo al disastro significava che una semplice indagine non avrebbe, molto probabilmente, scoperto la verità. Indagini segrete continuarono per tutto il mese successivo e ogni volta che Meng Hao andava sulle montagne, veniva sottoposto a delle domande.


Tuttavia, dopo un mese non era stata scoperta nessuna informazione e gradualmente la gente iniziò a giungere alla conclusione che doveva essere apparso qualche strano oggetto che aveva attirato i neo-demoni e l'ondata di bestie. E per chi, alla fine, avesse ottenuto l'oggetto, nessuno era certo, ma tutte le Tribù erano ora sospettose l'una dell'altra.


Durante il mese, Meng Hao si concentrò sul prendersi cura dei piccoli Lupi Legnoverde; nella carne mischiò gli Elisir per la Crescita dei Demoni che portarono i lupacchiotti a diventare continuamente più grandi e più forti. Era però attento a controllare la loro crescita, in modo che non fosse troppo veloce.


Per quanto riguardava quello che aveva consumato l'Elisir del Qi Demoniaco, esternamente non sembrava molto diverso; però, ora era molto più feroce e nei suoi occhi brillava una luce fredda. Appariva molto più assetato di sangue e gli altri lo rispettavano chiaramente; tutto ciò che doveva fare era lanciare un piccolo ringhio e gli altri iniziavano a tremare.


In lui i cambiamenti continuavano a manifestarsi e Meng Hao non riusciva a trovare nessun metodo per impedirli. In ogni caso, come Sigillatore del Demone di Nona Generazione, la sua abilità nel percepire il Qi Demoniaco era senza paragone.


Quando il mese fu passato, tutte le investigazioni, sia segrete che pubbliche, cessarono. Tutto attorno a lui divenne di nuovo calmo e iniziò a usare i suoi metodi per crescere i neo-demoni.


Il tempo passò; e presto era rimasto con la Tribù del Corvo Esploratore per cinque mesi.


Al momento sedeva a gambe incrociate nel suo cortile; quando, all'improvviso, un minaccioso ululato gli riempì le orecchie, facendogli aprire gli occhi. Lì, nel cortile, uno dei Lupi Legnoverde stava fronteggiando gli altri quattro. In qualche modo appariva magro e debole, ma il minaccioso ululato che aveva emesso faceva tremare di paura gli altri.


“Pelosone” disse tranquillamente e appena le parole lasciarono la sua bocca, il Lupo Legnoverde che appariva debole si girò a guardarlo. Lì sulla fronte era chiaramente visibile la cicatrice bianca.


Quando guardò Meng Hao, la freddezza nei suoi occhi svanì, trasformandosi in un'incantevole espressione d'intelligenza. Si tramutò in un raggio verde che sfrecciò verso Meng Hao; si sdraiò al suo fianco sporgendo la lingua per leccargli la gamba, proprio come era solito fare il mastino.


“Pelosi #2, #3, #4 e #5, venite tutti qua” disse con una risata. Con cautela gli altri quattro lupi trotterellarono da lui.


I suoi Lupi Legnoverde non potevano più essere chiamati piccoli; ognuno di loro era lungo all'incirca due metri e apparivano molti intimidatori. I loro occhi brillavano di fredda ferocia e i loro corpi erano coperti di pelliccia verde. La velocità con cui si muovevano era quella del fulmine e le loro personalità trasudavano di spietatezza. Tutto di loro appariva incredibilmente potente.


Non erano più neo-demoni di livello 1, ma di livello 2. Nonostante ciò, erano abbastanza forti da uccidere neo-demoni di livello 3 ed anche tenere il campo contro un livello 4.


Il più sconcertante era Pelosone. Che sebbene apparisse debole, pelleossa e fosse solo un livello 2, era più forte di altri Lupi Legnoverde di livello 4. Poteva facilmente sconfiggere qualunque cosa si trovasse davanti, e a meno che Meng Hao non lo fermasse, ucciderla.


Con l'eccezione del grande trambusto iniziale, Meng Hao non aveva causato altri problemi nella Tribù. Non aveva molti contatti con gli altri e in pochi, a parte Wu Hai, avevano qualcosa a che fare con lui.


Per quanto riguardava Wu Hai, ammirava profondamente Meng Hao e spesso gli si rivolgeva per consiglio. Ogni volta se ne andava sentendosi ispirato e gradualmente tra di loro si formò un'amicizia.


Wu Hai non era sicuro di quale tecnica Meng Hao usasse per crescere i Lupi Legnoverde, ma poteva vedere che erano diversi da quelli normali. Non capiva, ma ai sui occhi era fantastico e serviva soltanto ad accettare ancora di più Meng Hao.
                                


                                



