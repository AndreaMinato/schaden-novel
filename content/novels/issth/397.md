---
weight: 397
title: Capitolo 397 – Wu Chen
pubDate: 2025-03-17T11:17:34.907Z
tags:
    - issth
---


Meng Hao imparò molto sulla Tribù del Corvo Esploratore da Wu Hai; ora sapeva che la Tribù aveva un Dominatore di Demoni di rango 7, che era una posizione molto elevata e rispettata. Anche il Grande Padre e i Sacerdoti erano cortesi con lui.


Imparò anche che la Tribù del Corvo Guerriero aveva recentemente reclutato un Dominatore di Demoni di rango 7 che era accompagnato da un Gigante Selvatico. Costui aveva immediatamente occupato una posizione di estremo onore nella Tribù, creando molto scalpore nelle altre.


Quando udì queste notizie, sul suo volto comparve una strana espressione e pensò a Gu La, il quale era scomparso durante il teletrasporto.


In questo modo passò finalmente mezzo anno e Meng Hao si sentiva piuttosto in pace nella Tribù. Gli ricordava quando si era appena unito alla Setta del Fato Viola.


In modo simile a quel tempo, nessuno lo importunava e non avvenne niente di straordinario. I suoi segreti gli appartenevano e poteva inseguire i suoi piani senza avere bisogno di altri.


Mentre guardava verso i cinque Lupi Legnoverde rise improvvisamente. Uno dei suoi maggiori successi nella metà d'anno trascorsa era di avere una comprensione più profonda di cosa significasse essere un Sigillatore del Demone.


Questa comprensione era venuta sia dal suo intuito personale, sia dalla sua esperienza con il sigillare e la Legittima Concessione!


Sapeva che se avesse voluto, avrebbe potuto sigillare Pelosone in un battito di ciglia. Il suo era un Qi Demoniaco, il che rientrava nel reame di ciò che poteva sigillare.


Similmente, se avesse voluto, avrebbe potuto far sì che anche gli altri Lupi Legnoverde fossero proprio come lui.


Riguardo l'arte della Legittima Concessione, Meng Hao aveva riflettuto molto durante questo mezzo anno. E ora era certo che, per quanto riguardava i neo-demoni, questa tecnica era veramente un tipo di approvazione e buona sorte.


Era quasi come concedergli un titolo!


Più alto il livello del neo-demone, più avrebbe agognato la Legittima Concessione. Qualunque cosa non la smaniasse, non era un vero Demone!


Oltre ad aver guadagnato una più profonda comprensione dei Sigillatori del Demone, era anche riuscito a riempire il suo cortile con dei loti, presto era diventato molto simile a quello che possedeva nella Città della Neve Sacra.


Gli estranei non ci prestavano molta attenzione; i Coltivatori in generale aveano un certo livello di libertà con cui gli altri non interferivano. In ogni caso, nessuno aveva idea del significato dei suoi loti.


Ovviamente erano critici per la sua illuminazione e comprensione della Formazione della Spada di Loto. Sin dal momento in cui l'aveva ottenuta, aveva costantemente studiato come i loti sbocciassero e appassissero; e ora erano fermamente radicati nella sua mente.


La sensazione che sperimentava a causa di ciò era difficile da descrivere. Se chiudeva gli occhi, era come se questi fiori sbocciassero nella sua testa. Non aveva ancora usato la formazione da quando aveva raggiunto questo stato, ma era convinto che se l'avesse fatto, il risultato sarebbe stato molto differente da prima.


Non aveva fatto ulteriori ricerche riguardo ai totem. Tuttavia, continuava a fare speculazioni sempre più profonde.


Al momento era buio all'esterno. Guardando fuori era difficile dire se fosse notte o se il cielo fosse solo oscurato dalle nuvole scure; però, poteva percepire dell'umidità nell'aria.


“Sta ricominciando a piovere” mormorò. Di recente stava piovendo molto. Qualche volta veniva giù così forte che si raccoglieva a terra, formando ruscelli e rivoletti. Il suono della pioggia cadente sembrava come se stesse lottando contro il Cielo e la Terra.


A volte colpiva il suolo così forte che l'acqua rimbalzava in aria, come se volesse tornare ai Cieli. Invece, diventava semplicemente vapor acqueo.


Tuttavia, sembrava che la foschia conservasse la stessa testardaggine mostrata dalla pioggia.


Meng Hao guardò fuori le disastrose gocce di pioggia e fu in grado di percepire debolmente la volontà insopprimibile. Anche dopo essersi trasformata in foschia, ancora desiderava volare indietro ai Cieli.


“Seppellite sulla Terra, ma desiderose di tornare a vivere nei Cieli...” guardò in alto, verso le nubi che oscuravano i Cieli. Dopo molto, molto tempo, chiuse gli occhi.


“Magari questo è anche il sentiero di un Sigillatore del Demone” mormorò. Avendo ottenuto un tale livello nella base di Coltivazione, era ora in grado di percepire alcune delle verità che esistevano in Cielo e Terra. Ogni frammento di illuminazione rappresentava uno sviluppo della sua psiche e diveniva conoscenza che avrebbe potuto usare più tardi nella Recisone dello Spirito.


“Ma cosa è meglio... sigillare tutti i Demoni sotto il Cielo? O approvarli con la Legittima Concessione?” Meng Hao sedeva perso nei suoi pensieri e i cinque lupi gli giacevano attorno, accompagnandolo silenziosamente mentre guardava la pioggia.


Questa non diminuì fino all'alba. In queste ore precoci il distretto degli Allevatori di Neo-Demoni era tranquillo; non c'erano le grida dei neo-demoni e tutto era silenzioso.


Fu in quel momento che dei passi risuonarono a spezzare il silenzio; si poteva udire il suono dell'acqua che schizzava nelle pozzanghere e arrivò un odore sconosciuto che fece cessare la quiete.


Era un giovane uomo, poco sopra i venti. Indossava dei vestiti che solo i membri altolocati della Tribù potavano portare, una lunga toga di pelle verde, decorata con quella che sembrava seta o raso. Baluginava sotto la luce del mattino, facendo apparire il giovane piuttosto straordinario, nonostante la base di Coltivazione relativamente bassa.


Al momento si corrucciava mentre sopportava lo spiacevole odore dell'area. Teneva un ombrello nella mano e si affrettava verso un distante cortile.


“Wu Ali è andato troppo oltre questa volta. Quando mio padre era vivo, le persone della sua stirpe erano sempre cortesi e rispettose. Ma ora...” Mentre continuava a camminare, il giovane serrò la mascella per la furia.


Costui era Wu Chen [1] della Tribù del Corvo Esploratore, membro di una delle tre grandi stirpi della Tribù. Era da queste tre grandi stirpi che erano venute le successive generazioni di Grandi Padri ed escludendo qualche circostanza imprevista, anche i futuri Grandi Padri sarebbero stati selezionati dai loro discendenti.


Wu Chen, ovviamente, era una di queste persone. Il nome di suo padre aveva scosso le cinque Tribù anni addietro; sfortunatamente era morto anni prima mentre era all'esterno della Tribù, con il risultato che le faccende legali non erano ancora state risolte. Per cui, la sua stirpe aveva perso la propria posizione di più forte. Per quanto riguardava Wu Chen, il suo precedente prestigio non era altro che un'illusione ed era impossibile nascondere le dolorose difficoltà in cui si trovava.
A causa della legge della giungla che vigeva nel mondo della Coltivazione, qualsiasi stirpe priva di un potente esperto, non importa quanto prestigiosa, sarebbe diventata un bersaglio. Questa era la verità anche nella Tribù del Corvo Esploratore.


Negli ultimi anni, era caduto molto lontano dalla sua precedente posizione. Questo era qualcosa che, nel suo orgoglio, non poteva accettare, ma c'era davvero poco che potesse fare. Era stato costretto a sopportare la derisione dei suoi rivali e il sempre maggiore livello di mancanza di rispetto mostratogli dai compagni di Tribù. Non c'era nulla che potesse fare se non seguire i desideri di sua sorella maggiore e abbassare il capo.


Tuttavia non poteva rassegnarsi alla situazione. Nella sua mente, la scelta della sorella era quella sbagliata. Aveva appena raggiunto una svolta nella sua base di Coltivazione ed ora si trovava all'ottavo livello della Condensazione del Qi. Ora era desideroso di pagare qualsiasi prezzo per acquistare un neo-demone di livello 3, aveva anche preso in prestito segretamente grosse quantità di Cristalli dello Spirito dalle altre Tribù.


“Con un neo-demone di livello 3, tutti i membri della mia generazione non avranno altra scelta che prestarmi attenzione. Tutti gli altri hanno un rango 3, non posso essere lasciato indietro!” Serrò la mascella e ignorò il dolore nel suo cuore e scegliendo di non pensare a come avrebbe ripagato il suo debito, avanzò lentamente.


Il piano era di trovare il Dominatore di Demoni di rango 3 Shui Mu, che era il solo modo per acquistare un economico neo-demone di livello 3.


Tutti i membri della Tribù ricevevano un neo-demone di livello 1 dopo aver raggiunto un certo livello nella base di Coltivazione e aver contribuito alla Tribù. Più alta la base di Coltivazione e migliore il contributo, più grande sarebbe stata la ricompensa.


I membri delle tre grandi stirpi erano ancora più speciali. Potevano ottenere un livello uno senza nessun costo; per di più, più in alto saliva la loro base di Coltivazione, migliore era il neo-demone che potevano ottenere, e tutto gratis.


La chiave era essere potenti; non c'erano davvero limitazioni. Tuttavia, se uno voleva comprare un neo-demone davvero costoso, allora, ovviamente, era necessario dare un contributo.


Per quanto riguardava Wu Chen, lui poteva comprare un livello 2 gratis. Se voleva un livello 3, doveva pagare qualche Cristallo dello Spirito.


Tutti gli Allevatori dei Neo-Demoni, incluso Meng Hao, erano parte della Tribù. Il loro lavoro era crescere i neo-demoni; ma questo non significava che appartenessero davvero a loro.


In teoria, chiunque poteva venire con un medaglione di controllo e portar via i neo-demoni. Questo però, solo in teoria. In realtà, c'era una regola non scritta che preveniva che ciò accadesse. Gli Allevatori di Neo-Demoni erano in realtà dei Dominatori di basso livello il cui rango era determinato dal neo-demone di più alto livello che riuscivano ad allevare.


Per questo e per il rispetto verso i Dominatori di Demoni, che non dovevano essere offesi, tutte le Tribù del Deserto Occidentale erano finite ad avere la stessa usanza. I Dominatori avevano il diritto di decidere se dare o meno ad altri i neo-demoni che avevano cresciuto.


Per di più, avevano il diritto di comprare per primi qualsiasi neo-demone avessero allevato.


Col volto rabbuiato Wu Chen si affrettò verso la sua destinazione. L'aroma che fluttuava nell'aria al mattino presto, l'aveva lasciato a disagio. Questo perché venendo, aveva appena disturbato la pace e gli ululati dei neo-demoni cominciavano a salire dai vari cortili nell'area.


Questo lo seccò un pochino; si affrettò attraverso l'area occupata principalmente dai livelli 1 e 2 per poi entrare in quella dove si potevano trovare molti neo-demoni di livello 3. Fu a questo punto che camminò oltre all'entrata del cortile di Meng Hao.


Quando era sul punto di continuare, i Lupi Legnoverde di Meng Hao si unirono agli ululati degli altri neo-demoni.


Il loro suono sembrava ordinario, ma appena Wu Chen lo udì, gli tremarono il cuore e la mente e la sua espressione facciale cambiò per la sorpresa. L'ululato dei lupi non erano molto acuto, ma era molto vicino e il suono gli fece girare la testa. All'improvviso percepì il proprio tremore, come se una grande pressione premesse su di lui.


Ansimò e si voltò a guardare verso il cortile di Meng Hao. Aveva udito prima il verso dei neo-demoni di livello 2 e mai prima d'ora l'avevano scosso a quel modo. Senza esitazione spinse la porta e guardò all'interno. Vide un giovane dall'aspetto gentile ed erudito che sedeva a gambe conserte e che lo guardava con i suoi occhi chiari come il cielo notturno.


Il giovane era circondato da cinque Lupi Legnoverde, i quali stavano fissando Wu Chen con occhi freddi e pieni di ferocia. Uno in particolare sembrava pelle e ossa; ma quando lo osservò, il corpo di Wu Chen iniziò a tremare senza controllo e il suo volto si riempì di sconcerto. Una pressione intensa premette su di lui, che iniziò ad ansimare. Il suo cuore batteva forte come se fosse sul punto di morire.


Era quasi incapace di sopportare la pressione esercitata dal lupo nel cortile; si sentiva come se stesse per esplodere.


“Come posso aiutarti, Compagno Daoista?” chiese Meng Hao, con tono tranquillo.


Non appena risuonarono le sue parole leggere, la pressione svanì all'improvviso. Wu Chen sentì il proprio corpo afflosciarsi e quasi cadde al suolo. Il suo volto era pallido, ma alzò il mento con ipocrisia e il volto fu coperto da un'espressione arrogante.


“Io sono Wu Chen, membro di una delle tre grandi stirpi della Tribù. Quel tuo Lupo Legnoverde di livello 2 ora appartiene a me!” In realtà era un pochino nervoso ed eccitato. Aveva già abbandonato l'idea di un neo-demone di livello 3; era virtualmente pazzo di gioia, perché poteva vedere che questi lupi erano molto sopra l'ordinario. Da quello che poteva percepire, probabilmente non erano all'altezza di un livello 3, ma erano assolutamente dei livelli 2 della qualità più alta.


Era sul punto di allungare la mano verso Pelosone, ma poi esitò per un momento e invece puntò uno degli altri lupi che sembrava un pochino più impressionante.


NOTE:


1. Il nome di Wu Chen in cinese è 乌尘 wū chén – Wu significa "corvo". Chen significa "polvere" o "terra".
                                                                



