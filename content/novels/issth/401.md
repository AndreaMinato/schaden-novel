---
weight: 401
title: Capitolo 401 - Fatalità dello Stesso Livello!
pubDate: 2025-03-17T11:17:34.907Z
tags:
    - issth
---


Subito esplosero i vari discorsi.


“Pipistrello Legnoverde! Dei tre totem Legnoverde, tecnicamente nessuno è più forte degli altri. La cosa più importante è il legame del Coltivatore con il neo demone. Secondo me, Wu Ali ha un potenziale maggiore di chiunque altro della sua generazione. Si dice che il suo Pipistrello Legnoverde sia stato allevato dal Dominatore di livello 5 Mo Fang in persona!". [1]


"Anche io tengo d'occhio Wu Ali. I membri comuni della Tribù possono ottenere i totem Fogliaverde, ma solo le tre grandi discendenze hanno accesso ai totem speciali, i Lupi Legnoverde, i Pipistrelli Legnoverde e le Serpi Legnoverde! Il Grande Padre e i Sacerdoti possono unire i tre totem in un unico totem dell'Albero degli Antenati. Mi sembra proprio che Wu Ali crescerà per diventare un Prescelto".


"Non c'è alcun bisogno di menzionare i Sacerdoti. Questi compaiono senza alcun cenno o segnale. Ogni volta che un Sacerdote muore, la sua coscienza ritorna all'Albero degli Antenati del Legnoverde per reincarnarsi. In ogni caso, quel Pipistrello Legnoverde sembra davvero straordinario. Qualsiasi neo demone allevato dal Dominatore di livello 5 Mo Fang sarà senza alcun dubbio il più forte del suo livello. Probabilmente l'unica cosa che potrebbe essere più potente sarebbe qualcosa allevato dal padre di Mo Fang. Lui è il Dominatore più forte della Tribù, Gran Maestro Mo Zi di livello sette...". [2]


L'udire tutte le discussioni fece sentire a Wu Chen come se il sangue nel corpo stesse defluendo verso la testa. Fece un passo in avanti e fu sul punto di dire qualcosa quando Wu Ling d'un tratto gridò.


"Gran Maestro Shui Mu, è richiesta la sua assistenza!".


Wu Ling non credeva davvero che Meng Hao fosse in grado di assicurarsi la vittoria. Per evitare di fare una figuraccia, parlò prima che potesse farlo Wu Chen. Non appena lo fece, tutti gli sguardi si posarono sull'anziano Shui Mu.


Shui Mu diede un colpo di tosse secco. In realtà, era la prima volta che prendeva parte a un duello tra neo demoni con qualcuno delle tre grandi discendenze. Sebbene se ne vantasse molto, dentro di sé era molto concentrato sull'opportunità in gioco. Ora aveva una possibilità di accrescere la sua reputazione e anche ottenere altri benefici, soprattutto se avesse vinto.


Agitò la mano destra, facendo volare nell'aria la Serpe Legnoverde sulle sue spalle. Era come una saetta verde che sfrecciò fino a librarsi davanti al Pipistrello Legnoverde, con la lingua biforcuta che scattava velocemente e gli occhi che sprigionavano freddezza.


L'espressione del Pipistrello Legnoverde non mutò di un millimetro, sebbene la freddezza nei suoi occhi divenne più intensa.


"Io sono Shui Mu. Probabilmente voi tutti conoscete il mio nome, Compagni Daoisti. Ho allevato questa Serpe Legnoverde per un anno intero. Il motivo per cui mi ci è voluto così tanto con questo neo demone in particolare è che ho testato su questo una tecnica speciale per realizzare delle mutazioni!". Shui Mu indicò con la mano destra, facendo cominciare a tremare la Serpe Legnoverde. Improvvisamente, dal centro della fronte piatta e lucida del serpente emerse un corno.


Questo provocò subito del trambusto tra i Coltivatori circostanti, compreso il Sommo Sacerdote, che rimase senza parole.


Gli occhi di Meng Hao baluginarono mentre lui esaminava il serpente. Poi, iniziò a ridere dentro di sé. Naturalmente il corno non era una mutazione, ma un semplice trapianto. Era difficile capire da quale bestia provenisse, ma evidentemente era solo stato aggiunto al serpente. Nel pubblico ci furono delle persone che se ne resero conto e non prestarono molta attenzione all'evento. Tuttavia, la maggior parte degli spettatori sembravano molto interessati alla questione.


Nel vedere gli sguardi interessati, l'entusiasmo di Shui Mu crebbe ancor di più. Fu a questo punto che il Sommo Sacerdote si schiarì la voce. "Molto bene. Iniziamo", disse.


Immediatamente Shui Mu agitò il dito, facendo volare la Serpe Legnoverde alla massima velocità verso il Pipistrello Legnoverde.


Wu Ali si sentiva un po' teso. In precedenza non aveva mai prestato la minima attenzione a Shui Mu ma, considerato che quell'uomo aveva allevato un neo demone con un corno, d'un tratto si sentì a disagio. Concentrando i suoi pensieri, fece brillare gli occhi del Pipistrello Legnoverde per la freddezza e poi lo fece scattare in avanti.


In un batter d'occhio, i due raggi di luce verde si scontrarono. Riecheggiarono delle esplosioni, unite a delle grida acute. Delle onde verdi si dispersero in tutte le direzioni.


Wu Chen alzò lo sguardo, con il volto carico di ansia e i pugni serrati. Lo aveva alquanto irritato il fatto sue sorella lo avesse isolato in precedenza, ma adesso aveva del tempo per ragionarci. I suoi occhi erano fissi sui due raggi di luce verde a mezz'aria.


Wu Ling rimase in disparte, con una forte sensazione di ansia. Sebbene avesse detto continuamente a Wu Chen di resistere alle sofferenze in silenzio, in realtà lei era furiosa. Era stato soltanto per tenere entrambi al sicuro che gli aveva consigliato di mostrare compostezza. Riguardo a questo duello tra neo demoni, lei aveva combattuto aspramente per guadagnarsi il diritto di averlo. Tutte le sue speranze dipendevano da Gran Maestro Shui Mu. Fortunatamente, una vittoria qui avrebbe garantito che il medaglione dei totem sarebbe rimasto al sicuro nel loro lignaggio.


Meng Hao alzò lo sguardo in direzione della Serpe Legnoverde e del suo corno. Al momento stava sprigionando una luce rossastra che ne aumentava la velocità. Annuì. "Quindi dopo tutto potrebbe essere utile".


Fu in questo momento che nell'aria si diffuse un grido disperato, quando uno dei raggi di luce verde improvvisamente si divise in due e l'aria fu pervasa da uno bagno di sangue.


Il raggio di luce non era altro che la Serpe Legnoverde. Una parte del suo corpo cadde al suolo e fu afferrata dal Pipistrello Legnoverde, ridotta in brandelli dai suoi denti affilati. Questo poi tornò a guardare la Serpe Legnoverde nell'aria, alla quale ora era rimasto solo metà corpo.


Il Pipistrello Legnoverde lanciò un urlo quando partì all'attacco. La Serpe Legnoverde cercò di evitarlo. Sfortunatamente, anche con l'aiuto del bagliore emesso dal corno rosso sulla sua testa, non riuscì a schivarlo. In un batter d'occhio, il Pipistrello Legnoverde si trovò al suo fianco. Questo morse la serpe, la quale liberò un grido miserabile. Il suo corpo iniziò ad avvizzire e, nello spazio di qualche respiro, si trasformò in un cadavere raggrinzito e la sua essenza venne assorbita dal Pipistrello Legnoverde.


Wu Chen sbiancò in volto e barcollò all'indietro come se gli fosse caduto addosso il peso di un'intera montagna. Scoppiò in una risata amara.


Gli occhi di Wu Ling furono pervasi dal dolore quando si guardò attorno disperata.


Tra il pubblico immediatamente esplosero vari discorsi.


"La sconfitta era destinata ad accadere. Non c'era nemmeno bisogno di un duello tra Wu Chen e Wu Ali!"


"Uno è un'inutile feccia, l'altro è un Prescelto! Che cosa c'è da paragonare!?"


"Wu Ali controllava il suo neo demone con un'abilità pari a quella di un Dominatore, e ha avuto la meglio. Da questo si può capire che Wu Chen non ha nemmeno la sicurezza per controllare i neo demoni".


Naturalmente tutti questi discorsi potevano essere uditi da Wu Chen e Wu Ling.


Riguardo a Gran Maestro Shui Mu, la sua espressione era calma. Scosse la testa e disse: "Sembra che io debba lavorare ancora sulle mie Serpi Legnoverde", disse con freddezza. "Tuttavia, come potete vedere tutti voi, i cambiamenti che ho apportato al mio serpente hanno accresciuto di molto la sua velocità. Può essere stato sconfitto dal Pipistrello Legnoverde, ma il motivo principale è che il Pipistrello Legnoverde è stato allevato dal Dominatore di livello 5 Mo Fang in persona. Come avrebbe potuto sconfiggerlo la mia Serpe Legnoverde?". Sorrideva mentre guardava il pubblico, tra cui molti avevano ancora sguardi interessati sui volti. Aveva raggiunto il suo obiettivo e ora era certo che non sarebbe passato molto tempo prima che altre persone avrebbero iniziato a richiedere i suoi servizi.


Nel vedere lo sguardo livido sul volto di Wu Chen, a Wu Ling si spezzò il cuore. Questa si voltò verso Shui Mu e disse con rabbia: "Gran Maestro Shui Mu, mi avevi detto che eri certo all'ottanta percento che saresti riuscito a ottenere la vittoria! Se mi avessi detto prima quello che hai appena detto, allora non sarei andata a chiedere al Grande Padre il permesso di tenere questo duello tra neo demoni!"


"Così infantile!" disse Shui Mu agitando la manica infastidito. "I duelli tra neo demoni sono pervasi da innumerevoli imprevisti. Anche se avessi detto di essere sicuro al novanta percento, si tratterebbe solo della mia opinione fondata sul mio giudizio. Dopo tutti gli anni passati a praticare la Coltivazione, davvero non comprendi una cosa così semplice?"


"Tu!!" gridò, lanciando un'occhiataccia a Shui Mu. Tuttavia, sul suo volto comparve lentamente un sorriso amaro. Shui Mu era un Dominatore di livello 3, e un suddito ufficiale. Nonostante il suo essere una discendente delle tre grandi discendenze, al momento si trovava in una posizione molto debole. Sapeva che era stata usata, ma non c'era proprio nulla che poteva fare a riguardo se non ridere amaramente.


"Senza dubbio leggermente infantile", disse Meng Hao con un leggero colpo di tosse.


Non appena la sua voce risuonò, Shui Mu mugugnò con freddezza. Il volto pallido di Wu Chen all'improvviso arrossì quando guardò Meng Hao. Lo sguardo nei suoi occhi era come quello di un uomo che sta affogando e d'un tratto vede fluttuare davanti a lui un pezzo di legno.


Ansimando, Wu Chen avanzò. Con un inchino profondo disse: "Gran Maestro, la supplico per avere il suo aiuto!"


Wu Ling lo guardò, nei suoi occhi danzavano delle fiamme di rabbia. Una parola alla volta, disse: "Quanto sei sicuro di poter vincere?"


"Circa all'ottanta percento", rispose Meng Hao con un sorriso. Questi guardò i suoi Lupi Legnoverde e poi indicò Peloso numero 5.


Peloso numero 5 improvvisamente alzò lo sguardo. Con gli occhi che sprigionavano un bagliore gelido, scattò in avanti. Non eseguì alcun movimento vistoso, ma si trasformò invece in un raggio di luce verde che sfrecciò in direzione del Pipistrello Legnoverde.


Gli occhi di Wu Ali furono pervasi dal disprezzo. Dei tre totem delle grandi discendenze, i Lupi Legnoverde erano quelli più grandi ed eccellevano anche in velocità. Tuttavia, nella sua mente, questi non potevano reggere il paragone con i Pipistrelli Legnoverde, e si sentì del tutto sicuro che il suo Pipistrello Legnoverde si sarebbe abbattuto su tutti i totem di livello 2. Emanò la sua forza di volontà, già in grado di visualizzare il cadavere essiccato del lupo.


Scoppiò in una fredda risata. Qualche istante prima, si era sentito un po' nervoso ad affrontare Gran Maestro Shui Mu. Nonostante questo, Meng Hao non era altro che un estraneo a caso di cui non si preoccupava minimamente.


Quando emanò la sua forza di volontà, il Pipistrello Legnoverde levò un urlò assordante e sfrecciò verso Peloso numero 5.


Tuttavia, prima che riuscisse a mala pena a muoversi, Peloso numero 5 aumentò la sua velocità. Non si trattava di un aumento di due volte o tre, ma piuttosto di un multiplo di dieci!


Si dissolse in qualcosa che somigliava ad un fantasma, una velocità che non era possibile per i neo demoni di livello 2. Un rumore assordante simile a quello di un temporale pervase l'aria. Nel boato, e prima ancora che il Pipistrello Legnoverde potesse reagire, Peloso numero 5 si trovò proprio davanti a lui. I suoi occhi sprigionarono freddezza quando lo morse.


Un urlo agghiacciante si versò dalla bocca del Pipistrello Legnoverde. Il suonò durò solo un momento prima di interrompersi improvvisamente. Peloso numero 5 ingoiò il pipistrello grande quanto una mano in un sol boccone.


Ci fu una macchia verde, poi Peloso numero 5 tornò al fianco di Meng Hao. Dal momento in cui aveva lasciato il fianco di Meng Hao fino al momento in cui tornò, era trascorso un solo respiro!


Questa era una fatalità dello stesso livello!!


Su ogni cosa vigeva un silenzio tombale. Gli occhi del pubblico circostante erano spalancati, e sembrava che non riuscissero nemmeno a respirare. A tutti girava la testa con uno shock senza precedenti.


Wu Chen stava lì confuso, e la delicata bocca di Wu Ling era completamente aperta. La sua espressione era sconvolta e assente, come se stesse sognando.


Wu Ali fissava con lo sguardo assente. Il Pipistrello Legnoverde era morto troppo velocemente perché lui reagisse.


Anche Wu Hai era nella folla. Qualche istante prima aveva visto Meng Hao prepararsi per fare una mossa, e si era preoccupato. Ora, però, fissava con gli occhi spalancati, con la mente del tutto assente.


Wu Ali e il resto dei membri della sua discendenza rimasero a fissare, stupiti, con la testa che girava a ciascuno di loro. Era avvenuto tutto così in fretta che non ebbero nemmeno la possibilità di tremare.


Riguardo a Grande Anziano, i suoi occhi furono subito pervasi da un bagliore mai visto prima quando fissò Peloso numero 5. Il Sacerdote della Terra fece un respiro profondo e osservò Meng Hao, il suo sguardo brillava come il sole.


Trascorse un lungo momento prima che l'aria fu pervasa da un brusio.


"Una fatalità... una fatalità istantanea? Una fatalità istantanea dello stesso livello!!"


"Quello è un Lupo Legnoverde mutante! Cielo, quello è un Lupo Legnoverde mutante!!"


“È stato così veloce! La sua velocità... è addirittura maggiore di quella di un neo demone di livello 3! Questo non era un duello tra neo demoni, è stato un vero massacro!!"


"Le uniche persone che possono allevare neo demoni come questo... sono un Dominatore di livello alto!!"


Fu in questo momento, nel bel mezzo delle reazioni, che tutti gli occhi si posarono su... Meng Hao.


NOTE:


-Il nome di Mo Fang in cinese è 墨方 mò fāng – Mo è un cognome che significa anche "nero" o "inchiostro". Fang significa “quadrato”.


-Il nome di Mo Zi in cinese è 墨子 mò zǐ. Questo nome è lo stesso di un famoso filosofo cinese.                        


                                



