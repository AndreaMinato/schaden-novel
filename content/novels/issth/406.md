---
weight: 406
title: Capitolo 406 - La Terza Spada di Legno
pubDate: 2025-03-17T11:17:34.908Z
tags:
    - issth
---


Nel momento in cui si alzò, fu come se tutto il mondo si rimpicciolisse. Tutto venne sostituito da Meng Hao. Si scatenò una tempesta, con tanto di fulmini che si scagliarono verso i Cieli.


La mente di Meng Hao vorticava e il cuore tremava. La sua aura esplose, avvolgendo il cortile, e l’orda di neo-demoni tremò e lo fissò con terrore.
Piagnucolavano e si prostravano a terra, senza osare muoversi.


Anche Pelosone era scosso e aveva chinato il capo. Il Pipistrello Nero tremava mentre fluttuava a mezz’aria. C’era assolutamente qualcosa di straordinario, ma Meng Hao era nella fase avanzata del Nucleo Dorato ed era un Sigillatore di Demoni. Per questi due motivi, solo un suo pensiero poteva eliminarlo e trasformarlo in cenere.


Per quanto riguardava il Pipistrello Nero, Meng Hao era completamente diverso dal suo precedente padrone.


I fulmini solcavano il cielo al di sopra del cortile, saette che danzavano nell'aria. L’aura nel cortile era caotica ed era come se tutta la zona fosse stata eliminata dal mondo e fosse un’entità a sé stante, parte di Meng Hao.


Il suo corpo emanò una luce dorata. Dopo di ciò, non rimase più alcuna traccia della sua aria da allievo, sostituita dalla volontà crescente di un potente esperto del Cielo e Terra. In quel momento non era più uno studioso, ma un esperto alla fase avanzata del Nucleo Dorato, che poteva stare al fianco dei Coltivatori allo stadio dell’Anima Nascente.


Tutto ciò… non poteva essere visto dal mondo esterno, nel quale soffiava una brezza leggera che muoveva le nubi. All'interno del cortile, però, c’era la volontà di un potente esperto che proveniva da Meng Hao.


Il suo sguardo si fissò sul Pipistrello Nero tremante per un momento, poi chiuse gli occhi. Però durò solo un istante. Poi spalancò di nuovo gli occhi. I fulmini scomparvero senza lasciare traccia e la tempesta si dissolse. Il corpo di Meng Hao tornò alla normalità. Non era più un potente esperto, ma era tornato un gentile accademico.


“Una spada di legno…” disse leggermente. Allungò la mano destra, all'improvviso, il Pipistrello Nero iniziò a tremare, incapace di resistere. Volò verso Meng Hao, che lo afferrò. Era terrorizzato da Meng Hao, si vedeva chiaramente nei suoi occhi. Gli pareva che il potere Celeste, unito al leggero Qi Demoniaco di Meng Hao, si trasformasse in un’incredibile pressione che gravava su di lui.


Meng Hao trattenne il pipistrello, pensieroso. Dopo un momento, sollevò la mano sinistra, trapassando il corpo del Pipistrello Nero, che iniziò a contorcersi mentre la forza vitale lo abbandonava. Allo stesso tempo, però, con la mano sinistra, Meng Hao riversò Qi Demoniaco nel suo corpo, restituendogli la vita.


La sua mano sprofondò nel corpo del pipistrello, fino a chiudersi sull’elsa della spada di legno per poterla finalmente estrarre.


In un bagno di sangue, il Pipistrello Nero indietreggiò lanciando urla agghiaccianti, lottando per levarsi in volo. Invece cadde a terra, ansimante, in punto di morte. Allo stesso tempo, nei suoi occhi comparve un bagliore di gratitudine. anche se tremava, la sua maestosa forza vitale stava schizzando alle stelle.


Pareva che la spada stesse bloccando la sua forza vitale e ostruendo la sua coltivazione. Ora che Meng Hao l'aveva rimossa, la sua base di Coltivazione si era ripresa e la sua forza vitale era esplosa. Insieme al Qi Demoniaco di Meng Hao, la forza vitale del pipistrello divenne ancora più forte.


Al momento sembrava debole. Però la sua ferita si stava rimarginando rapidamente e la sua aura si faceva sempre più potente.


La gratitudine nei suoi occhi scomparve gradualmente, sostituita dalla freddezza mentre fissava Meng Hao.


L’espressione di Meng Hao era indifferente e ignorò del tutto il pipistrello. Il suo improvviso potere non lo interessava minimamente.


Invece, guardò la spada di legno che aveva appena estratto e la agitò, facendo sparire tutto il sangue che la imbrattava e restituendole il suo aspetto originario. Sembrava ordinaria, come se non avesse nulla di speciale, ma iniziò a risucchiare l’energia spirituale presente nella zona. Presto divenne quello che sembrava un vortice di energia spirituale che finì per essere inghiottito dalla spada stessa.


Meng Hao fissò la spada, con un’espressione strana. Colpì la borsa da trasporto e subito ne uscirono due lampi neri, che si tramutarono in due spade identiche a quella che teneva tra le mani.


Tre spade di legno fluttuavano davanti a Meng Hao. I suoi occhi brillarono di un bagliore strano.


“Ho trovato la spada di legno nel corpo del Drago Volante delle Tempeste molti anni fa. Ora ne trovo un’altra nel corpo di questo Pipistrello Nero. Pare che queste spade di legno abbiano un’origine incredibile…” il suo sguardo si posò sulle tre spade. Era impossibile distinguerle, a meno che non si sapesse che una era un duplicato.


“Peccato che abbia usato tutte quelle Pietre dello Spirito per duplicarla. Anche se, se ne avessi di più, potrei usarle per creare il primo tipo della Formazione della Spada di Loto.


Mi chiedo quanto sia potente quella Formazione… probabilmente tanto quanto la Formazione di Spade del Tempo. Dopotutto, servono moltissime Pietre dello Spirito per duplicare le spade di legno che assorbono energia. Questa spada… è terrificante!”


I suoi occhi brillavano mentre agitava la mano destra, facendo ritornare le spade nella sua borsa da trasporto. Spostò di nuovo lo sguardo sul Pipistrello Nero.


Ora la ferita si era completamente rimarginata e la sua aura era molto più potente di prima. Infatti non era più alla fase avanzata della Stabilità della Consistenza e, ma alla fase iniziale della Formazione del Nucleo. Era ovvio che, con il passare del tempo, si sarebbe ripreso e sarebbe diventato ancora più forte.


“Le belve uccise da tali spade di legno non possono essere ordinarie. Prendiamo il Drago Volante delle Tempeste per esempio… Quindi si può immaginare quanto fosse potente questo pipistrello… chissà da quanti anni la spada è rimasta dentro di lui, portandolo a quel livello. Quando si sarà ripreso e tornerà al culmine del suo potere, chissà quanto potente sarà…” Meng Hao sorrise. Non gli importava quanto potente sarebbe diventato, finché avesse avuto il suo Qi Demoniaco, Meng Hao sarebbe stato capace di controllarlo.


Questo era vero soprattutto se si considerava che… il Qi Demoniaco che gli aveva dato da assorbire era debole. Dopotutto il Qi Demoniaco era il suo modo principale di controllarlo.


Mentre Meng Hao studiava il Pipistrello Nero, questo ricambiò il suo sguardo con occhi fiammeggianti. Dopo un istante, abbassò il capo, con condiscendenza. Era impossibile dire se fosse genuino o falso, ma in quel momento, si era arreso.


Passarono alcuni giorni. La notizia del duello tra Meng Hao e Mo Fang si era diffusa in tutta la Tribù del Corvo Esploratore. In pochissimo tempo, Meng Hao era diventato famoso in tutta la Tribù.


Una sera, il sacerdote della Terra in persona andò da Meng Hao per consegnargli un medaglione. Significava che ora Meng Hao era un vassallo ufficiale della Tribù del Corvo Esploratore.


Oltre al medaglione, gli diede anche la possibilità di ottenere l’illuminazione dall'albero sacro della Tribù, l’Albero Legnoverde…


Meng Hao pensò alla sua forza vitale totemica che poteva creare una forza magica tale da proteggere l’intera Tribù. Ripensò anche all'enorme Treant che aveva visto. Gli serviva un totem di tipo Legno, anche se uno qualsiasi avrebbe funzionato… quando si parlava dei cinque tipi di totem dei cinque elementi, ovviamente, più fosse stato potente il totem, più sarebbe stato forte al momento di preparare l’Elisir dell’Anima Nascente dei Cinque Colori.


La sua possibilità di ottenere l’illuminazione dal sacro Albero Legnoverde sarebbe arrivata sette giorni dopo.


Durante quei sette giorni, la Tribù del Corvo Esploratore organizzò diverse cerimonie. Non erano legate alla nomina di Meng Hao in quanto vassallo, ma per offrire sacrifici agli antenati e preparare il marchio Legnoverde. Era l’unico modo in cui Meng Hao poteva ottenere l’illuminazione.


Per ogni membro della Tribù, tale illuminazione era molto importante. Ogni membro adulto della Tribù aveva compiuto quel passo per raffinare la loro forza vitale. Naturalmente era considerata una fortuna per ogni vassallo.


Il settimo giorno, venne compiuta una serie di riti complicati e diverse migliaia di membri della Tribù del Corvo Esploratore si erano riuniti e sedevano a gambe incrociate sulla cima della montagna. Erano in cerchi concentrici, intonando uno strano incantesimo, il cui suono si diffuse nel Cielo e sulla Terra, che fece ammassare strati di nubi nel cielo. Fu come se il Tempo stesso stesse passando. Meng Hao indossava una lunga tunica verde mentre saliva e scale che portavano all'altare.


Il Sacerdote della Terra era lì, accompagnato da un’anziana donna, che era la Sacerdotessa del Cielo della Tribù del Corvo Esploratore. Entrambi sorrisero a Meng Hao che si avvicinava.


“La Tribù del Corvo Esploratore tratta le persone con onestà”. Disse il Sacerdote della Terra, a bassa voce. “In ogni caso, prima di ricevere bisogna dare. Il compagno Daoista Meng non è una persona ordinaria e sicuramente può percepire la buona fede della Tribù."


“Grazie mille” replicò Meng Hao, congiungendo le mani.


“Iniziamo!” disse la Sacerdotessa del Cielo, agitando la mano. Un boato risuonò nell'aria e una fessura si aprì al centro dell’altare. Subito un fascio di luce verde si alzò nel cielo, emanando un denso Qi Demoniaco.


L’apparizione del Qi Demoniaco fece sì che Meng Hao stringesse gli occhi. Immerso nella luce verde c’era un enorme Treant, di un verde arcaico e alto una decina di metro. Il suo corpo era coperto da foglie flosce ed emanava un’aria antica.


Era come se fosse esistito a lungo nel flusso del tempo e se ne potevano vedere i segni nei suoi occhi. Mentre fluttuava, emanava un’infinita forza vitale.


L’intensità della sua forza vitale era tale che tutte le forme di vita di tipo Legno subito si prostrarono e lo chiamarono antenato. Però… nella sua incredibile forza vitale, Meng Hao poteva percepire decadenza e abbandono. Era come se la forza vitale avesse raggiunto la fine della sua strada.


Il corpo del Treant era anche coperto di cicatrici ed emanava una potente aura che faceva cambiare il colore del Cielo e della Terra, ribollire le nubi e sospirare la foresta.


I suoi occhi erano carichi di saggezza mentre guardava Meng Hao.


Nel momento in cui apparve, la cantilena delle migliaia di Membri della Tribù si fece più forte, mentre tutti s’inginocchiavano e s’inchinavano.


Il Sacerdote della Terra e la Sacerdotessa del Cielo congiunsero le mani e si prostrarono davanti al Treant.


Meng Hao non riusciva a distogliere lo sguardo dall'enorme creatura. Il suo cuore tremava, ora era certo che il Treant fosse un grande Demone del Cielo e della Terra. Era simile al Mare del Nord, un vero Demone!


Il gigantesco Treant iniziò a parlare: “Straniero, avete da me ricevuta l’approvazione della Tribù che proteggo. Quindi devo augurarvi ogni fortuna. Vi farò fare esperienza di alcune mie memorie, vecchie come l’eternità... “ lentamente il Treant sollevò la mano destra e la portò di fronte a Meng Hao.


Rimase lì, aspettando che Meng Hao vi salisse. Quando lo fece, la Giada del Sigillo del Demone nella borsa da trasporto di Meng Hao reagì per la prima volta nel Deserto Occidentale.


L’antica voce della giada risuonò nella mente di Meng Hao.


“Antico Dao; Tenace Desiderio di Sigillare i Cieli; Opere di Bene per Tutti nelle Montagne; la Tribolazione del Dao Viene Alle Nove Montagne e Nove Mari; il Mio Destino è l’Eternità!”
                                


                                



