---
weight: 4070
title: Capitolo 407 –  Il Sigillatore del Demone della Quinta Generazione!
pubDate: 2025-03-17T11:17:34.908Z
tags:
    - issth
---


“Antico Dao; Tenace Desiderio di Sigillare i Cieli; Opere di Bene per Tutti nelle Montagne; la Tribolazione del Dao Viene Alle Nove Montagne e Nove Mari; il Mio Destino è l’Eternità!”


“Antico Dao; Studiare le Miriadi di Variazioni nei Demoni; Non Percorrere il Cammino degli Immortali; Fronteggiare la Tribolazione delle Nove Montagne e Mari; il Mio Dao è Eterno; Le Masse Hanno Errato ma il Mio Dao è la Verità; il Mio Destino è l'Eternità!”


L'antica voce riverberava nella mente di Meng Hao come un tuono, rimbombando e formando degli echi. I suoi occhi luccicarono e prese un respiro profondo. Guardò l'enorme mano del Treant tesa di fronte a lui, al che i suoi occhi si riempirono di determinazione. Avanzò lentamente, direttamente sul palmo della creatura.


Non appena mise piede sulla mano, il Treant alzò il capo verso il cielo e ruggì; questo scosse il Cielo e la Terra, disperdendo e sparpagliando le nuvole che avevano riempito il cielo. Sopra le loro teste apparve un cielo blu, assieme a un vortice, dove era visibile un altro mondo.


Simultaneamente, il Treant chiuse la mano in modo da non fargli il minimo danno. Poi il suo corpo si trasformò in un raggio di luce verde che sfrecciò nel cielo entrando, in un battito di ciglia, nel vortice. Il suo corpo cominciò a espandersi e Meng Hao lo guardò mentre diveniva sempre più grande. In un batter d'occhio si era trasformato in un enorme albero del Cielo e della Terra.


Nell'istante in cui l'albero comparve, la mente di Meng Hao si riempì di un brontolio. La sua coscienza sembrò espandersi; il Tempo fluì e i Cieli s'infransero. Le stelle gli si affrettarono incontro.


Mentre guardava in alto, vide che il cielo non era più cielo, ma stelle. Sotto di lui poteva vedere le vaste terre del Deserto Occidentale; le quali, però, non erano separate dal Dominio Meridionale. Sull'altro lato dell'azzurro Mare della Via Lattea, le Terre Orientali tremavano e una grande tempesta ribolliva tra queste e le Distese del Nord.


Queste erano le lande del Pianeta Paradiso Meridionale, una scena proveniente da chissà quanti anni addietro.


Le vaste terre in basso non erano piatte, ma piuttosto, sferiche, un pianeta.


All'improvviso l'arcaica voce echeggiante del Treant riempì la sua mente.


“Questo è... il Pianeta Paradiso Meridionale!”


“Adiacenti alla Nona Montagna e Mare ci sono quattro pianeti eterni. Paradiso Meridionale. Vittoria Orientale. Giunco Settentrionale. Felicità Occidentale. In accordo con la volontà primordiale, orbitano eternamente attorno alla Nona Montagna...”


“Per quanto mi riguarda, vengo da un'isola del Nono Mare chiamata Verde Chiaro. Io sono il Signore Legnoverde dell'Isola Verde Chiaro!”


Meng Hao prese un profondo respiro. Mentre il Treant parlava, lui vedeva le terre in basso rimpicciolirsi nella forma di un pianeta. Allo stesso tempo, in lontananza tra le stelle, vide...


Un'alta montagna senza fine, incommensurabilmente immensa!!


La dimensione di questa montagna superava enormemente quella del Pianeta Paradiso Meridionale. Era come la differenza tra un gigante e un insetto! Nell'istante in cui la vide, la sua mente iniziò a vorticare; si sentiva come se la sua coscienza gli venisse strappata. Un ruggito colmò il suo cuore e la sua mente.


Sebbene non comprendesse completamente la Nona Montagna e Mare, o il Pianeta Paradiso Meridionale, non era completamente ignorante. In questo momento, però, stava in realtà osservando... la maestosità della Nona Montagna!


La spazzò con lo sguardo, così come i quattro pianeti che gli giravano attorno, incluso il Paradiso Meridionale. Su entrambi i lati della Nona Montagna c'erano... due enormi mari che si estendevano tra le stelle apparentemente all'infinito!


Magari questi mari non erano fatti d'acqua salata, però si vedevano grandi onde scontrarsi sulla loro superficie; onde che sembravano abbastanza grandi da schiacciare anche i pianeti.


Questo fece tremare il suo cuore e la sua mente con un'intensità senza precedenti.


Allo stesso tempo vide un raggio di luce verde volare fuori da uno dei mari. Al suo interno vide un'enorme albero verde che sembrava capace di lottare contro i Cieli stessi.


L'albero uscì velocemente dal grande mare e attraversò il firmamento diretto verso il Paradiso Meridionale. Tuttavia, mentre si avvicinava, Meng Hao udì un brontolio nella sua mente e all'improvviso, un'enorme volto comparve sopra al Pianeta.


Il viso aveva le sembianze di un vecchio con gli occhi chiusi. Era come se il Pianeta fosse il suo corpo, mentre la testa era illusoria e si sovrapponeva al pianeta. All'improvviso aprì la bocca e disse qualcosa all'albero verde in avvicinamento. Ma Meng Hao non riuscì a capire cosa disse esattamente.


Ma appena le parole lasciarono la sua bocca, l'Albero Legnoverde all'interno del raggio di luce cominciò a crollare in pezzi e a disintegrarsi. I frammenti risultanti iniziarono a cadere verso il Pianeta Paradiso Meridionale.


Mentre si avvicinavano, la maggior parte dei frammenti si trasformarono in cenere; ma un piccolo pezzo sopravvisse. Sfrecciò attraverso il corpo di Meng Hao, causandone la rottura. Poi si fuse con esso ed entrambi caddero nel Deserto Occidentale. Dopodiché, comparve una radice.


Meng Hao era un po' confuso. Non sentiva dolore; anzi, era colmato dalla sensazione di essere diventato un albero. Passarono un numero incalcolabile di anni e infine divenne un Albero Legnoverde.


Mentre gli anni andavano e venivano, un lupo bianco, un serpente colorato e un piccolo pipistrello fecero le loro dimore sotto all'albero. Altri anni passarono e alla fine, in una notte piovosa, si avvicinò una persona.


Era un uomo di mezza età che reggeva un ombrello. Venne a fermarsi di fronte all'albero e lo osservò.


“E così, un altro essere è venuto sul Paradiso Meridionale per confermare il proprio Dao. Il corpo e lo spirito sono distrutti, ma un seme dell'anima è rimasto indietro, deciso a dare prova di se su questo Pianeta...


“Molto bene. Dato che siamo nel Deserto Occidentale del Paradiso Meridionale, userò il potere della mia Eredità per benedirvi tutti con l'abilità di trasmettere i totem. Proprio come l'Elisir del Dao Demoniaco del Dominio Meridionale... Il sentiero di un antico Dao, il mio destino è l'Eternità.” L'uomo sospirò e alzando la mano la poggiò sull'albero. Dopo un lungo momento, si voltò e si allontano camminando.


Al che, innumerevoli fili luccicanti si emanarono da lui; erano vaghi e tenui, ma ognuno sembrava connesso al suo corpo. Rotearono nell'aria e sparirono. Questi sembravano essere nient'altro che fili di Karma.


“Io sono la Quinta Generazione della mia Eredità, il Maestro Daoista del Sigillo del Demone di Quinta Generazione. Il mio Dao è diverso da quello della Nona Montagna e Mare; con Dao differenti, un accordo non può essere raggiunto. Che siano giusti o sbagliati non importa. Il mio Dao esisterà per sempre!”


“Io fronteggerò la Tribolazione delle Nove Montagne e Mari.” L'uomo guardò indietro e fissò l'Albero Legnoverde. Al che, Meng Hao si sentì come se lo stesse guardando direttamente; la testa iniziò a ronzargli. L'uomo continuò: “Incontrarti prima della mia partenza... è il fato. Sembra che i nostri destini debbano diventare in futuro, un punto di illuminazione per uno dei successori.”


“Non che il lignaggio dell'Eredità dei Sigillatori del Demone non possa essere spezzata. Se le giovani generazioni riusciranno a ottenere l'illuminazione, la sua volontà continuerà. Altrimenti giungerà la Tribolazione del Dao delle Nove Montagne e Mari e la gente ricorderà la volontà dei Sigillatori del Demone.”


Il ronzio nella mente di Meng Hao durò a lungo; quando alla fine scomparve, tutto ciò che aveva visto stava svanendo.


Lui... era in piedi sul palmo del Treant. Il cielo pieno di nubi come prima e l'aria echeggiava del canto dei membri della Tribù del Corvo Esploratore. Tutto ciò che aveva sperimentato sembrava accaduto in un istante solo. Tuttavia, Meng Hao aveva sperimentato un'eternità.


I suoi occhi avevano un'espressione vacua e mettendo a fuoco ciò che aveva attorno, scese dalla mano del Treant, si sedette a gambe conserte sull'altare e chiuse gli occhi.


Un bagliore verde iniziò a sorgere dal suo corpo e all'interno della luce si potevano vedere dei rami. Questi penetrarono nella superficie di pietra dell'altare; facendolo apparire quasi come se stesse divenendo un Treant lui stesso.


Quando i membri circostanti della Tribù lo videro, i loro cuori e le loro menti cominciarono a tremare e rimasero a fissarlo in silenzio. Il Sacerdote della Terra e quello del Cielo iniziarono ad ansimare con occhi pieni di incredulità.


Fu a questo punto che un raggio di luce si avvicinò da lontano. Si trasformò in un uomo dall'aspetto antico e le onde della sua base di Coltivazione lo ponevano nella fase intermedia dell'Anima Nascente. Nell'istante in cui comparve, il suo sguardo cadde su Meng Hao e la sua espressione fremette.


Dopo un lungo momento, il vecchio disse: “L'Antenato Legnoverde sta concedendo un totem...” I due Sommi Sacerdoti della Tribù lo guardarono con espressioni serie in volto e annuirono.


“Considerando che sta ricevendo un totem dall'Antenato, cancellate ogni indagine su di lui. Non importa da dove viene o quanto di ciò che ha detto sia vero o falso. Ora è un eterno vassallo della Tribù del Corvo Esploratore!”


Il tempo passò lentamente. Quando Meng Hao riaprì gli occhi, era già sette giorni più tardi.


Vide che i membri della Tribù si erano dispersi. Era sera e non c'era in vista una singola persona; era da solo sull'altare in cima al picco più alto della montagna.


I suoi occhi erano pieni di confusione; guardò il suo corpo e vide che c'erano innumerevoli rami attaccati ad esso, si allungavano in tutte le direzioni come se ora fosse un albero.


Dopo un lungo momento, prese un respiro profondo e i rami d'albero di ritrassero lentamente, rifondendosi con il suo corpo. Alla fine si alzò in piedi.


Quando guardò il cielo, si lasciò scappare un sospiro; la sua era un'espressione di calma.


“Ci sono 3.000 Dao. Il Dao dell'Alchimia. Il cammino dei Demoni. I Totem. Varie tecniche e metodi. Tutti loro sono grandi Dao. Che siano i totem o il Sigillo del Demone, anche il talismano Celeste che ha fatto le Terre Nere...


Sono come le tre pagine di arti segrete che ho ottenuto. La prima riguarda la catalisi e la creazione di elisir medicinali. La seconda, la manifattura dei tesori del Tempo. La terza, le arti da Dominatore di Demoni che possono trasformare i Demoni. Tutte e tre sono connesse tra loro a vari livelli, ma in realtà, spuntano tutte dalla stessa fonte!


Hanno tutte qualcosa a che fare con il sigillare i Demoni!” I suoi occhi brillarono si una strana luce. Mentre guadagnava l'illuminazione, capì che non importava se si parlava del Dominio Meridionale o del Deserto Occidentale, quando si parlava di Cielo e Terra tutto riguardava gli Immortali e i Demoni!


Se uno voleva un chiaro esempio di Immortali, non ve ne era uno migliore dell'altezzoso Clan Ji del Pianeta Paradiso Meridionale. Se uno voleva un buon esempio di Demoni... i migliori sarebbero i misteriosi e molteplici Sigillatori del Demone!


“La cosa inusuale è che i Demoni sono caratterizzati dalla loro varietà... Di conseguenza, nelle terre del Paradiso Meridionale sono rappresentati dal Dao dell'alchimia nel Dominio Meridionale. Sono i simboli del talismano nelle Terre Nere e i totem nel Deserto Occidentale. Sicuramente le Terre Orientali e le Distese del Nord hanno le proprie varianti.


Alla fine sono tutti Demoni!


Sono differenti dagli Immortali. Gli Immortali hanno la loro dignità, ma i Demoni hanno la loro varietà. Con gli Immortali c'è un solo percorso, ognuno delle altre miriadi di sentieri sono Demoniaci!” Mentre riceveva questa illuminazione senza precedenti, la sua mente ronzava come se i fulmini vi stessero cadendo dentro.


I suoi pensieri avevano raggiunto questo punto. Sebbene il suo corpo fosse sul picco della montagna della Tribù del Corvo Esploratore, la sua coscienza si espandeva, salendo fino al più alto dei Cieli. I pensieri che avevano iniziato a circolare nella sua mente quando era entrato per la prima volta nelle Terre Nere si fusero all'improvviso in una sola conclusione.


“Ogni cosa ha a che fare con il Qi delle Nove Montagne e Mari. Gli Immortali lo chiamano l'Essenza. Tuttavia, l'Eredità dei Sigillatori del Demone lo chiama Qi Demoniaco. In questo caso... magari le Nove Montagne e Mari sono in realtà un Demone dei Cieli enorme e indescrivibilmente forte!” I suoi occhi luccicarono vivacemente.


“Se collettivamente, le Nove Montagne e Mari sono un Demone, allora il suo Qi riempirebbe i pianeti che sono attorno alla Montagna. Indipendentemente dal Clan Ji o da qualche altro potente esperto, tutti gli Immortali desidererebbero acquisire l'Essenza nella Nona Montagna e Mare, e dunque diventarne il Signore.


D'altro canto, il Sigillo del Demone è solo un altro percorso di Coltivazione, che non ha nulla a che fare con l'acquisire il Qi della Nona Montagna e Mare. Se è un Demone, può essere sigillato o approvato in base a un mio capriccio!”
                                


                                



