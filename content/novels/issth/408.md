---
weight: 4080
title: Capitolo 408 –  Il Totem dell'Albero Legnoverde!
pubDate: 2025-03-17T11:17:34.909Z
tags:
    - issth
---


“O potrebbe essere che molto, molto tempo fa le persone non comprendevano la verità sui naturali meccanismi delle Nove Montagne e Mari di questo reame stellato. Pensavano fossero la chiave per sviluppare il corpo; e dopo essersi nutriti delle Montagne e Mari divenivano sempre più forti, alla fine hanno fatto breccia nel livello di vita successivo. Le loro vite si sono fuse con quelle delle Montagne e Mari, diventando degli Immortali!


Alla fine coloro che la vedevano in questo modo sono diventati la maggioranza. Tuttavia, rimase un piccolo gruppo che riteneva che le Nove Montagne e Mari fossero Demoni Celesti che potevano essere sigillati o approvati. Sigillarli per un cammino verso il potere o approvarli e diventare i loro padroni.


Quel gruppo erano... i primi Sigillatori del Demone!


Questi due gruppi di persone avevano differenti filosofie e hanno percorso differenti cammini per il potere, ma non erano in conflitto.” Meng Hao prese un profondo respiro mentre otteneva questa illuminazione.


Dopo aver acquisito la Giada del Sigillo del Demone ed essere diventato il Sigillatore del Demone di Nona Generazione, il suo cammino era sempre stato confuso. Questo era specialmente vero quando si parlava del Sigillo del Demone. La perplessità che aveva percepito nei continui tentativi di scoprire la verità l'aveva finalmente condotto alla comprensione.


“Sono venuto nel Deserto Occidentale per via dell'Anima Nascente dai Cinque Colori. Unirò i totem dei cinque elementi con la mia tecnica di creazione degli elisir. Userò il mio corpo come calderone e i totem come ricetta e creerò la mia Anima Nascente Perfetta!


Questo è il mio scopo nell'essere venuto nel Deserto Occidentale!


La mia vita è stata quella di percorrere il sentiero dei Demoni multiformi; il concetto di una miriade di variazioni è il cammino di un Sigillatore del Demone! La fine di questo percorso è di sigillare sia i grandi Demoni del Cielo, sia gli Immortali!


Simile è il sentiero di conferire l'Essenza di un Demone agli innumerevoli esseri viventi del creato, così come... Concederla ai mortali cosicché possano raggiungere l'Ascensione Immortale!”


La sua mente ronzava. Accompagnata da questa illuminazione la sua base di Coltivazione ribollì; salendo dall'avanzata fase del Nucleo Dorato fino al grande cerchio della Formazione del Nucleo.


Ora era ancora più vicino allo stadio dell'Anima Nascente; se non per il fatto che inseguiva l'Anima dai Cinque Colori, avrebbe già iniziato il suo tentativo di solidificarne una. Tuttavia, questo era un ostacolo che molti Coltivatori non avevano mai superato.


Sebbene non avesse provato la difficoltà di solidificare un'Anima Nascente, Meng Hao ne aveva letto negli antichi resoconti della Setta del Fato Viola. Sapeva che solo coloro che possedevano immensa fortuna e talento potevano essere come la proverbiale carpa che saltò oltre il cancello del drago, entrando in quello stadio profondo e sofisticato.


L'Anima Nascente... Era una fase molto superiore a quella della Formazione del Nucleo. I suoi Coltivatori possedevano tecniche magiche che superavano di molto la normalità; la loro maestria dei principi di Cielo e Terra le rendeva quasi delle abilità divine.


L'esempio più ovvio era l'arte del teletrasporto minore. Questa tecnica magica la si poteva perfino definire come onnipotente. A causa sua, qualsiasi Coltivatore all'Anima Nascente che desiderasse ritirarsi, poteva farlo facilmente e a meno che non venissero trattenuti da una formazione incantata restrittiva, erano davvero difficili da circondare o uccidere.


Un altro aspetto chiave era che, dopo aver raggiunto quello stadio, i Coltivatori potevano usare, praticamente per istinto, una particolare abilità divina chiamata... possessione!


L'Anima Nascente può emergere, perché il corpo è secondario. La Coltivazione è concentrata sull'Anima stessa; se il corpo muore, può essere abbandonato e si può prendere un nuovo corpo. Per questo, scontrarsi con un Coltivatore all'Anima Nascente era molto più difficile che combattere lo stadio della Formazione del Nucleo. Alla fase dell'Anima Nascente, la sicurezza di essere in grado di rimanere in vita lungo il grande cammino del Dao, era molto più certa.


Questi erano solo alcuni dei molti vantaggi manifestati dalle abilità divine a questo stadio, giusto la punta dell'iceberg. In accordo con le conoscenze comuni, solo coloro che erano davvero allo stadio dell'Anima Nascente avevano la possibilità di capire davvero quanto fossero potenti!


Gli occhi di Meng Hao erano colmi di un forte bagliore. Il suo corpo scintillò improvvisamente e si trasformò in un raggio di luce che sfrecciò verso il suo cortile dietro la montagna. Mentre fischiava nell'aria, emersero diversi flussi di Senso Divino che, dopo averlo percepito, si fermarono, semplicemente osservandolo andare via.


“Sembra che questo particolare pezzetto di illuminazione da parte dell'Antenato e i cambiamenti risultanti, mi mettano in una posizione piuttosto speciale...” Meng Hao rifletteva dopo aver notato che i flussi di Senso Divino non facevano altro che guardare mentre se ne andava. Sebbene non potesse esserne sicuro, fu in grado di fare parecchie supposizioni esatte.


Dopo aver fatto ritorno al suo cortile, la sua orda di neo-demoni era molto eccitata. Pelosone lo caricò per poi corrergli attorno in cerchio, ululando tutto contento. Meng Hao rise e gli diede dei colpetti sulla testa. Dopo che l'orda si fu calmata, si sedette a gambe incrociate e con gli occhi che luccicavano. Dopo un pensieroso momento, questi iniziarono a brillare.


“Quando prima mi sono svegliato, c'erano molti rami di tipo Legno che partivano dal mio corpo...” Chiuse gli occhi e fece ruotare la sua base di Coltivazione. Dopo che furono trascorsi pochi respiri, il suo corpo tremò. Le vene sporsero dalla pelle e piccoli rami simili a tentacoli sbucarono fuori. I rami si girarono verso il basso penetrando nel terreno, per poi spargersi in tutte le direzioni. In questo momento, Meng Hao emanava un'aura di tipo Legno molto densa. Inoltre brillava di un'accesa luce verde come se lui stesso fosse sul punto di trasformarsi in un antico Albero Legnoverde.


Tutti i neo-demoni nel cortile lo guardavano scioccati e con gli occhi pieni di confusione. Tutto a un tratto, però, percepirono che ora il loro Padrone era molto più famigliare di quanto fosse prima. Iniziarono a correre in cerchio a questo Meng Hao Legnoverde, saltando e facendo amichevolmente casino.


Il tempo passò. All'alba del secondo giorno, Meng Hao aprì gli occhi. Sembrava come se si fosse svegliato da una sorta di trance. Nell'istante in cui li aprì, il bagliore verde che lo circondava sfarfallò e brillò con una luminosità senza fine.


“In accordo con le informazioni datemi da Wu Chen riguardo al marchio di un totem di tipo Legno, sembra che io... abbia già passato il primo punto critico. Ora sono pienamente fuso con il Legno. Non c'è separazione...” Guardò il suo corpo Legnoverde; questo era ovviamente la fortuna donatagli dal Treant, la personificazione dall'antico Albero Legnoverde.


Magari aveva anche a che fare con il Patriarca di Quinta Generazione del Sigillo del Demone. In ogni caso, ora era completamente concentrato su questa questione e su questa soltanto.


La principale ragione per cui era venuto alla Tribù del Corvo Esploratore era di acquisire un totem di tipo Legno. Ora, era riuscito ad acquisirne non uno normale, ma quello dell'antico Albero Legnoverde. Per Meng Hao, questo era un eccellente primo passo sul percorso dell'Anima Nascente dai Cinque Colori.


Prese un respiro profondo e chiuse gli occhi. Seguì i passi e le tecniche tra le informazioni dategli da Wu Chen. Fece ruotare lentamente la sua base di Coltivazione e cominciò a completare l'ultimo passo del totem di tipo Legno... il vero tatuaggio.


Il tempo passò. Un'ora più tardi, il bagliore verde che si emanava da lui iniziò a tremolare. Al che, alzò le mani per eseguire un incantesimo; all'improvviso spinse le mani in fuori e aprì di colpo gli occhi, pieni di una luce brillante.


Nel momento in cui spinse le mani in fuori un rombo lo riempì. La luce verde salì a condensarsi lentamente sopra la sua testa; allo stesso tempo, i rami che gli erano attaccati iniziarono ad agitarsi e a crescere più lunghi. A questo punto, apparve attorno a lui l'immagine fantasma di un albero; quello che doveva fare era separare questo albero illusorio da se stesso.


Prima fonderlo, poi separarlo, infine, marchiarlo. Tribù differenti usavano metodi diversi, ma il concetto base era lo stesso in tutto il Deserto Occidentale. Il marchio del totem era sempre eseguito in questa maniera.


Mentre la luce verde si separava lentamente dal suo corpo, anche i rami cominciarono a sparire. Al che, l'immagine dall'albero iniziò a solidificarsi all'interno del bagliore. Iniziò a diventare sempre più tangibile, come se un'enorme albero verde stesse diventando veramente reale.


Nonostante il fatto che fosse un'illusione, l'albero emanava una densa aura di tipo Legno. La quale si diffuse vorticando in tutte le direzioni, azzittendo tutti i neo-demoni nell'area attorno al cortile di Meng Hao. Simultaneamente, l'erba al suolo e gli alberi nella foresta circostante cominciarono a contorcersi e a crescere. Una densa e indescrivibile forza vitale cominciò a salire furiosamente dall'albero illusorio di fronte a Meng Hao.


Quest'aura era abbastanza per far tremare il Cielo e la Terra. Non pochi tra i Coltivatori attorno la notarono e cominciarono a guardarsi attorno con espressioni serie.


Meng Hao prese un respiro profondo. In realtà, anche se tutto attorno a lui iniziò a tremare con sempre maggior violenza, non vi prestò nessuna attenzione. Era completamente concentrato sul primo passo della sua Anima nascente dai Cinque Colori, il marchio del totem di tipo Legno.


“Solidificati!” I suoi occhi luccicavano mentre eseguiva incantesimi con entrambe le mani. Poi, indicò verso l'albero verde di fronte a lui; il quale iniziò immediatamente a rimpicciolirsi.


Il processo era molto lento; un pollice alla volta. Allo stesso tempo, i cambiamenti incredibili della zona attorno divennero ancora più intensi. Presto l'effetto si propagò ancora di più, fino a che tutti i membri della Tribù lo notarono con sconcerto.


Potevano vedere chiaramente il bagliore verde salire nel cielo e, allo stesso tempo, era apparso magicamente un enorme albero, pieno di densa forza vitale che causava la crescita selvaggia della vegetazione circostante.


In quel momento quattro raggi di luce scesero a gran velocità dalla montagna. In testa vi era nessun altro che il Grande Padre della Tribù del Corvo Esploratore, il vecchio coi capelli bianchi. La sua espressione mentre si precipitava verso il cortile di Meng Hao, per poi levitarvi sopra a mezz'aria, era seria.


“Compagno Daoista Meng, per favore non farti l'impressione sbagliata! Io sono il Grande Padre del Corvo Esploratore, resterò qui a montare la guardia per te!”


Ancora mentre le sue parole risuonavano, due dei raggi di luce in arrivo si trasformarono nei Sacerdoti della Terra e del Cielo. Anche loro levitarono a gambe incrociate montando di guardia.


L'ultimo era il Grande Anziano. Sebbene fosse riluttante, anche lui levitò fronteggiando una quarta direzione mentre Meng Hao completava il suo marchio.


In realtà, dal momento in cui aveva ottenuto il totem dell'Albero Legnoverde, si erano preparati per il momento in cui si sarebbe svegliato e avrebbe iniziato il marchio del totem, in modo da poter montare la guardia.


L'Albero Legnoverde non era un albero comune. Una marchiatura come questa avrebbe sicuramente causato una gran varietà di cambiamenti incredibili in Cielo e in Terra. Infatti, avrebbe molto probabilmente fatto arrivare molti neo-demoni a investigare. Perciò, era necessario avere delle persone che stessero di guardia per assicurare che niente andasse storto.


Meng Hao guardò i quattro che scrutavano in quattro direzioni diverse. Rimase silenzioso per un momento prima di lasciarsi scappare un sospiro; indipendentemente dal fatto che la Tribù avesse o meno un obbiettivo nascosto, tutto ciò che avevano fatto nei giorni passati dimostrava un'incredibile quantità di buona fede. Meng Hao poteva vederlo chiaramente.


Prese un profondo respiro; ignorò ogni cosa e si concentrò completamente sul terminare il processo per imporre il tatuaggio del totem dell'Albero Legnoverde. Mentre la sua base di Coltivazione si agitava, lui continuò a eseguire incantesimi. L'enorme albero illusorio che aveva di fronte continuò a rimpicciolirsi e la sua aura ad aumentare. Presto, l'Albero Legnoverde era di soli venti o venticinque metri di altezza. La forza vitale che emanava era abbastanza intensa da far tremare ogni cosa attorno. A quel punto, aveva attratto l'attenzione delle altre Tribù della catena montuosa.
                                


                                



