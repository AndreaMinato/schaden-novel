---
weight: 41
title: Capitolo 41 - Una Sensazione nello Stato di Zhao!
pubDate: 2025-03-17T11:17:34.759Z
tags:
    - issth
---


Quando il segno apparve nel cielo sopra la Setta dell’Affidabilità, tutti i discepoli della Fazione Esterna della Setta lo fissarono con soggezione e in stato di shock, le loro menti tentavano di comprendere. I loro volti erano pieni di sguardi vacui, incapaci di comprendere quello che stessero osservando.


Guardando i caratteri d'oro riempire il cielo, i loro cuori tremarono. Ciccio, che stava affilando i denti con la spada a scaglia di pesce, fece suoni soffocati, cercando di evitare di pugnalarsi la lingua mentre assisteva alla scena.


Shangguan Xiu, che sedeva in meditazione isolata, alzò improvvisamente la testa. Quando vide quello che stava succedendo, il suo corpo cominciò a tremare, e i suoi occhi brillarono d’incredulità. Il suo volto cambiò, come se avesse improvvisamente pensato a qualcosa d’incredibilmente spaventoso. Si fermò e in un lampo fece apparire un incantesimo di teletrasporto che aveva preparato anni prima.


Il più velocemente possibile, entrò nell'incantesimo per poi scomparire.


Nella sala principale del tempio sulla Montagna Est, come Meng Hao e gli altri apparvero, lo sguardo di He Luohua cadde su loro. Guardando verso il cielo, il suo volto divenne pallido e barcollò all'indietro di alcuni passi.


Il Grande Anziano Ouyang corse fuori dal tempio principale, guardando verso il cielo, con la faccia sconvolta.


"Avete toccato qualcosa nella zona di meditazione del Patriarca?" Chiese, voltandosi ad osservarli. La sua espressione era molto solenne, così come il suo tono di voce.


"Quando stavamo per tornare, è apparsa una stele di pietra", disse Chen Fan, che sembrava addolorato. "Eravamo preoccupati che se l'avessimo portata con noi, avrebbe potuto portare un disastro alla Setta. Così, invece, ne abbiamo fatto delle copie.” Estrasse il suo contenitore di giada, così come Meng Hao e Xu Qing. Li consegnarono al Maestro Ouyang.


"Questo è ..." La fronte del Grande Anziano Ouyang si contrasse e poi i suoi occhi brillarono d’incredulità.


"Non c'è bisogno di studiarle, sono false", disse He Luohua con un lungo sospiro. "La stele di pietra così come il segno nel cielo. Sono entrambi falsi.” Guardò per terra, poi scosse la testa.


"Le altre Sette dallo Stato di Zhao saranno presto in arrivo. La Setta dell’Affidabilità non sarà in grado di sfuggire a questo disastro. Sono qui per il Patriarca”. Scosse la manica e un rombo si poté udire in tutta la Setta dell’Affidabilità. Una luce tenue apparve ricoprendo tutto.


"Voi siete i tre discepoli della Fazione Interna della Setta, aspettate nella sala del tempio principale". Proprio mentre la sua voce risuonava, delle scie di luce iniziarono ad apparire nel cielo da tutte le direzioni, quasi venti ne apparvero, accompagnate da fischi acuti.


Le scie si avvicinarono allo scudo che circondava la Setta dell'Affidabilità e più lo facevano, più il cielo e la terra tremavano. I quattro picchi della montagna tremarono come se stesse per crollare. Il silenzio riempì improvvisamente le montagne circostanti. Le bestie selvagge tremavano di paura, non osando emettere un solo suono.


Di circa venti persone in cielo, sei formavano il nucleo del gruppo. Quattro erano uomini e due erano donne e tutti erano degli anziani. Indossavano abiti di lusso e il potere emanato dalle loro basi di Coltivazione era pietrificante.


Ognuna di queste sei persone aveva due o tre coltivatori dietro di sé, seguaci, ognuno dei quali aveva una base di Coltivazione alla parità con il Grande Anziano Ouyang. Questi individui erano le persone più potenti in tutto lo Stato di Zhao, e ora erano qui nella Setta dell’Affidabilità, piombando su di lei come nuvole scure.


"Setta dell’Affidabilità!" Una voce rimbombò potente come un tuono. Gli edifici che componevano la Fazione Esterna della Setta sembravano come in procinto di crollare. Molti discepoli della Fazione Esterna della Setta tossivano sangue e la paura ricopriva i loro volti.


"La Setta del Vento Gelido è potente", disse He Luohua con preoccupazione. La sua voce risuonava come un tuono, mentre lui si trovava sulla cima della montagna, sopprimendo la voce dopo aver parlato. Sollevò la mano destra, e un suono ne scaturì come un vento invisibile, dirigendosi verso la persona che aveva appena parlato, circondandolo, diventando improvvisamente nero e trasformandosi in una bocca massiccia che sembrava inghiottire la fase della Formazione del Nucleo della Setta del Vento Gelido. Il volto dell'uomo cambiò e si ritirò rapidamente senza esitazione.


"Basta, basta" disse uno dei potenti esperti della Formazione del Nucleo, guardando He Luohua. La sua voce era leggera ma piena di un potere soppresso. Indossava una lunga tunica viola ricamata con immagini di flauti. Accigliato, alzò la mano e il vento nero senza forma si dissipò. "Compagno Daoista He, il segno nel cielo è apparso dalla tua Setta dell’Affidabilità. Per favore, consegnacelo."


Un silenzio di tomba riempì la Fazione Esterna della Setta, i discepoli sentirono l'ombra della morte sopra di loro. All'interno della sala principale del tempio, Meng Hao, Chen Fan e Xu Qing sedevano in silenzio. Sapevano che alcune persone al di fuori avevano delle basi di Coltivazione così spaventose che potevano distruggere tutto con un gesto della mano.


Il cuore di Meng Hao batteva forte mentre li guardava. Era la prima volta che vedeva delle persone così potenti. I suoi pensieri improvvisamente si riempiono di un intenso desiderio di diventare più potente.


He Luohua si trovava sulla cima della Montagna Est, guardando il gruppo di persone. Dopo un po' di tempo, sospirò.


"Cosa vuoi che vi consegni? Non ho idea da dove provenga quel segno ".


«Daccelo senza combattere» disse bruscamente l'uomo con la veste viola. "Disperdi la grande magia protettiva della Setta dell’Affidabilità. Consentici di cercare liberamente. Questo è ciò che intendiamo fare per prendercelo. Se non lo farai, nonostante il fatto che siamo entrambi Coltivatori dello Stato di Zhao, distruggeremo il tuo grande incantesimo e poi stermineremo la Setta dell’Affidabilità."


"Sterminare la Setta dell’Affidabilità ..." He Luohua improvvisamente rise, sempre più forte. Echeggiando in tutta la Setta dell’affidabilità. Mentre rideva, vide il Grande Anziano Ouyang che stava accanto a lui guardarlo come se fosse pronto a combattere fino alla morte. Vide anche i tre discepoli della Fazione Interna della Setta che sedevano zitti nella sala del tempio principale. Poi guardò la folla di discepoli della Fazione Esterna della Setta, coperti di sangue. Sapeva che erano senza speranza, inermi.


Come poteva combattere? Come poteva assicurarsi che i discepoli del Fazione Esterna della Setta potessero vivere un altro giorno? Come poteva evitare questo disastro...


"Fintanto che sono il Leader delle Setta dell’Affidabilità, non permetterò a degli estranei di imbrogliarci e di umiliarci. Ma non c'è davvero alcun modo per proteggere tutti..." La sua risata conteneva del dolore, ma anche una piccola parte di speranza.


"Anche se non sterminassi la Setta dell’Affidabilità, temo che comunque non avrebbe vita lunga. Pertanto... a partire da oggi, la Setta dell’Affidabilità è sciolta. Non ho più bisogno di queste montagne banali!" Scosse la manica e volò in aria. Guardandolo scioccato, il Grande Anziano Ouyang lo seguì. Galleggiando in aria, guardando verso la Setta dell’Affidabilità, in quella che era stata la loro casa per più di sessant'anni. Le loro espressioni erano piene di dolore.


"Discepoli, ascoltate il mio ordine. La Setta dell’Affidabilità è sciolta! Da ora non siete più suoi discepoli. Questo mondo non vedrà più la Setta dell’Affidabilità!” Piccole vene s’ingrossarono nei suoi occhi. I circa venti esperti dello Stato di Zhao cominciarono a ridere freddamente mentre ascoltavano le parole scioccanti di He Luohua.


"Siete soddisfatti?" Chiese. "Qualsiasi tesoro o segno qui non ha nulla a che fare con me, né con questi piccoli discepoli sotto di me. Se avete il coraggio di fare del male a qualcuno, farò esplodere il grande incantesimo protettivo e poi... potremo pure morire tutti insieme." La sua voce era decisa e l'amarezza delle sue parole fece fremere i cuori di tutti gli esperti dello Stato di Zhao.


"Compagno Daoista He, dato che hai preso questa decisione, certamente non ti renderemo le cose difficili", disse una vecchia tra i sei più potenti esperti. "La Setta dell’Affidabilità è sciolta. Se te ne vai via, non causeremo problemi a nessuno dei discepoli. Puoi stare tranquillo.” Il suo sguardo era come un fulmine. Mentre guardava la Setta dell’Affidabilità, poteva ipotizzare che l'oggetto da cui era comparso il segno si trovasse qui, ma non apparteneva a nessuna delle persone.


Meng Hao alzò lo sguardo al cielo, e mentre le parole di He Luohua risuonavano nelle sue orecchie, si ricordò della legge della giungla. Nonostante il Leader della Setta fosse potente, era lo stesso stato costretto a sciogliere la Setta.


Chen Fan non disse nulla, ma barcollò all'indietro di alcuni passi sulle gambe instabili. Xu Qing abbassò la testa.


"Sentendo le parole del Compagno Daoista di Tianlao, mi sento proprio in pace." He Luohua scosse la manica e il grande incantesimo protettivo si dissipò. Con questo, abbandonò il campo, seguito dal Grande Anziano Ouyang.


Alcuni tra il gruppo di persone che fluttuava nel cielo guardavano He Luohua con occhi entusiasti, chiaramente disposti a lasciarlo andare. Eppure la loro attenzione era incentrata sulla ricerca nella Setta dell’Affidabilità.


All'interno della sala principale del tempio, il volto di Chen Fan era pallido. Fece ancora qualche passo, finché non si appoggiò alla statua di Patriarca Affidabilità.


In quel momento, un'esplosione riempì il cielo e una moltitudine di fulmini apparve. Una risata fredda ne emerse, sconvolgendo tutti i Coltivatori. Anche i volti degli esperti dello Stato di Zhao sembravano scossi.


"Nessuno è autorizzato ad andarsene" la voce ruggì. Un enorme scudo improvvisamente travolse la Setta dell’Affidabilità, coprendo tutta l’area per innumerevoli chilometri in tutte le direzioni. Nessuno poteva andarsene, anche volendolo.


He Luohua cambiò espressione. Guardò in alto nel cielo e vide un’enorme bussola Feng Shui, di circa trecento metri di diametro. In cima si trovava una bella donna che indossava una tunica verde scuro molto lussuosa. I capelli erano legati da una forcella a forma di fenice. Decine di Coltivatori la circondavano, la maggior parte di loro erano femmine e tutte  estremamente belle. Le loro espressioni erano fredde e arroganti mentre guardavano verso il basso.


"Esatto, a nessuno è consentito andarsene." Improvvisamente, l'aria sembrò dividersi e un grande uomo corazzato apparve ridendo. Portava un'enorme spada d'oro appesa alle spalle, seguito da decine di persone, tutti grandi e grossi, con volti colmi d’intento omicida .


"Zhao Shanling della Setta del Gelo Dorato, Protettore del Dao ", disse la bella donna di mezza età che stava al centro della bussola Feng Shui, la voce fredda. "Hai sicuramente un naso sensibile." La sua voce s’increspava, riempiendo l'aria.


"Se le signore della Setta del Setaccio Nero possono venire", rispose Zhao Shanjun con una risata, "allora perché non possono farlo gli uomini della Setta del Gelo Dorato?"


Proprio in quel momento, un sospiro provenne dall'alto dello scudo. Una luce fredda scese dal cielo e quando si avvicinò trafisse lo scudo lucente. Nella zona danneggiata apparve una spada volante di quasi trecento metri di lunghezza.


La spada blu dall'aspetto primitivo volò all'interno, circondata da un freddo turbinio, talmente intenso da causare la caduta di fiocchi di neve in tutta la zona che circondava la Setta dell’Affidabilità. In piedi in cima alla spada c'era un uomo di mezza età.


Indossava una lunga tunica da studioso e teneva le mani giunte dietro la schiena. Era l'unica persona in cima all'enorme spada, ma emanava l'aura di una persona che poteva saltare tra i cieli senza poter essere fermato da nessuno.


"La Setta della Spada Solitaria!" disse He Luohua, cambiando la sua espressione. Conosceva l'identità di questo studioso della Setta della Spada Solitaria, la Setta numero uno nel Dominio Meridionale. La loro Setta aveva un detto: solo una spada solitaria ha bisogno di lasciare la Setta, e i cieli verranno scossi.
                                


                                



