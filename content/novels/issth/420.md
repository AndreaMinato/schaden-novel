---
weight: 4200
title: Capitolo 420 – Rompi quelle Zanne!
pubDate: 2025-03-17T11:17:34.910Z
tags:
    - issth
---


“Che peccato” pensò Meng Hao. “Sono riuscito a identificare solo Mo Li e il vecchio diavolo Wang. Non c'è stato modo di indovinare chi siano Yan Song e Li Tao.”


“Gran Maestro Meng” disse in modo poco amichevole Mo Zi, il Dominatore di Demoni di rango 7, “devi stare attento. Questa è una battaglia tra la vita e la morte. Quando sarà il momento, speriamo tu abbia abbastanza tempo per dire la parola 'ritiro'.” Gli passò accanto squadrandolo con un'espressione sinistra.


Al suo fianco c'era Mo Fang, che guardò Meng Hao con uno sguardo di profonda ira e il chiaro desiderio di uccidere.


Mentre padre e figlio lo precedevano all'interno dello scudo dorato, la sua espressione era calma. Ovvio, quella era la natura della personalità di Meng Hao; più calmo appariva, più probabilmente avrebbe ucciso.


Considerando che i suoi avversari gli avevano mostrato le zanne, allora per quanto lo riguardava, era tempo di rompergliele!


Wu Ling appariva nervosa mentre lo osservava, mentre Wu Chen al suo fianco aveva gli occhi pieni di fanatismo. Aveva la massima fiducia in Meng Hao, quasi una fede cieca. Nel suo cuore, la forza di Meng Hao era incomparabile.


Il corpo di Meng Hao guizzò, mentre lui e Pelosone diventavano un raggio di luce bianca che sfrecciava verso lo scudo. Quando entrò, i suoi occhi fremettero. Lo scudo era come acqua che scorresse sulla pelle e poteva chiaramente percepire il potere di tipo Legno al suo interno. Sembrava come se potesse perfino utilizzare il potere del totem dell'Albero Legnoverde per esercitarvici un basso livello di controllo.


Allo stesso tempo, appariva esserci anche il potere di tipo Metallo all'interno della luce dorata, il che lo sorprese non poco.


Quasi nello stesso momento in cui Meng Hao mise piede sulla piattaforma, i Dominatori delle altre quattro Tribù arrivarono a gruppi di tre. Gu La, la donna anziana, il vecchio pescatore e altri. Tutti i Dominatori che avrebbero partecipato alla battaglia, ora si trovavano sulla piattaforma. Fu in quel momento che...


Quando Gu La agitò la mano, facendo apparire quasi un centinaio di neo-demoni attorno al Gigante Selvatico, i ruggiti scossero il Cielo e la Terra. In mezzo a questo gruppo incredibile, c'erano più di dieci Draghi delle Alluvioni, così come un gigantesco Lupo Zombie che emanava un'aura di morte senza confini. Questo lo distinse in modo scioccante dagli altri.


I continui ruggiti del Gigante riempirono di sconcerto i membri delle Tribù che li osservavano.


La successiva fu la donna. La Scimmia Ciclope gigante che cavalcava lanciò un urlo, mentre lei sembrò aprire una porta nell'aria stessa; all'istante apparve un'orda di scimmie, ognuna delle quali era un Ciclope Demoniaco. Erano quasi un centinaio in totale e la loro vista era tanto sconcertante quanto quella di Gu La.


Dopo di lei toccò al vecchio dai capelli bianchi e con un portamento da essere trascendente, il quale cavalcava una possente gru bianca. Agitò la mano e fu circondato improvvisamente da una vasta collezione di piccoli serpenti bianchi. Il numero in suo possesso superava grandemente quello dei neo-demoni degli altri Dominatori. Ce ne erano centinaia e tutti avevano delle lingue biforcute che guizzavano dentro e fuori. Da loro giungeva l'aura di un veleno ipertossico.


Ma il più sorprendete di tutti era il vecchio pescatore. L'enorme lombrico su cui stava in piedi lanciò un urlo silenzioso, mentre un'enorme quantità di limo appariva magicamente attorno ad entrambi. Al suo interno erano rintanati innumerevoli lombrichi d'aspetto aggressivo che si dibattevano di qua e di là, rendendo la scena simile a un'illusione.


Poi c'era Mo Zi. Ruggendo, due Draghi delle Alluvioni gli giravano attorno, facendo apparire delle deformazioni nell'aria. Ne emerse un'orda di neo-demoni, una vasta collezione di Draghi delle Alluvioni, nessuno dei quali era piccolo.


Per quanto riguardava Meng Hao, non appariva impressionante come gli altri. La sua orda conteneva solo alcune dozzine di Lupi e Pipistrelli Legnoverde, che non erano abbastanza per impressionare qualcuno quando paragonati agli altri cinque.


In quel momento, tutti i membri delle Tribù, all'esterno dello scudo dorato, stavano prestando molta attenzione. Questo era vero in particolare per i Grandi Padri e i Sacerdoti. Il Duello dei Dominatori di Demoni era molto diverso dalla battaglia dei Coltivatori Totemici. I Totem rappresentavano la forza personale; invece, sotto molti aspetti, i Dominatori potevano influenzare tutta la Tribù.


In qualunque modo li si guardasse, i Dominatori avevano una posizione molto più alta dei Coltivatori.


La prima battaglia del Rito poteva essere ignorata entro certi limiti; la parte davvero importante di tutta la faccenda era la seconda battaglia!


Wu Ling appariva estremamente nervosa. Wu Chen eccitato ed entusiasta. Il resto dei membri delle cinque Tribù si scambiavano sguardi ansiosi...


E in quel momento la battle royal ebbe inizio!


In passato Meng Hao aveva sempre aspettato che gli altri prendessero l'iniziativa. Ma dopo essere giunto nel Deserto Occidentale, le cose era differenti. Sarebbe stato il primo ad agire; e quando avesse attaccato... l'avrebbe fatto con l'intento di uccidere!


Il suo primo attacco non fu portato contro i Dominatori delle altre quattro Tribù, ma invece, alla volta di Mo Zi.


Mi mostri i denti? Allora stai cercando di morire!


Questo era Meng Hao. Se si doveva attaccare, lo si doveva fare con decisione e l'intento di uccidere.


Agitò la manica, e immediatamente Pelosone ululò mentre il suo corpo iniziava a espandersi. Il branco al suo fianco, così come il Pipistrello Nero, si trasformarono tutti in raggi di luce e si gettarono contro Mo Zi e la sua orda di neo-demoni.


L'attacco lo colse completamente di sorpresa. Mai avrebbe immaginato che Meng Hao sarebbe stato il primo a fare una mossa, tanto meno contro di lui. Il suo piano era di lanciare un attacco a sorpresa nel folto della battaglia, così da avere una buona scusa se qualcuno lo avesse rimproverato.


Perciò l'attacco di Meng Hao lo colse completamente di sorpresa.


“Stai cercando di morire!?” urlò. I Draghi delle Alluvioni della sua orda ruggirono e si scagliarono verso i neo-demoni di Meng Hao. Di lato, il volto di Mo Fang si riempì di intensa furia quando lo guardò. Poi un freddo sorriso gli contorse la faccia.


“Sei morto!” disse.


Un rombo sorse immediatamente nel cielo.


L'attacco di Meng Hao riempì gli altri Dominatori di sorpresa. Anche tutti coloro che erano all'esterno dello scudo dorato osservarono con gli occhi che guizzavano per lo stupore.


“Cosa sta succedendo con la Tribù del Corvo Esploratore...?”


“Hanno un altro voltagabbana? Non dirmi che costui è uguale al tipo di prima, così potente da poter battere tutti gli altri?”


“Impossibile! Il Dominatore Tian Qi è troppo forte, non potrebbe mai essere sconfitto da questo tipo.”


Gli scioccati membri delle Tribù si voltarono lentamente a guardare i membri dell'altra Tribù. Quello che videro era completa incredulità. Questo era specialmente vero per il Grande Padre e il Sacerdote, le cui espressioni erano molto simili a quelle della prima battaglia.


Questo suscitò altre discussioni.


“Dannazione, c'è qualcosa di sbagliato qui. Guarda le loro espressioni!”


“La prima volta era comprensibile, ma perché succeda di nuovo la stessa cosa, significa che deve essere un loro trucco!!”


“Ma... Che trucco sarebbe esattamente? Uccidersi l'un l'altro per primi?”


Mentre all'esterno le discussioni continuavano, dentro lo scudo Mo Zi stava ridendo fragorosamente.


“Meng, fesso, dato che cerchi di morire, non biasimarmi per accontentarti. Siamo entrambi vassalli della stessa Tribù, ma considerando come mi hai attaccato, devi essere un doppiogiochista! In questo caso... Ti ucciderò anche se cercherai di arrenderti!” Mo Zi mandò metà dei suoi Draghi, così come quello a due teste, alla carica.


Risuonò un grosso boato nel cielo. Pelosone era un raggio accecante di luce bianca, piena di brutalità. Il Pipistrello Nero guizzò in avanti, con i denti affilati che scintillavano e il corpo del Drago delle Alluvioni avvizzì immediatamente; morendo con un urlo miserabile.


L'espressione di Mo Zi crollò immediatamente. Aveva previsto che Meng Hao sarebbe stato forte, ma mai avrebbe immaginato che il Lupo Bianco e il Pipistrello Nero potessero essere così scioccanti. In effetti non poteva quasi credere che fosse lo stesso pipistrello che gli era appartenuto. Nella sua memoria, il suo talento latente non equivaleva ai Draghi delle Alluvioni, che era il motivo per cui l'aveva dato a suo figlio per protezione.


Come avrebbe mai potuto immaginare che sotto il controllo di Meng Hao, il Pipistrello Nero avrebbe esibito un potere tanto stupefacente!?


“Questo è solo l'inizio” disse poi con una fredda risata. “Pensavo di usare questo trucco con un esterno, ma suppongo tu andrai bene.” Con questo colpì la sua borsa da trasporto. Emersero immediatamente centinaia di ululanti Draghi delle Alluvioni, dieci dei quali a due teste.


Quando gli altri Dominatori videro l'aura che si emanava da questi Draghi, i loro volti si riempirono di sconcerto. Ovviamente, quelli all'esterno dello scudo erano ancora più sorpresi.


Meng Hao guardò con indifferenza i Draghi e poi disse: “Sbagliato. Questo non è l'inizio, questa è la fine.”


Le sue mani eseguirono un gesto incantato, per poi premere sulla sua regione del dantian.
Immediatamente, il suo Nucleo Dorato tremò mentre un ruggito si emanava dal Nucleo dell'antico Drago Volante delle Tempeste.


Insieme al ruggito, l'immagine illusoria di un Drago lungo trecento metri apparve sopra la sua testa.
Aveva una lunga coda, ali dalle punte affilate e occhi rosso sangue. Emanò immediatamente un'aura sconcertante.


Anche lo scudo dorato iniziò a ondeggiare e distorcersi. I Dominatori circostanti lo fissarono scioccati.


“Quello è...”


“Un neo-demone di livello 11! Cieli, quello... è la proiezione spirituale di un neo-demone di livello 11!!”


“Una tale pressione... Questo tipo... non ditemi che è un Grande Dominatore di Demoni!?!?”


Tutti gli altri Dominatori sulla piattaforma erano sconcertati. Loro e i loro neo-demoni tremavano di paura mentre osservavano il Drago Volante delle Tempeste.


La pressione intensa emanata da qualcosa di molto superiore a loro riempì improvvisamente l'area.


La pressione intangibile ricoprì ogni cosa all'interno dello scudo dorato. Nell'istante in cui era apparso, i Draghi delle Alluvioni attorno a Mo Zi avevano iniziato a tremare e a emettere grida lamentose.
Sembravano urlare per una paura che rasentava la fobia.


Si ritirarono tutti tremando, come se non potessero resistere alla pressione che pesava su di loro. I loro versi miserabili erano tali che sembrava come se i loro corpi dovessero iniziare a collassare.


Il volto di Meng Hao era freddo mentre agitava la mano destra. Immediatamente, il Drago Volante delle Tempeste lanciò un urlo incredibile che fece tremare lo scudo e oscurare il cielo all'esterno. L'antico Drago era un sovrano del cielo, il suo orgoglio e la sua dignità vennero mostrate in pieno quando caricò i tremanti Draghi delle Alluvioni.


Quando passò, non ci furono grida. I Draghi non fecero nulla per prevenire il Drago Volante dall'inghiottirli. Indipendentemente dal fatto di avere una o due teste, di fronte al Drago Volante erano così deboli da non poter resistere. Nell'arco di pochi respiri erano stati tutti consumati.


Mo Zi gridò allarmato e incredulo. Il suo volto era pallido mentre barcollava all'indietro. Quando il Drago Volante gli si avvicinò, i suoi occhi si riempirono di follia; irradiavano un desiderio maniacale di vivere e, all'improvviso, afferrò Mo Fang e lo tirò di fronte a se.


“Io, Mo Zi, mi sono immerso nel Dao dei Dominatori di Demoni per molti anni. Ho speso il sangue del mio cuore nella mia ricerca su come produrre neo-demoni incredibili. Tu, cretino, rifiuto di arrendermi!”


Ruggendo, eseguì un incantesimo con la mano sinistra mentre il Drago si avvicinava. Poi premette la mano sulla testa di suo figlio. Si vide uno sguardo incredulo e confuso sulla faccia di Mo Fang quando il sangue spruzzò dalla sua bocca e all'improvviso, la sua testa esplose.


“Prendi mio figlio e dai vita a un nuovo neo-demone! Usa la sua anima per realizzare l'Eredità da Dominatore di Demoni di Mo Zi, il Drago delle Alluvioni a otto teste Mo!”


Mentre il corpo di Mo Fang tremava, si udirono dei ruggiti. All'improvviso, la testa nera di un Drago emerse dal suo interno e volò fuori nell'aria.


Una. Due. Tre... Ci volle solo un secondo perché otto teste spuntassero dal corpo di Mo Fang.
                                                        



