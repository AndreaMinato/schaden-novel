---
weight: 4250
title: Capitolo 425 - La Recisione Non Può Continuare!
pubDate: 2025-03-17T11:17:34.911Z
tags:
    - issth
---


Sul Mare della Via Lattea fluttuava un'isola. Se si guardava l'isola dall'alto del cielo, aveva l'aspetto di una tartaruga. Quest'isola era stata un bel mistero nel Mare della Via Lattea durante gli anni passati. Fluttuava qua e là, circondata dalla nebbia.


D'un tratto l'isola fluttuante si fermò, e dal suo internò si poté udire uno spaventoso grido di rabbia.


“FOTTETEVI!! Bastardi! Mi ero appena addormentato, e adesso venite a disturbarmi? Pensate che io voglia i ricordi di quell'idiota di Meng Hao? Maledizione! FOTTETEVI!!"


La voce tonante di Patriarca Affidabilità riecheggiò, sollevando delle onde enormi nel Mare della Via Lattea.


La voce arcaica disse con ansia: "Com'è possibile che esista una cosa del genere!?!? Come posso portare a termine questa recisione? Come?!?!”


Sembrava sconvolto ed esasperato, e tremava a causa della sola esistenza di Meng Hao. Su di un'altra isola nel Mare della Via Lattea c'era un uomo alto e robusto, di fronte al cavalletto di un artista, intento a ritrarlo sulla tela.


Nel bel mezzo di una pennellata, l'anziano  aggrottò la fronte e alzò lo sguardo al cielo. Comparve improvvisamente un bagliore intenso.


"Alle persone presenti nella mia memoria non può essere reciso il Karma dei Cieli di Ji", disse a voce bassa. Sollevò la mano destra al cielo e poi agitò il pennello. Ne venne fuori una goccia di inchiostro che poi si unì all'aria.


Improvvisamente, tutto il cielo in quella regione divenne completamente nero.


Riecheggiò un urlo disperato. La voce era quella dell'antico Ji Diciannovesimo.


Tutti i Coltivatori che erano stati colpiti dalla distruzione dei filamenti di Karma tremarono all'improvviso. I fili che li univano a Meng Hao iniziarono improvvisamente a ristabilirsi. Dalla distruzione assoluta tornarono ancora una volta alla loro forma originale. Infatti, poiché erano stati formati nuovamente dalla distruzione, erano ancora più forti e saldi di prima.


Il volto di Chu Yuyan era pallido. I suoi occhi chiusi si aprirono e lei guardò in silenzio il carattere "Meng" scritto sul muro. Lentamente sollevò la mano e scrisse il carattere "Hao".


Demone degli Elisir ripose l'elisir medicinale e osservò l'orizzonte senza parlare. Tuttavia, i suoi occhi erano carichi di devozione e determinazione.


Ciccio si grattò il capo quando ripensò in modo confuso agli eventi passati. All'improvviso, il suo corpo tremò ed egli sussultò. Adesso c'erano molti più ricordi del passato. Il volto tentennò quando si ricordò di Meng Hao.


Chen Fan era lo stesso di sempre, come anche tutte le terre del Dominio Meridionale. Nelle Terre Nere e nel Deserto Occidentale tutti i Coltivatori a cui erano stati colpiti i fili del karma d'un tratto guarirono.


Xu Qing in silenzio si morse le labbra. Osservò la bottiglia di elisir nella sua mano e i suoi occhi furono pervasi da una profonda ansia. Ora ricordava tutto quello che era successo, e venne pervasa dal gelo. Poteva solo immaginare la solitudine che avrebbe provato se l'immagine di Meng Hao non fosse stata presente nei suoi ricordi.


Nel silenzio, serrò i denti. Sapeva che il potere era l'unico modo per risolvere davvero i problemi. Ora era più determinata che mai ad unirsi completamente con i ricordi di Matriarca Fenice e aumentare il livello della sua base di Coltivazione.


Tornando al Deserto Occidentale, nella Sacra Terra della Divinità del Corvo, in particolare nelle profondità del vulcano, Meng Hao si trovava nello Stagno del Destino e tremava. Anche lui sentì il grido disperato. Quando questo riecheggiò, lui aprì gli occhi per vedere la lenza argentata diventare nera. Il nero si diffuse e, quando ciò avvenne, la lenza si trasformò in fumo e cenere. Il fumo e la cenere si sparsero insieme all'urlo.


Il rumore fece brillare gli occhi di Meng Hao per la freddezza. Non era riuscito a vedere cosa fosse appena successo, ma aveva assistito alla recisione del Karma dell'anziano uomo lombrico. Poteva solo immaginare la morte che aveva appena vissuto.


Dai suoi occhi si sprigionò l'istinto omicida quando vide una figura indefinita davanti a lui. Era l'immagine di un Coltivatore circondato da fiamme nere, il quale gridava mentre si sforzava di scomparire da questo luogo.


La figura indefinita continuava a gridare un nome. “Shui Dongliu, è Shui Dongliu….”


Gli occhi di Meng Hao splendettero. La mano sinistra si sollevò e posizionò la maschera color sangue sul suo volto. Una potenza enorme e frenetica esplose dalla base di Coltivazione. Si sprigionò il Qi di Sangue sotto forma di ondate quando partì all'attacco.


Dito di Sangue. Palmo di Sangue. Mondo della Morte di Sangue!


Comparvero tutti, provocando un boato impressionate che pervase l'aria mentre questi piombarono sulla figura illusoria. L'intento omicida di Meng Hao crebbe quando agitò ancora la mano. Comparve la Formazione della Spada di Loto; quando ruotò, si generò il potere del Tempo.


“MUORI!” gridò Meng Hao con voce fredda. La sua mano si agitò per un incantesimo e poi lui indicò davanti a sé.


La Ghigliottina del Qi Viola, la Garrotta del Qi Viola e la Luna Gibbosa Viola esplosero con un boato, facendo sollevare una luce viola.


"Senza un volto, una sola parola, le fiamme della guerra si uniscono!". Meng Hao sollevò la mano sinistra e premette sulla maschera. Comparve immediatamente un volto gigante. Questo aprì la bocca ed emise delle parole senza voce. L'aria fu pervasa da un boato quando questo sfrecciò verso la figura illusoria.


Poiché il grido disperato continuava, Meng Hao partì all'attacco infilandosi il guanto del Clan Fang. Tirò un pugno e si poté udire un rombo imponente. L'intento omicida di Meng Hao si levò quando questi tirò ancora e ancora pugni, più di cento volte.


Ciascuno di questi pugni conteneva un potere incredibile. Risuonarono dei boati senza fine, e la figura illusoria parve essere sul punto di esplodere in mille pezzi. Sembrava che fosse stata sigillata, così da renderla incapace di fare qualsiasi movimento; anche la sua base di Coltivazione era oltremodo debole. Stava ancora tentando di sparire e scappare, ma Meng Hao recitò un altro incantesimo e comparve l'Ottava Maledizione del Sigillo del Demone.


Quando d'un tratto la figura smise di muoversi, il volto di Meng Hao fu deformato dal desiderio di uccidere. Nessuna delle sue arti magiche sembrava sortire alcun effetto su questa figura. Eppure, Meng Hao non era ancora disposto a lasciarlo scappare.


Aveva ucciso uno dei figli di Ji, e non aveva paura di uccidere questo Ji Diciannovesimo. Questo era vero soprattutto considerando che se non lo avesse ucciso adesso, che era al minimo della forza, l'uomo avrebbe senza dubbio provocato dei problemi infiniti in futuro.


Digrignando i denti, Meng Hao premette di nuovo sulla maschera color sangue.


"Bandiera a tre strisce!" ringhiò. Questo era l'oggetto magico più potente che possedeva!


Considerato il livello attuale della sua base di Coltivazione, poteva brandire senza sforzi una striscia. Questa volta, non comparve nemmeno in forma illusoria. Non appena le parole lasciarono la sua bocca, la potenza pervase l'area quando apparì una striscia lunga color sangue. Non appena questa lasciò la mano di Meng Hao, Cielo e Terra tremarono. Sfrecciò in avanti, avvolgendo la figura di Ji Diciannovesimo e trascinandolo.


Ji Diciannovesimo lanciò un urlo terrorizzato pervaso di shock, paura e incredulità.


"Questo... questo è... lo Stendardo dell'Imperatore della Montagna e del Mare!". Gridò spaventato mentre un boato fece tremare il suo corpo. Improvvisamente, quello che era stato illusorio, solo in parte nello stesso mondo di Meng Hao, adesso venne trascinato fuori con la forza. Lì in piedi, davanti a Meng Hao, c'era un anziano.


Era evidentemente in grande difficoltà; il volto era ricoperto dall'inchiostro nero che bruciava, e la sua aura era nel caos più totale. Al momento, sembrava essere stato represso con la forza, ed era in grado di esercitare solo il potere della Formazione del Nucleo.


Il suo volto era pervaso dallo stupore. A malapena poteva credere che fosse stato davvero tirato in questo mondo.


"Impossibile! Non può essere lo Stendardo dell'Imperatore. Il leggendario Stendardo dell'Imperatore è stato distrutto..."


"Ma quale Stendardo dell'Imperatore, st*onzo!?" disse Meng Hao, con il volto contorto per la furia mentre ripensava a come in sostanza era appena morto. Poi si ricordò quello che Shui Dongliu aveva detto molti anni fa, che alle persone di cui lui si ricordava non poteva essere reciso il Karma dal Clan Ji. Era sicuro che, senza Shui Dongliu, molto probabilmente sarebbe morto.


Nella sua rabbia, inconsciamente imitò le espressioni del pappagallo. Così, serrò le mani in un pugnò e colpì. L'aria fu pervasa da un'esplosione, e l'anziano lanciò un urlo.


"Inutile mortale, osi ferire me? Tu..."


BOOM!


"Osi uccidermi!?!?"


BOOM!


Meng Hao continuò ad attaccare con i pugni incredibilmente potenti, colpendo l'anziano fino a che il suo corpo non fu sul punto di esplodere. Tuttavia, la base di Coltivazione dell'uomo era di base audace. Nonostante venisse attaccato in quel modo, il suo corpo stava recuperando velocemente.


"Penoso mortale, mi hai ferito e mi hai trascinato fuori dal mondo di Ji. Ma aspetta solo che io guarisca del tutto. Ti ucciderò a mani nude!".


Gli occhi di Meng Hao baluginarono per la freddezza e ritrasse la mano destra. Lanciò un'occhiata fredda all'anziano, che portò l'anziano stesso a fissare scioccato. Poi, l'anziano cominciò a ridere con distacco.


Però, Meng Hao agitò la mano destra per un incantesimo e poi la premette contro la fronte dell'anziano.


"Sarebbe un peccato ucciderti. Tuttavia, il tuo sangue, insieme al sangue di quel figlio di Ji che ho ucciso, può aiutarmi a creare il mio Spirito di Sangue!".


"La mia guarigione supererà velocemente qualsiasi feritina che mi infliggerai", disse l'anziano con tono violento. D'un tratto, Meng Hao agitò la mano e comparve la Formazione della Spada di Loto. Si generarono ondate di potere del Tempo, che colpirono inesorabilmente l'anziano uomo.


Lui rimase sconvolto, ma nonostante questo lanciò una risatina fredda.


"Se avesse avuto il doppio della potenza, forse avrebbe potuto farmi del male. Ma quel livello del Tempo è semplicemente insufficiente!"


"Non è sufficiente?" chiese Meng Hao, con gli occhi che tremolavano con freddezza. All'istante produsse le quattro spade di legno e trafisse il corpo dell'uomo per intralciare la sua guarigione.


L'uomo era tirannico e arrogante per natura, ma nel momento in cui vide le quattro spade di legno, e in particolare quando queste lo trafissero, non ebbe altra scelta che lanciare un urlo disperato.


"Maledizione! Maledizione! Quelle sono... le Spade dell'Assassinio Immortale!! Tu, tu, tu... ma chi sei tu?! Come puoi possederne così tante!! Sebbene non siano del tutto sigillate... sono proprio delle Spade dell'Assassinio Immortale!!". Le sue ferite improvvisamente peggiorarono e la guarigione procedette a rilento. Grazie alle diverse forme di tortura di Meng Hao, Ji Diciannovesimo si trovò in una situazione a dir poco pessima.


"C'è ancora tempo per causarti del dolore!" disse Meng Hao, con il gelo che tremolava nello sguardo.


Nel frattempo...


Nel Grande Tang, nelle Terre Orientali, si trovava un palazzo lussuoso. Al suo interno vi era seduta la ragazza con il temperamento esplosivo che Meng Hao aveva incontrato quell'anno, Fang Yu. Al momento stava ripulendo la bocca dal sangue; come avrebbe mai potuto Ji Diciannovesimo immaginare che gli effetti della sua Recisione del Karma sarebbero arrivati fino al Grande Tang nelle Terre Orientali e fino a Fang Yu? [1]


Il volto di Fang Yu venne pervaso dalla rabbia e lei si alzò in piedi. Stava per uscire dalla porta quando si udì la voce di una donna, scioccante e rabbiosa ai massimi livelli. Questa proveniva dalla zona proibita sul retro del palazzo.


“CLAN JI!!”


L'espressione sul volto di Fang Yu tentennò. Vide qualcuno volare fuori dalla zona proibita verso di lei. Era una donna di mezza età in abiti eleganti. Il suo volto era bellissimo, ma severo. Non appena comparve, tutto divenne offuscato e l'aria stessa cominciò a vibrare. La terra tremò e sulla superficie degli edifici vicini comparvero delle crepe, nonostante gli incantesimi protettivi. [2]


"Mamma..." disse Fang Yu tremando. Al mondo non temeva nessuno più di sua madre.


"Tu, vieni con me!" disse la donna. Questa donna altri non era che la donna comparsa nel Clan Song nel Dominio Meridionale. I suoi occhi sprigionarono istinto omicida quando si voltò verso il palazzo del Clan Ji, che era presente nel Grande Tang delle Terre Orientali.


"Mamma, non fare nulla di avventato. Papà prima ha detto che..."


"Non parlare di tuo papà con me. Vieni o no?!". Gli occhi da fenice della donna sprigionarono un intenso istinto omicida.


NOTE:


-Meng Hao incontrò Fang Yu nel capitolo 309, durante gli eventi che portano alla fine del libro 3. All'inizio lei lo aveva attaccato, ma si era allontanata dopo aver visto il simbolo sulla sua mano, dopo di che ebbe uno scatto d'ira madornale.


-Questa donna comparve nel capitolo 190 come anche in quelli successivi. È stato nel capitolo 193 che il ragazzo del Clan Song insinuò che in realtà lei fosse la madre del Giglio della Resurrezione.                        


                                



