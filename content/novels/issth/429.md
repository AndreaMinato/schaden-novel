---
weight: 4290
title: Capitolo 429 - Il Corvo Dorato e il Grande Albero
pubDate: 2025-03-17T11:17:34.912Z
tags:
    - issth
---


Meng Hao si guardò intorno, mormorando tra sé e sé. Poi esaminò l’area con il Senso Spirituale, ma oltre al Corvo Dorato e all'albero, non c’era altra traccia.


“Può essere sparito completamente?“ Pensò Meng Hao. In quanto Gran Maestro del Dao dell’alchimia, aveva preparato degli elisir medicinali senzienti, di quelli che tentavano di strappare la fortuna dal Cielo e dalla Terra, elisir che i Cieli tentavano di distruggere con la tribolazione.


Perso nei suoi pensieri, Meng Hao rifletté sulla possibilità che l’elisir medicinale fosse avvizzito molto tempo prima e che di esso fosse rimasta soltanto polvere. “Probabilmente si è ridotto in cenere".


Meng Hao non riusciva a immaginare come un elisir uscito da una fornace in quel modo potesse ancora esistere dopo così tanti anni. Smise di pensarci e volse il capo per guardare il grande albero.


Dopo un lungo istante, allungò la mano e la posò dolcemente sul tronco.


Nel momento in cui lo toccò, questo iniziò a vibrare e si illuminò di una luce dorata. Nello stesso momento, il tatuaggio totemico di tipo legno sulla sua fronte emanò un bagliore verde.


Non ci fu alcuna comunicazione o interazione, ma ci fu un frammento di volontà che esisteva da chissà quanto tempo nell'albero che, in quel momento, venne liberata. Aveva incontrato qualcosa che le somigliava e aveva finalmente deciso di andarsene.


Meng Hao guardò l’albero e percepì che non aveva più forza vitale. L’unica cosa che rimaneva erano le tracce del passaggio del tempo.


Dopo un lungo istante, Meng Hao sospirò.


“Quindi questo è il luogo che Yan Song e gli altri bramano ardentemente di raggiungere… Nessun elisir medicinale, solo un cadavere e i resti di un grande albero. Persino la formula dell’elisir nel contenitore di giada appartiene ai tempi antichi. Al giorno d’oggi non si potrebbe nemmeno trovare le giuste piante medicinali. L’unica cosa degna di nota è quel Corvo Dorato". Meng Hao sollevò lo sguardo sull'uccello posato sulla cima dell’albero.


Infine scosse la testa e stava per ritirare la mano, quando un brivido gli attraversò il corpo. Il Corvo Dorato spalancò gli occhi. Emanava una potente forza vitale, che penetrò nel grande albero. All'improvviso l’albero irradiò un grande potere, come se… Fosse ancora vivo.


Dato che Meng Hao stava ancora toccando l'albero poteva percepire il potere della forza vitale. In un attimo i suoi occhi si spalancarono increduli.
Sollevò di nuovo lo sguardo sul Corvo Dorato. Era un’antica reliquia sacra della Tribù della Divinità del Corvo, qualcosa che esisteva da moltissimi anni, abbastanza potente da dar vita a un’intera Tribù.


“Questa forza vitale…" Meng Hao rimase a lungo senza parole. Alla fine prese un respiro profondo. In quanto Gran Maestro del Dao dell’alchimia conosceva bene gli elisir medicinali e quindi poteva capire che la forza vitale che proveniva dal Corvo Dorato in realtà conteneva… l’aura di un elisir medicinale!


Non emanava forza vitale, ma il potere di un elisir medicinale!


“È perché ha consumato l’elisir o… È lui stesso l’elisir medicinale?!" Quest’ultima possibilità sconvolse Meng Hao, Che sentì il cuore accelerare. Prima di raggiungere quel luogo non avrebbe mai immaginato che il Corvo Dorato di quella Tribù una volta potente… Avesse avuto origine da un elisir medicinale.


Era un Gran Maestro del Dao dell’alchimia e quindi accettava il fatto che laghi e montagne potessero diventare Demoni. Però, forse era la sua stessa conoscenza profonda dell’alchimia a far sì che gli fosse impossibile concepire che la stessa cosa potesse accadere con gli elisir medicinali.


Il suo respiro si fece affannoso. Era quasi del tutto certo che delle due possibilità a cui aveva pensato, la prima fosse sbagliata. Dopo aver consumato l’elisir medicinale, la sua aura non sarebbe durata così a lungo.


L’unica conclusione esatta era che l’elisir medicinale si fosse trasformato in un Demone, che poteva esistere per sempre!


Affannato, Meng Hao sollevò lo sguardo sul Corvo Dorato sul grande albero. All'improvviso un’immagine fece capolino nella sua mente. Vide un antico Gran Maestro del Dao dell’alchimia, seduto ai piedi di un albero Legnoverde, che si preparava a morire durante la meditazione. Mentre la morte si avvicinava, produsse il più incredibile elisir che avesse mai preparato.


Purtroppo, quando l’elisir fu pronto, il Gran Maestro aveva già esalato il suo ultimo respiro.


Anni dopo, l’elisir già senziente era fuoriuscito dalla fornace per elisir. Pareva che le sue azioni avessero qualcosa a che fare con l’albero Legnoverde.
Dal momento in cui era apparso nel mondo, il suo unico amico e compagno era stato l’albero Legnoverde.


Gli anni erano passati. Dopo moltissimo tempo, quando l’elisir era maturato e diventato potente, aveva fondato la Tribù della Divinità del Corvo.
Trascorsero molti altri anni. Alla fine la vita dell’albero Legnoverde iniziò a consumarsi e morì.


L’elisir medicinale non poteva accettare la morte dell’albero e usò i suoi poteri per trasformare il suo colore e sacrificò parte della sua forza vitale per alimentare l’albero.


Ma l’albero era davvero morto. Nonostante tutto quello che faceva, l’unica cosa che poteva essere riportata indietro era qualcosa di vuoto, anche se poteva apparire vivo.


L’elisir medicinale lo riconosceva, eppure… Si rifiutava di arrendersi.


Meng Hao ci ragionò a lungo, per poi lasciarsi sfuggire un sospiro leggero. Lasciò ricadere la mano mentre indietreggiava di alcuni passi. Congiunse le mani e si inchinò profondamente davanti al grande albero e al Corvo Dorato.


Percepiva che il corvo diventava sempre più debole. Presto la sua forza vitale si sarebbe esaurita e si sarebbe trasformato in cenere nel vento e, quando questo fosse successo, il grande albero non avrebbe più avuto nulla che garantisse la sua vuota esistenza e si sarebbe trasformato in cenere a sua volta.


Forse entrambi stavano solo aspettando quel momento, per innalzarsi insieme nel cielo.


Meng Hao guardò il corvo e l’albero. Non sapeva perché, ma per qualche motivo lo sguardo negli occhi del corvo gli ricordava il Demone Gran Maestro degli elisir. Il corvo era retto sulla cima dell’albero, il Demone degli Elisir rimaneva sulla sua tozza montagna. Il corvo vigilava sull'albero, il Demone degli elisir vigilava sulla statua dell’Est Viola.


Era una strana sensazione che fece sì che Meng Hao rimanesse bloccato pensieroso per momento, prima di sospirare.


“Dato che sono qua, posso usare parte del mio potere…" Sollevò la mano destra per lanciare un incantesimo. Poi prese un respiro profondo e puntò il dito verso l’albero.


“In nome del mio ruolo di Sigillatore del Demone di Nona Generazione, ti trasmetto la Legittima Concessione!" subito un brivido gli attraversò il corpo, facendogli tossire sangue. Quando questo Cadde sull'albero, una strana luce si accese negli occhi del corvo Dorato che fissava Meng Hao.


“La Legittima Concessione ha fatto sì che diventassi un Demone!
La Legittima Concessione ha reso il tuo Dao infinito!
La Legittima Concessione ha fatto sì che il tuo spirito ritornasse dal vuoto per diventare un demone!
La mia approvazione è in nome della Lega dei Sigillatori del Demone… È la Legittima Concessione, una vera benedizione".


Era il vero uso della Legittima Concessione. Dopo aver raggiunto l’illuminazione, Meng Hao non ne aveva mai usato il vero potere su alcun demone, al massimo solo parte di esso.


La Legittima Concessione era un tipo di approvazione. Qualunque demone nel cielo e sulla terra che avesse ricevuto l’approvazione di un Sigillatore del demone, avrebbe potuto assorbire temporaneamente parte dell’essenza della nona Montagna e del Nono Mare. Anche se il demone fosse morto, la sua anima non si sarebbe dispersa.


Il Corvo Dorato non aveva fatto alcun favore a Meng Hao, ma le sue emozioni e pensieri lo avevano convinto. L’avevano toccato e gli avevano fatto credere che aiutarlo con la Legittima Concessione fosse la cosa giusta da fare.


Dopo aver manifestato il potere della Legittima Concessione, Meng Hao prese un respiro profondo. Guardò l’albero e il Corvo Dorato, per poi voltarsi per andarsene. Fu in quel momento che il Corvo Dorato emise un verso. Era il primo suono da quando Meng Hao aveva raggiunto quel luogo, un richiamo penetrante.


Il suono ricordava lo stridio del metallo sul metallo. Meng Hao si voltò per vedere il Corvo Dorato che tremava. In quel momento apparvero immagini spettrali, accompagnate da una luce dorata che colpì il torso di Meng Hao trasformandosi in un marchio dorato.


Era un tatuaggio totemico simile a quello dell’albero Legnoverde, l’immagine di un Corvo Dorato. Era un totem di tipo Metallo, e se Meng Hao fosse stato abbastanza fortunato da raggiungere il Risveglio Ancestrale, avrebbe potuto trasformarsi nell'antico carattere che significava metallo!


Dopo aver emanato il totem, il Corvo Dorato parve aver perso almeno metà delle sue forze. Il suo corpo tremava, sul punto di collassare, prima di ricomporsi e fissare lo sguardo su Meng Hao.


Meng Hao aprì la bocca per dire qualcosa, anche se non sapeva cosa. Però, in quell'esatto momento, nel mondo grigio riecheggiò un boato proveniente dalla bocca del settimo vulcano. Apparvero quattro figure.


“Ahahahahaha! Siamo qui!"
                                


                                



