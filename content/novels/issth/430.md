---
weight: 430
title: Capitolo 430 - Combattere lo Stadio dell’Anima Nascente
pubDate: 2025-03-17T11:17:34.912Z
tags:
    - issth
---


Riecheggiò un boato mentre quattro persone uscivano dalla bocca del settimo vulcano. Li guidava un uomo avvolto in una tunica bianca. I suoi capelli frustavano l’aria e i suoi occhi lampeggiavano come dei fulmini. Aveva un’espressione euforica. Altri non era che Yan Song.


Alle sue spalle si trovava Li Tian, i cui occhi brillavano cauti. Sfrecciava nell'aria come un Drago Nero, la tunica scura che ondeggiava nel vento.
Assomigliava davvero a un drago, con la sua presenza imponente.


Dietro di lui si trovavano Mo Li e l’Eccentrico Wang.


Quando apparvero, fu subito palese che erano interessati a quel mondo grigio. La prima cosa che videro fu il grande albero, insieme a Meng Hao e al cadavere che giaceva ai suoi piedi!


Però ciò che attirò la loro attenzione più di qualunque altra cosa fu la fornace per gli elisir!


“Quindi è qui!" disse Yan Song, con sguardo gelido. Al suo fianco gli occhi di Li Tian che fluttuava a mezz'aria erano seri mentre si posavano su Meng Hao.


Mo e Wang fluttuavano a loro volta, guardandosi attorno con occhi lampeggianti. Al vedere che Meng Hao era l’unica persona presente, si illuminarono di una luce strana.


“Compagno Daoista Meng, siete così veloce" disse Li Tian con serietà. “Non indossate una maschera oggi, ma siamo tutti vecchi amici, no? Non c’è bisogno di alcun travestimento. Ci avete sconfitto qui, ed è cosa buona e giusta, ma secondo il nostro accordo, dovete darci qualunque tesoro abbiate acquisito. È ora di condividere ciò che abbiamo". Mentre parlava si avvicinò a Meng Hao. Anche Yan Song, Mo e Wang si avvicinarono, circondandolo.


Meng Hao si accigliò mentre fissava gli Eccentrici allo stadio dell’Anima Nascente che si avvicinavano. Il suo volto si adombrò e si lasciò sfuggire uno sbuffo freddo, per poi sferrare con il piede destro un calcio che scagliò la fornace in aria.


Nel momento in cui il suo piede si mosse, Li Tian sollevò la mano destra e puntò Il dito contro Meng Hao.


“Compagno Daoista Meng, che cosa state facendo?!" Dal suo dito provenne un turbine nero, che sollevandosi in aria si tramutò in un fiore nero rotante con cinque petali. Ogni petalo sembrava un volto sinistro che emetteva urla di dolore mentre si scagliava contro Meng Hao.


Meng Hao agitò la mano destra. Davanti a lui l’aria si tinse di rosso mentre si emanava una luce sanguigna e appariva una gigantesca mano che si scagliò contro il fiore nero, colpendolo. Risuonò un’incredibile esplosione.


Mentre il suono dell’esplosione riecheggiava ancora, Meng Hao indietreggiò. Yan Song e gli altri continuarono ad avanzare. Fu a questo punto che Meng Hao finalmente parlò.


“Compagno Daoista Li, vorrei porvi una domanda. Esattamente che cosa state facendo? Perché non andate a esaminare quella fornace!"


Agitò la manica, con espressione seria. All’udire le sue parole, Yan Song e gli altri si bloccarono. Gli occhi di Li Tian si strinsero mentre si posavano sul fornace. Anche gli altri la guardarono e videro subito il buco.


Era ovvio che non fosse stato fatto di recente. Yan Song e gli altri erano delle vecchie e astute volpi e si resero conto al primo sguardo che il buco era stato creato tanto, tanto tempo prima.


“È…”


I quattro si accigliarono e iniziarono a respirare con apparente difficoltà.


L’espressione di Meng Hao era di disapprovazione, rabbia perfino. “Non sono qui da molto. Dopo aver raggiunto l’albero, ho visto solo il cadavere e la fornace mal ridotta!"


Aveva da tempo notato che l’ormai debole Corvo Dorato si era nascosto sulla cima dell’albero. Anche guardando con attenzione, non avrebbero potuto notare la sua presenza.


“Se vi dicessi che non ho trovato nulla non mi credereste. Bene, ho trovato qualcosa!" Ridendo freddamente sollevò la mano destra per rivelare il contenitore di giada. Mentre tutti lo guardavano, prese un altro contenitore, di colore bianco, per imprimervi le informazioni del primo. Dopo di ciò lanciò il primo contenitore di Giada davanti a sé.


Yan Song lo afferrò e lo guardò accigliato. Poi lo porse a Li Tian e agli altri, che lo esaminarono e si accigliarono a loro volta.


Avrebbero dovuto essere capaci di capire subito se fosse stato un falso, ma anche Yan Song, che era un esperto nel Dao delle alchimia, non conosceva la maggior parte delle piante medicinali che vi erano elencate.


Meng Hao era scuro in volto, quasi palesemente furioso. Con tono tagliente, disse: “State facendo una grande questione su un contenitore di giada? Che delusione! Ora me ne vado. Da questo momento, il mio sentiero non coincide più con il vostro!"


Ispirava timore reverenziale e le sue parole taglienti lasciarono Yan Song e gli altri incapaci di rispondere in alcun modo.


Meng Hao si lasciò sfuggire uno sbuffo gelido. Poi si voltò e si trasformò in un fascio di luce colorata che si allontanava velocemente.


Prima che potesse allontanarsi troppo, Li Tian scomparve, per poi riapparire direttamente davanti a Meng Hao.


“Compagno Daoista Meng, perché tanta fretta di andarvene? Che cos'altro avete ottenuto? Non vi aspetterete che quelle poche parole abbiano potuto convincerci che non avete preso l’elisir medicinale fuoriuscito da quella fornace".


Meng Hao si fermò. La sua espressione non era più seria, ma calma. I suoi occhi erano freddi come il ghiaccio mentre guardava Li Tian.


“Bene, compagno Daoista Li, qual è la vostra brillante opinione?"


“Non mi azzarderei a usare la parola brillante, Compagno Daoista Meng" Replicò lentamente, fissandolo negli occhi. “Ma dato che siete giunto qui prima di noi, è difficile non essere sospettosi. Semplicemente dateci la vostra borsa da trasporto e lasciate che la esaminiamo, dovrebbe essere sufficiente".


Meng Hao ricambiò il suo sguardo, per poi ridacchiare. La sua risatina si tramutò in una vera e propria risata, che risuonò ovunque, scuotendo tutta la zona. L’espressione di Li Tian mutò e Yan Song e gli altri improvvisamente parvero molto seri.


“Volete esaminare la mia borsa da trasporto? Li Tian, avete improvvisamente raggiunto la fase della Recisione dello Spirito?" I suoi occhi si illuminarono d’intento omicida. Cominciò a sollevare la mano destra ma mentre lo faceva, Li Tian Lanciò un incantesimo con entrambe le mani per poi portarle in avanti.


Mentre compiva questo gesto, sorse una nebbia nera, che poi si trasformò in una lunga lancia nera. Dei boati riecheggiarono mentre la lancia si scagliava contro Meng Hao. Si muoveva a velocità incredibile, ma man mano che si avvicinava a Meng Hao, Il tatuaggio totemico sulla sua fronte si illuminò. All'improvviso davanti a lui apparve un enorme carattere che significava Legno.


Nello stesso momento, si sprigionò un’aura di tipo legno e la lancia iniziò a tremare.


Risuonarono dei boati mentre Meng Hao indietreggiava a tutta velocità. Con la mano sinistra colpì la sua borsa da trasporto per far apparire le Spade di Legno del Tempo perché dessero vita alla Formazione della Spada di Loto. La formazione ruotò a mezz'aria, nella forma di un gigantesco fiore di loto!


La formazione rappresentava sia la forma che la volontà del fiore di loto. Oltretutto conteneva le proprietà naturali di intelligenza che il loto rappresentava, qualcosa che Meng Hao aveva ottenuto attraverso l’illuminazione data dai suoi anni di osservazione dei fiori di loto.


Rafforzato dal potere delle Spade di Legno del Tempo, il brillante fiore di loto, ampio più di 10 metri, sfrecciò nell'aria verso Li Tian, ruggendo.


“Tempo!" Disse dolcemente Meng Hao, con espressione gelida.


Subito lo scioccante potere del tempo si scagliò contro Li Tian, la cui espressione mutò mentre sentiva il suo corpo farsi più vecchio. Tutto nell'area d’azione del loto percepì il passaggio del tempo. Tutto sembrava muoversi più velocemente rispetto al mondo intorno e, in un battito di ciglia, era passato un ciclo di sessant'anni.


Li Tian non aveva mai visto una tecnica magica del genere. La sua espressione mutò mentre evocava un incantesimo con la mano destra. Mentre agitava la mano, dal suo corpo si riversò una luce nera, nel tentativo di resistere alle Spade di Legno del Tempo. Si teletrasportò, riapparendo diverse centinaia di metri di distanza.


Mentre tentava di fuggire, gli occhi di Meng Hao brillarono d’intento omicida. Fece un passo in avanti per poi utilizzare il Lampo dell’Esplosione di Sangue. Si mosse così velocemente che pareva essersi teletrasportato, riapparendo direttamente davanti a Li Tian. Strinse la mano destra e la usò per scagliare un pugno.


Riecheggiò un boato e Li Tian sputò parte della sua aura allo stadio dell’Anima Nascente. L’aura colorata si trasformò nell'immagine di una piccola persona che assomigliava in tutto e per tutto a Li Tian. La figura lanciò un urlo penetrante mentre si scagliava contro Meng Hao.


Boom!


Il corpo di Meng Hao tremò mentre indietreggiava di sette o otto passi, con il volto cinereo. Li Tian indietreggiò di quattro passi, con espressione feroce, ma con la paura che gli permeava lo sguardo.


“Compagni Daoisti Yan, Mo e Wang, - disse - perché rimanete lì fermi a guardare? Se volete che se ne vada, allora mi metterò da parte".


Prima che Yan Song e gli altri potessero rispondere a queste parole, Meng Hao rise freddamente, per poi lanciarsi in avanti ancora una volta.


“È troppo tardi per tirarsi indietro ora!" Intorno a Meng Hao apparvero cinque figure identiche a lui. Erano i suoi cloni di sangue, ognuno dei quali deteneva parte della sua essenza.


In contemporanea, dal suo corpo si diffuse un bagliore dorato. L’intero potere del grande circolo del Nucleo Dorato esplose e al di sopra di Meng Hao apparve un antico cielo stellato. Al suo interno comparve un grande albero Legnoverde.


La base di Coltivazione di Meng Hao era nella fase del grande cerchio del Nucleo Dorato, ma solo grazie al suo potere di tipo legno poteva combattere contro la fase iniziale dell’Anima Nascente. Ora che aveva ottenuto anche un potere di tipo Metallo c’era davvero poca differenza tra lui e la fase iniziale dell’Anima Nascente, anche se c’erano alcune abilità divine che non potevo utilizzare.


Muovendosi rapidamente, Meng Hao protese il dito indice. Il Dito di Sangue, il Palmo di Sangue e il Mondo della Morte di Sangue si unirono alla Formazione della Spada di Loto, insieme al Qi del nucleo e al totem di tipo legno. In un battito di ciglia il suo potere crebbe in maniera esponenziale.


Ronzava come se ruotasse nell'aria. Nello stesso momento Meng Hao gridò: “Tempo!"


“Ancora questa magia?!" L’espressione di Li Tian mutò. Nonostante la sua base di Coltivazione fosse più alta di quella di Meng Hao e avesse più abilità divine a sua disposizione, poteva fare poco davanti alla magia del tempo. Non osava nemmeno avvicinarsi. La sua longevità era già vicina alla fine. Per lui quest’arte era come la Morte stessa. Percependo che la sua aura si stava rovinando, non poté far altro che indietreggiare.


Al vedere la Formazione della Spada di Loto sul punto di crollare, Yan Song e gli altri finalmente entrarono in azione. Si scagliarono in avanti per riapparire al fianco di Li Tian. La potente pressione della base di Coltivazione di quattro coltivatori allo stadio dell’Anima Nascente divampò.


“Compagno Daoista Li, Compagno Daoista Meng, per favore lasciatemi dire qualcosa!" Disse Yan Song, spostando lo sguardo su Meng Hao.


L’espressione di quest’ultimo era calma come sempre, ma dentro di sé si lasciò sfuggire un sospiro di sollievo. Anche se avesse indossato la maschera di colore del sangue, non aveva nessuna possibilità contro quattro Coltivatori allo stadio dell’Anima Nascente. Però, al momento, non aveva altra scelta che lasciar intendere diversamente, ostentando l’aria di qualcuno che non andava provocato.


“Non c’è nessun pericolo nell'esprimere ciò che vi passa per la mente, compagno Daoista Yan” disse con tono gelido.
                                



