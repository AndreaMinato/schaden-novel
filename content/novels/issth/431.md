---
weight: 431
title: Capitolo 431 – Preludio a un Funerale
pubDate: 2025-03-17T11:17:34.912Z
tags:
    - issth
---


“Credo che ciò che hai detto sia la verità” disse Yan Song velocemente. Le sue parole accigliarono Li Tian e gli occhi di Mo e Wang ebbero un fremito. “Questo perché il tesoro in effetti è qui! Non è da nessun'altra parte!”


L'espressione di Meng Hao era la stessa di sempre, ma il suo cuore era vigile.


“Se stai parlando dell'Elisir della Recisione dello Spirito” disse tetro Li Tian, “dov'è esattamente?!”


“Apparirà da sé” disse Yang Song. Si voltò all'improvviso, con gli occhi che brillavano per l'avarizia. Stava guardando nella direzione del grande albero. All'improvviso alzò la mano destra, nella quale era contenuta una bottiglia di giada. La schiacciò, facendone emergere un liquido nero, assieme a un tanfo di marcio.


Al suo interno si poteva vedere un insetto simile a un verme delle dimensioni di un dito circa. Il corpo segmentato si contorceva, alzò il capo e lanciò un grido acuto. Si trasformò in una striscia nera che si gettò verso la cima dell'albero.


La vista di questa cosa che sfrecciava verso la sommità dell'albero fece fremere la faccia di Meng Hao.


Improvvisamente si udì un suono simile al metallo che sfrega contro un altro metallo. Si propagò dalla cima dell'albero assieme al movimento di una luce dorata. Il debole Corvo Dorato volò fuori improvvisamente per incontrare l'insetto nero e impedirgli di avvicinarsi al grande albero. Quando aprì la bocca, l'aria si riempì di un rombo e comparve un bagliore dorato che circondò l'insetto nero. Questo strillò, mentre veniva sommerso e ridotto in cenere.


Il corpo del Corvo Dorato ora stava sfarfallando, ulteriormente indebolito. Tuttavia, mentre fissava tutti quanti, i suoi occhi erano pieni di acume e dignità. Avrebbe sacrificato tutto pur di proteggere il grande albero.


“Il leggendario Elisir del Corvo Dorato è reale!” disse Yang Song, ridendo. “Dopo la sua creazione, ha ottenuto un'anima e si è trasformato nel Corvo Dorato. A un certo punto ha avuto l'occasione di ottenere l'Ascensione Immortale, ma in definitiva ha scelto di diventare debole. Ha usato la sua forza vitale per proteggere un grande albero morto!” I suoi occhi brillavano di cupidigia mentre fissava il Corvo.


Anche quelli di Li Tian brillavano e, a questo punto, stava completamente ignorando Meng Hao. Mentre fissava il Corvo, il respiro era spezzato. Nella sua testa, stava guardando un Elisir della Recisione dello Spirito dei tempi antichi, qualcosa che poteva suscitare una frenesia selvaggia in innumerevoli Coltivatori.


Anche gli occhi di Mo e Wang brillavano vivacemente.


“È indebolito al punto da assomigliare appena alla fase dell'Anima Nascente” disse Li Tian. Con un tono significativo che mancava della precedente ostilità, continuò “Compagni Daoisti, questa è una fortuna per noi. Prendiamolo velocemente e poi discutiamo su come dividerlo. Non lasciatelo scappare!” Ridendo sonoramente, si fece avanti.


Yan Song rise sotto i baffi. “L'elisir non fuggirà, non con l'albero qui. Sebbene sia morto, l'elisir non lo lascerà.” Anche lui iniziò ad avanzare. Anche Mo e Wang si trasformarono in raggi di luce e tutti e quattro cominciarono a convergere sul Corvo Dorato.


A questo punto, nessuno di loro prestava attenzione a Meng Hao. Il quale rimase in disparte con un'espressione complessa in viso. Poteva andarsene ora e nessuno l'avrebbe fermato. Tuttavia... stava esitando.
L'aria era piena del suono delle esplosioni, mentre i quattro facevano gruppo contro il Corvo. Questo avevo lanciato un grido metallico che si era trasformato in uno scudo dorato che avviluppava l'area attorno lui e al grande albero.


Il suono delle esplosioni proveniva dagli attacchi che i quattro inviavano contro lo scudo. Colpo dopo colpo lo stavano rimpicciolendo. Uno sguardo esausto riempiva gli occhi del Corvo Dorato; la sua forza vitale era semplicemente troppo fievole. Si guardò alle spalle dove c'era il grande albero e nei suoi occhi c'era un profondo desiderio.


Si udirono altre esplosioni e lo scudo si ridusse ulteriormente, obbligando il Corvo a sostenerlo. Anche l'albero sembrava disfarsi; la sua illusoria forza vitale svaniva, e cominciava ad apparire sempre più come nient'altro che un secco albero morto.


“Guardate!” chiamò Yan Song. “La sola cosa che possa fare è proteggere l'albero. State attenti, però. Il Corvo Dorato non può essere così debole. Sta succedendo qualcosa di strano...” I boati continuarono a riecheggiare.


Tuttavia, i quattro avevano molti pensieri per la testa. In più, chiaramente non stavano attaccando a piena forza, ma piuttosto stavano in guardia. Sembravano temere il Corvo Dorato; uno spirito talmente bizzarro avrebbe sicuramente attaccato prima di morire, molto probabilmente con una ferocia che li avrebbe uccisi.


Il Corvo guardò l'albero che avvizziva e sembrò sospirare. Volò fino ad appollaiarsi sulla cima, cercando ancora una volta di usare la sua forza vitale per ristorarlo. Sfortunatamente, non ne aveva abbastanza a disposizione. Le sue azioni resero sempre più debole lo scudo. Il corpo tremò.


Le mani di Meng Hao si serrarono a pugno e delle vene di sangue apparvero nei suoi occhi.


“È debole a causa mia” pensò. “Altrimenti Yan Song e gli altri non potrebbero mai pressarlo così tanto. Se me ne andassi, sarei in salvo. Ma se lo facessi, deluderei me stesso!” Guardò l'uccello; era in una situazione grave e sul punto di morire, ma continuava a vegliare il grande albero. Meng Hao vide l'aura medicinale diminuire e ancora una volta pensò al suo Maestro.


Non era sicuro del perché improvvisamente pensasse a lui per la seconda volta, ma in quel momento, i suoi occhi si colmarono di determinazione.


“Ci sono delle cose che razionalmente non dovresti fare, ma le fai comunque...” Sollevò in alto la testa e poi colpì la borsa da trasporto. Comparve la maschera color del sangue. Se la mise sulla faccia e immediatamente sprigionò un'aura sanguinaria. Una nebbia dello stesso colore si innalzò intorno a lui, trasformandosi in un mare rosso. Mentre l'acqua ondulava, un intento omicida incredibile esplose da Meng Hao.


“Senza un volto, una sola parola, le fiamme della guerra uniscono!” Mentre avanzava, alzò la mano destra; dietro di lui apparve un enorme volto. I suoi occhi chiusi si aprirono di scatto, assieme alla bocca, mentre emetteva una silenziosa cantilena di lamento. Poi sfrecciò verso Yan Song e gli altri tre.


Quasi nello stesso istante in cui la faccia cominciava a muoversi, Yan Song e gli altri guardarono indietro.


Considerando che lo scudo stava per crollare, gli occhi di Li Tian si colmarono istantaneamente di freddezza e istinto omicida. “Stai cercando di morire!?”


Il gruppo di quattro si scambiò degli sguardi per poi iniziare a liberare delle abilità divine alla volta di Meng Hao.


Non appena le abilità vennero lanciate, il volto collassò. Era incapace di resistere al potere di quattro Coltivatori all'Anima Nascente. Tuttavia, fu in quel momento che Meng Hao agitò la mano destra. La bandiera a tre strisce si srotolò temporaneamente dal corpo di Ji Diciannovesimo per aprirsi, lunga e nera, alle spalle di Meng Hao. Immediatamente, una delle strisce si allargò; era vecchia e logora, ma si trasformò in un'enorme volta nera.
L'aura soverchiante fece tremare i volti di Yan Song e degli altri. Le pupille di Li Tian si contrassero. Mo e Wang iniziarono ad ansimare per la sorpresa. Tutti e tre erano in grado di percepire istantaneamente, un'improvvisa, intensa e mortale sensazione di crisi.


Un enorme rombo riempì l'aria quando la striscia nera scattò in avanti. Il sangue spruzzò dalla bocca di Yan Song, quando fu spedito all'indietro, con il volto colmo di sorpresa.


Il braccio destro di Li Tian fu istantaneamente ridotto a brandelli. Sputò sangue dalla bocca e sfrecciò via in ritirata con il volto pallido e pieno di incredulità.


Da Mo e Wang si udirono delle urla da far gelare il sangue; il quale spruzzò dai loro toraci quando cozzarono l'uno con l'altro. Le ferite guarirono immediatamente, ma i loro volti erano privi di sangue. Si ritirarono velocemente, fissando Meng Hao con sconcerto.


Grazie alla maschera colore del sangue, la base di Coltivazione di Meng Hao era salita molto più in alto. Ora poteva utilizzare il potere dalla prima striscia della bandiera. Sebbene non fosse stato in grado di uccidere i suoi avversari, era abbastanza sorprendente da scuotere il Cielo e la Terra.


C'era un prezzo, però; i suoi capelli erano di nuovo bianchi. Tuttavia, a causa dell'infinita forza vitale del suo totem a forma di carattere del Legno, non era ferito gravemente. Il volto era pallido e il sangue fuoriusciva dagli angoli della bocca. Ma nonostante i danni, dopo che il suo attacco aveva spazzato via gli altri, Meng Hao rimase in piedi con la schiena contro l'albero.


Li Tian strinse i denti contro il dolore del braccio perso. Pulendosi la bocca dal sangue, disse tetro: “Compagno Daoista Meng, di certo hai un'ambizione selvaggia. Vuoi uccidere noi quattro e prendere l'elisir medicinale per te.” Aveva appena tentato di resistere all'attacco direttamente, per questo si era ferito.


“Compagno Daoista Meng, stai andando contro il nostro accordo” grugnì il vecchio diavolo Wang con gli occhi offuscati dall'intento omicida.


Yan Song lo guardò pensieroso per un lungo momento, prima di dire: “Compagno Daoista Meng, perché fai questo?”


“Questo elisir ha già ottenuto l'Ascensione Demoniaca e agogna il grande albero” disse Meng Hao con calma. “Anche se lo consumaste, non vi darebbe niente. Non gli è rimasta più forza medicinale, pertanto... non è più un elisir medicinale.”


“Un elisir è un elisir” disse Yan Song scontroso. “E cosa sono questi discorsi di Demoni? Al massimo possiede uno spirito. Compagno Daoista Meng, tu sei un Gran Maestro del Dao dell'alchimia e hai preparato molti elisir, consumandone anche di più. Non capisci? Gli elisir non saranno mai niente di più che degli elisir!”


Meng Hao rimase in silenzio mentre ripensava per la terza volta al Demone Gran Maestro degli Elisir. La sensazione che provava riguardo al Corvo Dorato continuò a sembrargli sempre più... la stessa che provava per il Demone degli Elisir.


“Ci sono cose che ho esitato a fare, ma dopo che le ho fatte, non provo rimorso.” Meng Hao pronunciò queste parole con una voce alquanto rauca. Mentre riecheggiavano, non offrì nessuna spiegazione sul loro significato.


Ciò che non notò era che negli occhi del Corvo Dorato era apparsa una strana luce, uno sguardo caldo e gentile. Non era più freddo e senza emozioni come prima. C'era un tepore che non era presente quando gli aveva dato il totem di tipo Metallo come pagamento per la Legittima Concessione.


Quello era stato uno scambio; il Corvo non voleva che esistesse nessun Karma tra se e qualcun altro a parte l'albero. Ma in questo momento, il bagliore nei suoi occhi era differente.


All'improvviso parlò. La sua era la voce di una donna, antica e gentile. “Posso percepire su di te l'aura di una forza vitale simile alla mia...


Per quanto ci riguarda abbiamo avuto vite molto diverse... Grazie per aver usato la Legittima Concessione sull'Albero Legnoverde e per stare dalla nostra parte.


Quando sono nata, l'albero Legnoverde era qui a tenermi compagnia. Quando ero felice, era qui. Quando ero confusa, era qui. Non importa se morirà, io sarò sempre al suo fianco, in questa vita o nella prossima. Quando viviamo, quando moriremo... saremo sempre assieme.


Questo è il mio Dao. Non diventerò mai un falso Immortale che esisterà fintanto che esisteranno i Cieli. Io percorrerò il mio cammino... io sarò me stessa...


Per colpa tua, il nostro tempo assieme è stato ridotto di mille anni. Tuttavia... l'Albero e io siamo profondamente grati ad averti qui per assistere alla nostra morte. Per quanto riguarda gli altri, possono accompagnarci nella morte!


Come ricompensa, ti darò il mio Tatuaggio della Vita Dorata!”
                                
                                



