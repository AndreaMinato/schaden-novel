---
weight: 436
title: Capitolo 436 - Buona Fede
pubDate: 2025-03-17T11:17:34.913Z
tags:
    - issth
---


Proprio nel momento in cui Meng Hao parlò, agitò la mano destra, portando un vento di burrasca ad abbattersi sulla terra. Il vento ci mise solo un istante a spazzare via le ragnatele dal Gigante Selvatico, da Peloso numero 2 e dagli altri. Le ragnatele si trasformarono in cenere. Dopo essere stato liberato, il Gigante Selvatico sollevò la testa e ruggì.


Di conseguenza, tutti i neo demoni che appartenevano a Meng Hao iniziarono a urlare. I ragni che erano rimasti nella zona dietro le montagne continuarono a restare nella loro posizione prona, e non osarono nemmeno sollevare la testa.


In questo momento, il potere di Meng Hao si levò fino ai Cieli mentre lui si librava a mezz'aria, rivolgendo all'Alleanza delle Cinque Tribù degli sguardi gelidi.


Di fronte al suo potere, e dopo aver udito le sue parole, i Grandi Padri, i Sacerdoti e i Grandi Anziani dell'Alleanza delle Cinque Tribù dentro di loro si sentirono scossi. Cominciarono a respirare in modo irregolare, affannando. La forza di questo Gran Maestro Meng era di gran lunga superiore alle loro aspettative. Inoltre, non sapevano assolutamente quando avesse ottenuto in modo inaspettato così tanti neo demoni.


Questo gruppo di neo demoni non era solo vasto, tutti loro sembravano molto familiari. Dopo un'analisi più attenta, rimasero sconvolti nello scoprire che questi erano neo demoni della Sacra Terra della Divinità del Corvo .


"Gran Maestro Meng..." disse il Grande Padre della Tribù del Corvo Esploratore con un sorriso sardonico. Prima che potesse terminare la frase, Meng Hao puntò il dito al suolo, facendo sollevare dalla terra sottostante del Qi Demoniaco invisibile.


La comparsa del Qi Demoniaco provocò delle grida ancora più intense tra i branchi di neo demoni circostanti. E questo valeva soprattutto per i più di diecimila ragni. Adesso, non erano più soppressi. Al contrario, il Qi Demoniaco di Meng Hao esercitava su di loro un'incredibile forza di attrazione. Seguendo la guida dei più di venti ragni di trecento metri, questi pervasero il cielo circondando Meng Hao, con il volto ricoperto da espressioni di sottomissione.


Meng Hao si librava a mezz'aria, circondato da un branco misto di neo demoni di quasi ventimila unità. La loro aura si levò ai cieli quando lanciarono dei ruggiti incessanti. Meng Hao non sembrava adirato, eppure sprigionava del potere. Parte della sua aura di Grande Dominatore di Demoni d'un tratto esplose, facendo tremare tutto quello che si trovava nelle vicinanze.


Il Grande Padre della Tribù del Corvo Esploratore sussultò, incapace di continuare a parlare. Gli altri Coltivatori all'Anima Nascente delle Cinque Tribù rimasero scioccati. In questo momento, per loro Meng Hao era di gran lunga più forte di quanto non fosse stato Zhou Ye.


"Compagni Daoisti", disse Meng Hao in tono categorico. "Da quando sono giunto nella vostra Tribù, mi sono attenuto alle vostre regole. Non ho mai offeso nessuno né violato alcuna legge. Pertanto, non comprendo perché, quando i miei neo demoni sono stati catturati, non solo voi non avete fatto nulla per impedirlo, ma addirittura avete anche agevolato la cosa... Esigo una spiegazione entro tre giorni. Se non la otterrò, allora la mia stretta relazione con le Cinque Tribù della Divinità del Corvo terminerà e io lascerò questo luogo". Con queste parole, lui e il suo branco di ventimila forti neo demoni sibilarono nell'aria mentre andavano via. Comparve ancora una volta la nebbia nera, che si sollevò al cielo come un uragano. Era visibile anche da molto lontano poiché si estese verso l'alto.


Vedere Meng Hao andar via non fece diminuire la pressione che pesava sulle Cinque Tribù. Anzi, questa divenne ancora più forte. I Grandi Padri e i Sacerdoti si scambiarono delle occhiate. Sui loro volti comparvero dei sorrisi amari quando iniziarono a consultarsi tra di loro utilizzando il Senso Divino.


Non avevano alcuna intenzione di offendere Meng Hao o di spingerlo ad andare via. Un Grande Dominatore di Demoni con così tanti demoni di alto livello nel suo branco di ventimila era indescrivibilmente importante per le Cinque Tribù.


E non solo le loro Tribù avrebbero provato queste sensazioni. Qualsiasi tribù avrebbe dato grande importanza ad un Grande Dominatore di Demoni come questo. Anche una Tribù grande si sarebbe sentita così.


Bisogna sapere che per far sì che una Tribù venga classificata come Tribù grande, non doveva solo avere una popolazione sufficiente e molti neo demoni; un altro fattore critico era che ci fosse un Grande Dominatore di Demoni.


Le Cinque Tribù discussero della questione fino all'alba del giorno seguente. Poi, tutti i Coltivatori all'Anima Nascente andarono nella zona dietro alla montagna per posizionarsi fuori dalla nebbia nera. Congiunsero le mani e fecero un profondo inchino.


"Richiediamo umilmente un'udienza con il Gran Dominatore di Demoni, Gran Maestro Meng".


Rimasero lì, ad ascoltare il suono delle loro voci che riecheggiava nella tumultuosa nebbia nera. Trascorso un istante emerse Gu La, con la mandibola serrata con orgoglio e boria e le mani congiunte dietro la schiena.


Era seguito dal Gigante Selvatico che ruggiva, così come da un gran numero di ragni, i quali partirono per circondare i Grandi Padri, i Sacerdoti e gli altri.


Divenne visibile la sagoma indefinita di alcuni ragni giganti, con il potere paragonabile ad una base di Coltivazione all'Anima Nascente. C'era anche il coccodrillo rosso, che emanava ferocia mentre emergeva strisciando. Più indietro, dei corvi neri sibilarono nell'aria seguiti dalle zanzare verdi.


Tutto questo portò i volti dei Grandi Padri e dei Sacerdoti ad essere pervasi da espressioni serie.


"Questo Maestro al momento sta praticando la coltivazione. Prima di andare in isolamento, ha detto chiaramente che se le Cinque Tribù fossero giunte con delle intenzioni di riconciliazione insufficienti, allora, una volta uscito dall'isolamento, avrebbe lasciato questo posto e reciso tutti i legami con voi!". Gu La li guardò, sentendosi estremamente eccitato e soddisfatto. La sensazione era di molto maggiore della sensazione che aveva provato dopo avere ottenuto il potere da solo. Questa la superava di molto.


In questo momento, era piuttosto contento di essere un seguace di Meng Hao.


Il Grande Padre della Tribù del Corvo Esploratore sorrise ironicamente, ma dentro di sé tirò un sospiro di sollievo. Sapeva bene che le loro azioni del giorno precedente erano state in effetti un modo per forzare la mano di Meng Hao. Dopo aver scambiato delle occhiate con gli altri, il Grande Padre della Tribù del Corvo Esploratore fece un passo in avanti.


"Prima di tutto", disse con un sorriso appena accennato, "vorremmo congratularci con il Gran Maestro Meng per aver recuperato tutti i suoi poteri come potente Grande Dominatore di Demoni. Riguardo all'uccisione di Zhou Ye, noi Cinque Tribù faremo da testimoni per l'avvenimento. Inoltre, ciascuna delle nostre Tribù vorrebbe offrivi un dono di congratulazioni di duemila neo demoni, un assortimento di livelli dal 3 al 7".


Sentire queste parole fece battere il cuore di Gu La all'impazzata.


Duemila neo demoni non sarebbero stati molti per una Tribù grande, ma per una Tribù minore era una dimostrazione incredibile di buona fede. Dopotutto, per i Dominatori di Demoni, i neo demoni erano la cosa più importante.


La coltivazione dei Dominatori di Demoni non era basata sulla forza personale, ma piuttosto sul controllo dei neo demoni. I neo demoni erano la base del potere, e il fatto che ciascuna di quelle Tribù ne donasse duemila stava a significare che sarebbero arrivati ad un totale di diecimila. Un numero così grande portò Gu La a respirare in modo affannoso.


"Beh...." disse Gu la, esitando per un istante.


"Gran Maestro Meng è un Grande Dominatore di Demoni, e noi siamo davvero onorati che abbia scelto la nostra Alleanza delle Cinque Tribù. Sappiamo che la posizione di Grande Dominatore di Demoni è di grande rilievo, quindi ciascuna Tribù è disposta anche ad offrirgli 300.000 Pietre dello Spirito così da semplificare la sua coltivazione quotidiana. Questo sarebbe solo il primo pagamento! Da questo momento, l'Alleanza delle Cinque Tribù gli fornirà una somma di ugual valore ogni tre mesi, come ricompensa per il suo aiuto". Con queste parola, il Grande Padre della Tribù del Corvo Esploratore congiunse nuovamente le mani e fece un inchino profondo.


Naturalmente non si stava inchinando a Gu La, ma verso la nebbia nera che si agitava.


Gu La strabuzzò gli occhi e non riuscì a smettere di ansimare per l'ansia. I suoi occhi iniziarono a brillare e la sua testa a girare, pervasa solo dal pensiero delle Pietre dello Spirito. Se ogni Tribù avesse fornito 300.000 Pietre dello Spirito ogni tre mesi, il totale sarebbe stato 1.500.000. Sostanzialmente, questo voleva dire che per ogni mese che Meng Hao avrebbe trascorso nell'Alleanza delle Cinque Tribù, avrebbe ottenuto 500.000 Pietre dello Spirito.


Questo era un numero enorme che Gu La faceva fatica anche solo ad immaginare. Certo, per lui era impossibile sapere che se non fosse stato per il pericolo imminente che l'Alleanza delle Cinque Tribù doveva affrontare, non sarebbero mai potuti arrivare ad offrire una cifra inimmaginabile come quella.


"Per questo...". Sia la bocca che la lingua di Gu La erano troppo asciutte per parlare, e non sapeva cosa dire. Al di là del fatto che in realtà lui era arrivato pronto ad attaccare con una forza mortale queste persone, non avrebbe mai potuto prevedere che, ancor prima che lui potesse colpire con una messinscena minacciosa, gli sarebbero stati offerti dei doni così incredibili.


"Inoltre", proseguì il Grande Padre della Tribù del Corvo Esploratore, "Considerato che il Gran Maestro Meng è un Grande Dominatore di Demoni e suddito della Tribù del Corvo Esploratore, vorremmo richiedere seriamente che assuma la posizione di Grande Anziano dell'Alleanza delle Cinque Tribù, una posizione pari a quella di noi Grandi Padri!"


Gu La stava ansimando e la sua mente stava tremando. Una posizione come quella, al pari di quella di Grandi Padri delle Cinque Tribù, era incredibilmente elevata e molto significativa.


D'un tratto, il Grande Padre della Tribù del Corvo Esploratore tornò a parlare: "Tutte le risorse dell'Alleanza delle Cinque Tribù verranno versate per soddisfare le necessità di Gran Maestro Meng. Inoltre, qualsiasi bottino di guerra verrà diviso per sei, e una parte sarà di Gran Maestro Meng".


Queste parole servirono solo ad accrescere il boato che pervadeva la mente di Gu La, fino a quando non fu sul punto di esplodere.


Quest'ultimo vantaggio sembrava quasi surreale. In effetti, però, era vero, e superava di gran lunga qualsiasi elemento precedente. Questa era davvero buona fede da parte dell'Alleanza delle Cinque Tribù, dividere con lui i bottini futuri.


Allo stesso tempo, questo avrebbe creato un legame stretto tra Meng Hao e le Cinque Tribù.


"Oltre a questo", disse il Grande Padre della Tribù del Corvo Esploratore, proseguendo con l'ultimo oggetto da offrire per cui si erano accordate le Cinque Tribù, "Se Gran Maestro Meng diventerà Grande Anziano, allora le Cinque Tribù sono d'accordo ad offrire del cibo per tutti i suoi trentamila neo demoni!".


Gu La non sapeva cosa dire. Trentamila neo demoni potevano mangiare una montagnetta di bestie in pochissimo tempo. La quantità di cibo non era poca, e se si sommava tutto, avrebbe potuto prosciugare una piccola fortuna.


Questo era il motivo per cui i Grandi Dominatori di Demoni di solito si legavano a una Tribù grande; entrambi traevano beneficio da un accordo di questo tipo.


Gu La voltò inconsciamente lo sguardo verso la nebbia nera. Anche i Grandi Padri e i Sacerdoti delle Cinque Tribù guardarono in direzione della nebbia nera, in attesa di una risposta di Meng Hao.


"Infine, come dimostrazione di buona fede, se Gran Maestro Meng è d'accordo con tutto questo e l'Alleanza delle Cinque Tribù sopravvivrà nei prossimi anni, allora siamo disposti a permettere che Gran Maestro Meng sia il nostro unico rappresentante ad entrare nel Ponte del Cammino Immortale". La persona che aveva pronunciato queste parole non era il Grande Padre della Tribù del Corvo Esploratore, ma era invece quello della Tribù del Corvo Guerriero. Era l'unico tra di loro ad avere la base di Coltivazione allo stadio intermedio dell'Anima Nascente, ed era il loro esperto più potente.


Quasi nello stesso momento in cui finì di parlare, la nebbia iniziò a ribollire e poi ritirarsi. I neo demoni circostanti indietreggiarono velocemente insieme a questa. Nel tempo di qualche respiro, la nebbia era sparita del tutto, insieme al branco di neo demoni.


Adesso tutti gli occhi erano concentrati sulla persona che stava camminando lentamente verso di loro.


Era Meng Hao, che indossava un lungo abito nero. I suoi capelli si sollevavano al vento e i suoi occhi erano freddi. Sulla sua pelle si poté vedere un'infinita quantità di fitti tatuaggi di totem. Erano presenti anche sul suo volto. Ciascuno di questi tatuaggi rappresentava dei neo demoni.


20.000 neo demoni, tutti trasformati in tatuaggi impressi sul corpo di Meng Hao. La sua aura a questo punto era completamente Demoniaca, carica di una crudeltà barbarica che lentamente fuoriuscì dal suo corpo.


Se le persone del Dominio Meridionale che conoscevano Meng Hao lo avessero visto ora, avrebbero fatto fatica a riconoscerlo. In questo momento, chiunque lo avesse guardato lo avrebbe scambiato per un potente Coltivatore del Deserto Occidentale!


Un potere simile, sebbene non fosse allo stadio dell'Anima Nascente, era sufficiente a massacrare chiunque fosse allo stadio iniziale dell'Anima Nascente!
                                


                                



