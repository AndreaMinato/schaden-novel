---
weight: 438
title: Capitolo 438 - Zhao Youlan [1]
pubDate: 2025-03-17T11:17:34.913Z
tags:
    - issth
---


Mentre la nebbia si avvicinava, da cinque punti diversi all'interno della montagna arrivarono cinque fasci di luce. Era tutti di diversi colori. Altri non erano che i Sacri Antichi totemici che vivevano sulle cime più alte delle montagne delle cinque Tribù.


Allo stesso tempo, si allargarono cinque scudi protettivi che coprirono le Cinque Tribù, isolandole completamente.


Dopo, i membri delle Cinque Tribù rilasciarono il potere dei loro totem. Avevano gli occhi iniettati di sangue, vigili. Erano chiaramente pronti a morire per la loro Tribù. Gli Anziani, i Sacerdoti e i Maggiori delle Cinque Tribù, tutti Coltivatori allo stadio dell’Anima Nascente erano colmi d’intento omicida. Il loro volto era serio mentre guardavano la nebbia nera che ribolliva.


Fu a questo punto che la nebbia attaccò lo scudo. Boati risuonarono nell'aria e la terra tremò. La verde foresta che si estendeva nell'area avvizzì e divenne nera.


Le bestie che vi abitavano lanciarono urla di dolore mentre i loro corpi marcivano e si tramutavano i pozze di liquido nero.


Ci vollero pochi istanti perché nelle Montagne della Divinità del Corvo si spandesse un’aura di morte.


All'improvviso dalla nebbia nera provenne una voce sinistra. “Cinque Tribù della Divinità del Corvo, siamo la Divisione del Ragno del Clan dei Cinque Veleni. Arrendetevi… o morirete!” la voce risuonò in ogni direzione, trasformandosi in un potente ruggito. Si percepiva una volontà autoritaria. Era il potere di una base di Coltivazione alla fase intermedia dell’Anima Nascente. Rimbombò nelle orecchie dei membri delle Cinque Tribù, facendo loro defluire il sangue dal volto. Nonostante lo scudo protettivo stesse reggendo, tutti sputarono sangue.


“Fino alla morte!” urlò l’Alto Sacerdote della Tribù del Corvo Oscuro. Era un uomo di mezz'età, il cui sguardo brillava d’intelligenza e perspicacia. Le sue parole risuonarono, cariche di determinazione. Era la risposta che avrebbero dato al Clan dei Cinque Veleni.


“Fio alla morte!” tutti i membri delle cinque Tribù unirono le loro voci in un formidabile ruggito.


“FINO ALLA MORTE!” le voci erano cariche di fredda determinazione. Si levarono fino al cielo, contro la nebbia nera, raggiungendo le orecchie di tutti i Coltivatori della Divisione del Ragno del Clan di Cinque Veleni.


Tra i tremila Coltivatori della Divisione del Ragno, venti erano Maggiori e uno era un Alto Sacerdote vestito di verde. Tutti guardavano verso una giovane donna, protetta da più di dieci Coltivatori dal volto gelido, tutti con verdi tatuaggi totemici dipinti sul volto.


La giovane sembrava avere poco più di vent'anni, con lunghi capelli meravigliosi e una tunica rosso brillante. Era stupenda e la tunica non celava del tutto le sue curve voluttuose. Era una bellezza che sembrava quasi demoniaca, i suoi occhi erano gelidi e spietati, in contrasto con la sua bellezza, rendendola ancora più attraente.


Sulla sua fronte c’era un tatuaggio totemico di un ragno, che brillava e sembrava quasi si stesse muovendo.


Era una delle cinque Figlie Sacre del Clan dei Cinque Veleni, Zhao Youlan della Divisione del Ragno.


Il ragno bianco sulla sua fronte era chiamato Ragno della Saggezza e solo le Figlie Sacre nate nel Clan potevano acquisirlo.


“Reverendo,” disse con leggerezza “lanciate l’attacco! Prima occupatevi dello scudo. Richiamate il Sacro Antico totemico!” Come il suo nome, anche la sua voce era come un’orchidea, bella ma fredda.


L’Alto Sacerdote della Divisione del Ragno era un vecchio avvolto in una tunica verde e teneva una bacchetta di legno nero tra le mani. All'udire le parole di Zhao Youlan, annuì e puntò la bacchetta. Subito la nebbia iniziò a ribollire e si tramutò in un gigantesco ragno che si scagliò contro lo scudo.


Risuonò un boato e lo scudo inizi a creparsi. Ma non cedette. L’Alto Sacerdote si accigliò e lanciò un incantesimo con la mano destra. L’enorme ragno si dissolve per poi prendere la forma di cinque spade nere, ognuna delle quali misurava circa trecento metri. Agitò la mano e le spade sfrecciarono sibilando nell'aria, verso i cinque fasci di luce che si levavano dalle montagne.


“Sacri Antichi totemici delle Cinque Tribù, vi supplico di apparire!” gridò il Sacerdote della Tribù del Corvo Oscuro. Nella sua mano apparve un contenitore di giada, che si affrettò a rompere e dalle cinque montagne si levarono dei boati. Subito apparvero i Sacri Antichi: il Treant della Tribù del Corvo Esploratore, il Mare di Fuoco della Tribù del Corvo di Fuoco, e tutti gli altri. Però nel momento in cui fecero la loro comparsa…


La Sacra Figlia della Divisione del Ragno Zhao Youlan, alle spalle delle sue guardie, fissò il Sacerdote della Tribù del Corvo Oscuro, gli occhi simili a quelli di una fenice che luccicavano. I loro sguardi si incrociarono e subito si riconobbero come i due generali della battaglia.


“Evocate il Sacro Antico del Ragno!”


Risuonò un ruggito che fece ribollire le nubi, mentre un’enorme crepa si apriva a mezz'aria. Cinque colossali zampe di ragno, ognuna lunga diverse migliaia di metri, emersero dalla crepa. Era impossibile capire cosa ci fosse oltre la crepa, ma, in ogni caso, non appena le zampe apparvero, si scagliarono contro le cime delle cinque montagne. In un batter d’occhio si udirono delle esplosioni mentre l’incantesimo si crepava. La terra tremò e i monti furono scossi.


Tutti i Sacri Antichi totemici delle cinque Tribù ruggirono e s'innalzarno nel cielo. Poi, quando furono un alto, uno sconvolgente ragno rosso si lanciò contro di loro e li colpì.


“Coltivatori Guerrieri della Divisione del Ragno,- disse Zhao Youlan dolcemente – non c’è bisogno di formazioni d battaglia. Usate le ragnatele totemiche dei Demoni Ragno per isolare l’area!”


“Dobbiamo eseguire gli ordini della Figlia Sacra!” gridarono i tremila Coltivatori della Divisione del Ragno, gli occhi che brillavano di ferocia.
Sollevarono le teste verso il cielo e ruggirono mentre esplodeva la potenza dei loro totem. Subito apparvero dei Demoni Ragno illusori e il cielo fu solcato da fili di seta che volarono in ogni direzione. Si udirono dei sibili mentre sfrecciavano verso lo scudo. Sembrava che quelli fili contenessero anche del veleno.


“Maggiori, per favore unite le forze per distruggere l’incantesimo” disse Zhao Youlan, giocando con una ciocca di capelli. “Fate uscire allo scoperto gli Anziani delle cinque Tribù!”


“Dobbiamo eseguire gli ordini della Figlia Sacra!” Subito una decina di anziani si unì alle forze della Divisione del Ragno. I totem sui loro corpi brillavano intensamente, esplodendo con il potere della fase dell’Anima Nascente. L’aria s’increspò, dando vita a una serie di strane forma, un incantesimo che si scagliò direttamente contro lo scudo protettivo delle Cinque Tribù.


Quando fu sul punto di colpire, gli occhi del Sacerdote del Corvo Oscuro lampeggiarono.


“Anziani del Corvo Esploratore e del Corvo di Fuoco, per favore guidate i Sacerdoti e i Maggiori delle altre Tribù in battaglia!”


Subito l’Anziano della Tribù del Corvo Esploratore ruggì e si lanciò alla carica, seguito da più di dieci Sacerdoti e Maggiori, così come dall'Anziano della Tribù del Corvo di Fuoco. Si lanciarono in avanti per intercettare i Coltivatori che avanzavano con lo scopo di distruggere lo scudo protettivo.


Fu a questo punto che il Sacerdote del Corvo Oscuro iniziò ad abbaiare ordini: “Membri delle Cinque Tribù! Secondo la nostra strategia pre-battaglia, dividetevi in squadroni da cinquanta uomini. Cinque squadroni formano una compagnia e cinque compagnie formano un battaglione! Il Primo Battaglione si posizionerà a nord-ovest, il Secondo a Nord-est, il Terzo a nord! Non fate prigionieri!


Ricordate, non combattete fino alla morte! Se siete feriti, tornate immediatamente all'interno dello scudo per curarvi.


Quarto e Quinto Battaglione, per favore andate dov'è necessario. Il Sesto Battaglione rimarrà di guardia all'interno dello scudo! Non sarà una battaglia breve. Membri delle Tribù, combattiamo per la Divinità del Corvo!” subito, migliaia di Coltivatori delle Cinque Tribù si scagliarono fuori dallo scudo, assetati di sangue.


“PER LA DIVINITÀ DEL CORVO!” ruggirono mentre si lanciavano in avanti contro i tremila Coltivatori della Divisione del Ragno.


Subito nei Cieli si levarono le fiamme della guerra. Le tecniche magiche erano dappertutto. In alto nel cielo, i cinque Sacri Antichi totemici combattevano contro il Ragno Sacro in una lotta che era molto al di sopra della fase dell’Anima Nascente. C’erano scintille ovunque, che impedivano di vedere come si stesse sviluppando la battaglia.


In basso, i Coltivatori allo stadio dell’Anima Nascente combattevano con ferocia. Tutto era immerso nella nebbia, che non faceva vedere nulla al di fuori di ombre. Però non c’era dubbio che fosse uno scontro mortale.


Ancora più in basso, al di fuori dello scudo, migliaia di Coltivatori di entrambi gli schieramenti erano immersi in una pioggia di sangue. Per la Divisione del Ragno era una battaglia per difendere il loro orgoglio di conquistatori imbattuti. Dovevano vincere!


I membri delle Cinque Tribù, però, combattevano per la loro terra e la loro gente. Non potevano ritirarsi, né perdere. Se dovevano morire, avrebbero combattuto fino alla fine, perché… perché dietro di loro, protetti dallo scudo, c’erano i loro padri, madri, fratelli e sorelle, tutte le loro famiglie li stavano guardando.


“Combattiamo!”


“Fino alla morte!”


“Per la Divinità del Corvo e per le nostre Tribù!” urla fiere riecheggiarono ovunque. Il livello più basso era anche il più feroce. Si udivano urla agghiaccianti e il sangue scorreva a fiumi.


All'interno dello scudo, gli altri membri delle Cinque Tribù assistevano stringendo i pugni. I bambini urlavano per il terrore e le ragazze piangevano. I cuori delle madri si spezzarono e le lacrime solcavano i volti dei padri.


Lontano dallo scudo, tra i membri della Divisione del Ragno, Zhao Youlan si lasciò sfuggire un leggero sospiro. Per un momento parve infastidita, ma con quel sospiro buttò fuori tutte le emozioni negative. In guerra ciò che è giusto o sbagliato dipende dalla prospettiva con cui lo si guarda.


“Dominatori di Demoni! Sapete tutti del misterioso Dominatore di Demoni nei nostri documenti top secret, quello che ha ucciso Zhou Ye. È il momento di farlo uscire allo scoperto!”


Nella Divisone del Ragno c’erano tre Dominatori di Demoni, che si trovavano in coda al gruppo. Indossavano tuniche nere ed emanavano un’aura macabra. Inoltre erano circondati da diversi oggetti protettivi che li proteggevano da eventuali attacchi letali.


All'udire le parole di Zhao Youlan, sorrisero e agitarono le maniche. Subito nell'aria si levò il ruggito dei neo-demoni e apparvero diversi fasci di luce, uno dopo l’altro. Al loro fianco, comparve un’orda di quasi diecimila neo-demoni.


Al vedere ciò, l’espressione del Sacerdote della Tribù del Corvo Oscuro mutò. C’era qualcosa che non andava nel ritmo della battaglia, ma al momento non aveva altra scelta. Si voltò verso il distretto della montagna posteriore, congiunse le mani e s’inchinò profondamente. “Gran Maestro Meng, chiedo il vostro aiuto!”


Meng Hao sedeva nel suo cortile a gambe incrociate, osservando la battaglia. Aveva visto tutto ciò che stava succedendo nel cielo e la tempesta di sangue sul campo di battaglia, che gli aveva ricordato lo scontro a Città della Neve Sacra, nelle Terre Nere.


Poi ripensò al Corvo Dorato e al grande albero.


Dopo un lungo istante, sospirò.


NOTE:


Il nome di Zhao Youlan in cinese è 赵幽兰 zhào yōu lán – Zhao è un cognome. Youlan significa "orchidea".                                





