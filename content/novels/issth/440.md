---
weight: 4400
title: Capitolo 440 - Tragedia
pubDate: 2025-03-17T11:17:34.914Z
tags:
    - issth
---


All'interno dello scudo, il Sacerdote del Corvo Oscuro impallidì e iniziò a mormorare: “Esotico Fiore del Cuore Demoniaco!


Le Tribù dei Cinque Veleni vogliono sterminare le cinque Tribù della Divinità del Corvo al punto tale da usare l’Esotico Fiore del Cuore Demoniaco! Non bisogna guardarlo! Guardandolo si risveglia il cuore Demoniaco, che si trasforma in una volontà diabolica che brucia chi l’ha guardato…”


Come poteva non aver capito che erano stati sconfitti in principio…! Giocati e sconfitti. Sapeva che c’era qualcosa che non andava, ma non era riuscito a mettere insieme i pezzi del puzzle.


Gli Esotici Fiori del Cuore Demoniaco erano rari. Nella fase della Recisione dello Spirito, se un Coltivatore possedeva uno dei fiori, le probabilità di successo erano molto più alte, quindi erano tesori estremamente preziosi.


Inoltre il fiore stesso era incredibilmente brutale. Chiunque si trovasse al di sotto della fase della Recisione dello Spirito, guardandolo avrebbe perso la forza vitale e sarebbe stato arso vivo dalla volontà diabolica. Il risultato finale era comunque la morte.


In un certo senso, però, il fiore era debole. Anche se era difficile per una persona difendersi , lo scudo protettivo delle Tribù era sufficiente a tenere lontano il suo potere. Nessuno dei membri all'interno sarebbe stato colpito.


Però, all'esterno, nel campo di battaglia, non appena il Fiore era comparso, tutti si erano bloccati, con l’unica eccezione dei cinque Sacri Antichi totemici e il Ragno Sacro.


Dopo aver inghiottito uno speciale elisir medicinale, i Coltivatori della Divisione del Ragno erano temporaneamente al sicuro dal potere del fiore. Però, dovettero sedersi a gambe incrociate in meditazione. Dall'altra parte, i membri delle Cinque Tribù iniziarono a lanciare grida di dolore.


Quasi immediatamente, più di trecento Coltivatori delle Cinque Tribù iniziarono a tremare, mentre il sangue spruzzava dai loro occhi, naso e bocca, come se un fuoco invisibile divampasse nei loro corpi, avvizzendoli. Ci volle un attimo perché la loro forza vitale si estinguesse e i loro corpi si trasformassero in cadaveri avvizziti. Nell'istante prima di morire, lanciarono urla agghiaccianti.


Dopo, sempre più membri delle Tribù gridarono e morirono. Era un massacro. Nessun nemico lanciò un solo attacco, ma la scena era ancora più cruenta della battaglia precedente.


I membri delle Cinque Tribù all'interno dello scudo assistettero alla morte dei loro compagni, tremando impotenti. I loro occhi erano iniettati di sangue e urlavano di angoscia. Però… non potevano uscire per aiutarli.


Non appena avessero lasciato lo scudo, sarebbero morti anche loro. Non solo non avrebbero potuto aiutare i loro compagni, ma sarebbero morti con loro!


Il Maggiore della Tribù del Corvo Esploratore tremava e tossì sangue mentre il suo corpo si raggrinziva. Nemmeno i Coltivatori allo stadio dell’Anima Nascente avevano via di scampo. Davanti, vide una figura informe, che rideva spietata mentre risucchiava tutta la sua forza vitale.


Mentre i membri delle Cinque Tribù morivano, la luce nera che proveniva dalla scatola di legno di Zhao Youlan crebbe d’intensità. Pareva che dopo aver consumato tutto quel sangue, stessa diventando viola.


Tutto proseguiva secondo il piano di Zhao Youlan. Il massacro, l’attacco contro lo scudo, era tutto uno stratagemma per far uscire gli esperti più potenti. Una volta usciti dallo scudo… li avrebbe sterminati con l’Esotico Fiore del Cuore Demoniaco.


In quel momento, il volto di Zhao Youlan era pallido mentre teneva sollevato l’Esotico Fiore del Cuore Demoniaco. Aveva un’espressione strana mentre sputava sangue, che si tramutò in fili di Qi di Sangue, spargendosi su tutti i Coltivatori della Divisione del Ragno che sedevano a gambe incrociate in meditazione sul campo di battaglia.


“Anziani allo stadio dell’Anima Nascente, - disse Zhao Youlan dolcemente – non posso rendervi immuni dagli effetti dell’Esotico Fiore del Cuore Demoniaco. Però, voi tutti Coltivatori ordinari, il mio sangue del Cuore Demoniaco vi permetterà di muovervi in libertà per un po’ di tempo”.


Con l’unica eccezione dei Coltivatori allo stadio dell’Anima Nascente, tutti i membri della Tribù su cui si era posato il Qi di Sangue tremarono.
Spalancarono gli occhi, che da luci si fecero feroci. Balzarono in avanti con un ruggito, massacrando i membri delle Cinque Tribù, indifesi.


La vera carneficina era iniziata.


Dall'interno dello scudo provennero urla di dolore.


“NOOO!!”


“Tribù dei Cinque Veleni, ora sei l'arci-nemica della Tribù della Divinità del Corvo! Non possiamo coesistere sotto lo stesso cielo!”


I membri delle Cinque Tribù sopravvissuti tremavano all'interno dello scudo, gli occhi iniettati di sangue mentre i loro cuori si spezzavano. Non potevano far altro che assistere impotenti al massacro dei propri compagni. Il dolore che provavano si poteva percepire nelle loro voci.


In un battito di ciglia, centinaia di Coltivatori delle cinque Tribù vennero uccisi dalla Divisione del Ragno. Meng Hao attirò subito l’attenzione dei Coltivatori della Sezione del Ragni, ma la moltitudine di neo-demoni che lo circondava li fece esitare.


Fu in quel momento che i tre Dominatori di Demoni aprirono gli occhi. Al vedere Meng Hao, impazzirono di gioia, aizzando la loro orda di neo-demoni perché uccidessero quelli dell’avversario.


Fu in quel modo terribile che la Divisione del Ragno piombò su Meng Hao.


Meng Hao sedeva in meditazione, con gli occhi serrati e il corpo tremante.


Era circondato dai suoi trentamila neo-demoni, che iniziarono a ruggire. L’esotico Fiore del Cuore Demoniaco non aveva molto effetto su di loro, quindi risposero all'attacco dei Coltivatori e neo-demoni nemici.


Subito risuonarono dei boati, ma Meng Hao non poteva prestarvi attenzione. In quel momento il suo corpo tremava, mentre il Giglio della Resurrezione liberava tutto il suo potere nel tentativo di impossessarsene e Meng Hao stava usando tutta la sua forza per sopprimerlo.


La battaglia interiore proseguiva. Circa ottanta o novanta per cento dei Coltivatori delle Cinque Tribù erano stati massacrati. Il sangue impregnava la terra, costellata di corpi. Il suo odore metallico si levava fino al cielo e le Cinque Tribù all'interno dello scudo sentirono crescere la loro rabbia contro la Tribù die Cinque Veleni.


Fu in quel momento che l’Anziano della Tribù del Corvo Esploratore tossì sangue. Rise amaramente mentre il suo corpo si avvizziva. Affrontare un Esotico Fiore del Cuore Demoniaco senza alcuna preparazione era difficile anche per i Coltivatori allo stadio dell’Anima Nascente. Non sarebbero nemmeno stati in grado di farsi esplodere. Potevano solo rimanere lì ed essere consumati dal fiore.


Nell'istante prima di morire, l’Anziano della Tribù del Corvo Esploratore si morse la punta della lingua e tutti i totem del suo corpo si illuminarono di una luce verde. Danneggiando fatalmente il suo corpo e il suo spirito, inviò parte della sua forza vitale al Sacerdote della Tribù del Corvo Esploratore.


“Non possiamo…morire tutti qui!” urlò l’Anziano. Continuò a ridere amaramente mentre il suo corpo si avvizziva. Non era in grado di liberarsi, ma poteva mandare parte della sua forza vitale a i suoi compagni. Il flusso di forza raggiunse la persona alle sue spalle, che però non riuscì comunque a liberarsi del potere dell’Esotico Fiore del Cuore Demoniaco. Fondendo la sua forza a quella dell’Anziano, la inviò alla persona dietro di lui, e così via…


L’Anziano, il Sacerdote e il Maggiore della Tribù del Corvo di Fuoco erano morti, così come altri Coltivatori allo stadio dell’Anima Nascente, più di dieci in tutto.


Morirono ridendo amaramente, con il cuore colmo di rancore. Prima che venissero prosciugati completamente, l’ultima persona della fila aveva raccolto la loro forza vitale, per poi passarla al più potente esperto delle Cinque Tribù, l’Anziano della Tribù del Corvo Guerriero.


La forza vitale si fuse al corpo dell’Anziano dai capelli grigi, che stava lottando contro l’Esotico Fiore del Cuore Demoniaco. L’ultimo dono dei suoi compagni prima di morire. Insieme alla forza vitale, c’era anche l’odio per la Tribù dei cinque veleni. Tutto si fuse in un’unica parola.


“VENDETTA!”


L’Anziano della Tribù del Corvo Guerriero sollevò il capo verso il cielo e ruggì. Aveva gli occhi iniettati di sangue, ma dentro di lui fluì un potere ristoratore, che gli permise di sconfiggere quello dell'Esotico Fiore del Cuore Demoniaco. Tossì sangue e subito si ritirò tutta velocità. Mentre il potere del fiore lo avvolgeva di nuovo, riparò all'interno dello scudo, e si sedette a gambe incrociate per riprendersi. Aveva un’espressione malevola, ma era come se il suo cuore stesse per spezzarsi.


A causa della luce fioca emanata dal fiore tutti i membri delle Cinque Tribù erano morti, a eccezione di Meng Hao. Quello che era successo aveva spezzato i cuori dei membri delle Tribù che si trovavano al di sotto dello scudo. L’ombra del genocidio incombeva su di loro e tutti iniziarono a piagnucolare.


Al momento alle Cinque Tribù rimanevano solo sette Coltivatori allo stadio dell’Anima Nascente, che subito si misero in guardia per proteggere l’Anziano della Tribù del corvo Guerriero. Non dissero nulla, ma il loro odio si elevava fino al cielo. Il Sacerdote della Tribù del corvo Oscuro rise tristemente, mormorando tra sé e sé: “sconfitti… completamente sconfitti…”


Al di fuori dello scudo, Zhao Youlan aprì gli occhi e guardò il campo di battaglia, impregnato di sangue e costellato di cadaveri. Al vedere che l’Anziano della Tribù del Corvo Guerriero era sopravvissuto, si lasciò sfuggire un leggero sospiro. Un accenno di pietà comparve nel suo sguardo, ma scosse la testa e questo scomparve. Poi i suoi occhi, simili a quelli di una fenice, si posarono su Meng Hao, che sedeva ancora in meditazione.


“Coltivatori della Divisione del Ragno, non trattenetevi! Aiutate i nostri tre stimati Dominatori di Demoni a eliminare il Dominatore di Demoni delle Cinque Tribù!”


In risposta alle sue parole, i tremila e più Coltivatori della Divisione del Ragno si scagliarono contro Meng Hao, mentre i Maggiori e gli Alti Sacerdoti sedevano a gambe incrociate. Considerando la loro posizione, ignorarono Meng Hao, guardando con occhi brillanti lo scudo protettivo delle Cinque Tribù.


“Anziani, - disse Zhao Youlan con la sua voce dolce, - usate tutto il vostro potere per distruggere lo scudo. Faremo sì che il bagliore dell’Esotico Fiore del Cure Demoniaco brilli al suo interno e la battaglia sarà conclusa. La Divisione del Ragno h subito poche perdite e si è assicurata la vittoria. La mia prova del fuoco è terminata, possiamo avvisare la Tribù”


Risuonarono dei boati mentre i potenti esperti della Divisione del Ragno, incluso l’Alto Sacerdote, attaccavano lo scudo. I neo demoni di Meng Hao combattevano ferocemente contro i tre Dominatori di Demoni e i restanti tremila Coltivatori che lo circondavano.


Le ferite si facevano più gravi mentre le sorti della battaglia volgevano in loro favore. Senza Meng Hao e il suo Qi Demoniaco, le loro capacità di combattimento erano sostanzialmente diminuite.


Lo scudo iniziava a mostrare segni di cedimento. A quel punto, Pelosone lanciò un ululato triste e tossì sangue.


Quando tutto sembrava perduto, Meng Hao aprì gli occhi, iniettati di sangue e carichi di intento omicida. Nonostante la lotta feroce del Giglio della Resurrezione, Meng Hao era riuscito a sconfiggerlo ancora una volta.
                                


                                



