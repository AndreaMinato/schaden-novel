---
weight: 4440
title: Capitolo 444 - Marcia Funebre
pubDate: 2025-03-17T11:17:34.914Z
tags:
    - issth
---


Lassù, il cielo sembrava pieno di nuvole nere mentre un'enorme zampa di un ragno scendeva su quest’area vasta millecinquecento metri.


Il terreno tremò mentre una pressione enorme spingeva in tutte le direzioni. Tutte le forme di vita all'interno dell'area vasta millecinquecento metri erano completamente incapaci di evadere. Tutto era schiacciato in nient'altro che cenere sotto lo sconvolgente potere.


"Morirà di sicuro!" Pensò Zhao Youlan. Era circondata dai nove Anziani dell’Anima Nascente, ma la sua faccia era completamente bianca.
All'improvviso, si accigliò.


La sua espressione accigliata era causata dal dolore del suo braccio reciso. Il dolore non solo la fece impallidire, ma la colpì mentalmente. Ci vollero tutti gli sforzi che riuscì a raccogliere per ignorare il dolore del suo braccio reciso e concentrarsi sull'analisi di Meng Hao.


"Quella sua seta può legare anche il Sommo Sacerdote, il che dimostra quanto sia potente. Tutta la sua speranza si basa su quella seta e, probabilmente, sa esattamente quanto sia potente. Quindi, molto probabilmente NON morirà!


La sua base di coltivazione è intensa, è scaltro come una volpe e anche estremamente deciso. È il tipo di persona calcolatrice e feroce. Come Grande Dominatore di Demoni, ogni tribù dovrebbe diffidare nel provocarlo ..." Zhao Youlan sospirò leggermente. Se lei avesse saputo che le cinque Tribù della Divinità Corvo avevano il sostegno di qualcuno potente come il Gran Maestro Meng, allora avrebbe adeguato i suoi piani.


"In realtà, non importa se vive o muore. Il sangue che ho sputato proprio ora avviserà la Tribù che la mia prova del fuoco è fallita. Le forze principali della Tribù arriveranno presto."


Mentre rifletteva su queste cose, la zampa del ragno arrivò fino a Meng Hao, sbattendo contro il bozzolo di seta ermeticamente sigillato che lo circondava. Da lontano, la zampa sembrava un'enorme falce nera.


Tuttavia, quando era a una decina di metri da Meng Hao, fu improvvisamente ostacolata dalla seta della Larva Cieca. Un forte boato echeggiò trasformandosi in un'onda d'urto che spazzò via tutto. Un forte vento si sollevò, colpendo i Coltivatori circostanti e costringendoli a retrocedere.


Il corpo di Meng Hao tremò e lui tossì sangue. La falce nera cadde da dieci metri, avvicinandosi lentamente a Meng Hao. Nonostante la sua lentezza, emanava ancora una pressione intensa e distruttiva che cadeva verso Meng Hao.


Il suo corpo tremò mentre la falce raggiunse i cinque metri.


Quattro metri, tre metri, due metri, un metro, mezzo metro...


Meng Hao guardò la falce mentre si avvicinava, i suoi occhi irradiavano freddezza. Sebbene il suo corpo tremasse mentre la fissava, quando si confronta questa pressione con quella della Tribolazione Celeste, era semplicemente ...


"Troppo debole!" Disse freddamente Meng Hao. La falce era a soli sette centimetri dalla sua testa.


Quel divario di sette centimetri era come la differenza tra il Cielo e la Terra. Era un vuoto incolmabile! La seta della Larva Cieca era avvolta troppo strettamente. Niente in Cielo o in Terra potrebbe distruggerla!


Non importa come la falce abbia cercato di romperla, non poteva. Presto la falce cominciò a tremare. In un batter d’occhio, tutto il suo potere era sparito e si trasformò in cenere, proprio lì, a sette centimetri di distanza da Meng Hao.


Un ululato discese dal cielo. Tutto si affievolì e le nuvole fremettero di rabbia mente un gigantesco ragno con le gambe simili a delle falci magicamente apparve lassù. Sembrò strappato via dal nulla, seguito dai ruggenti Sacri Antichi totemici delle Cinque Tribù, che lo infastidivano in un modo tale da rendere impossibile una discesa ulteriore.


Nell'istante in cui la falce nera scomparve, i membri delle Cinque Tribù nello scudo emisero potenti urla. C'erano sette Coltivatori dell’Anima Nascente, così come tutti gli altri membri sopravvissuti della tribù.


L’antico Grande Padre della Tribù del Corvo Guerriero, che aveva il desiderio combinato di vendicarsi di più di dieci membri della Tribù dell’Anima Nascente impressi sul suo cuore, sollevò la testa con gli occhi iniettati di sangue e ruggì:


"Vendetta!"


Tutti i membri delle Cinque Tribù che si lanciarono in battaglia urlarono con rabbia e tristezza.


"Vendetta!!!"


"VENDETTA!!!"


Guidati dal Grande Padre, il resto dei membri della tribù caricò da dietro lo scudo.


Il loro mondo era ormai un mondo dominato dalla vendetta mentre si dirigevano verso i tremila Coltivatori della Divisione del Ragno. I loro corpi esplosero di follia, ciò rese evidente che avrebbero portato alla rovina la Divisione del Ragno anche se questo significava morire nel tentativo.


Un attimo dopo iniziarono i combattimenti nel distretto vicino. Sfortunatamente, la morte dei tre Dominatori di Demoni fu un duro colpo per il morale della Divisione del Ragno.


Anche la fermezza di Meng Hao aveva lasciato un profondo segno nei loro cuori. Aveva massacrato a migliaia, poi si librò sopra la folla per inseguire la Sacra Figlia. Nove Coltivatori dell’Anima Nascente erano incapaci di fermarlo e persino il Sommo Sacerdote era stato catturato. La gente poteva solo guardare con gli occhi spalancati, mentre il volto nobile e divino della Sacra Figlia si riempì di disperazione e il suo braccio era reciso, dopo di che fuggì in preda al panico.


Tutto ciò fu un duro colpo per i Coltivatori della Divisione Ragno. Meng Hao ora non era semplicemente impresso nella loro mente, ma si fuse indelebilmente!


Se quello fosse stato tutto ciò che c'era da fare, non sarebbe stato un grosso problema. Tuttavia, anche il temibile attacco del Sacro Ragno, che presumibilmente avrebbe sicuramente distrutto Meng Hao, non fece nulla. Avevano visto con i loro occhi che il Sacro Ragno non era capace di sterminarlo.


A partire da ora, Meng Hao fu come un incubo per loro. Un incubo imbattibile e invincibile!


Ora, proprio quando la loro fiducia e il loro morale erano a terra, i membri delle Cinque Tribù reagirono con tutta la loro forza. Il loro odio e l'intento omicida ribollirono verso il cielo. In precedenza, avevano guardato con occhi spalancati mentre i loro compagni e membri della Tribù venivano massacrati. I morti includevano bambini, genitori e altri parenti. In questo momento, gli occhi dei membri sopravvissuti della Tribù erano iniettati di sangue e sembravano sul punto di piangere. Nel rossore dei loro occhi si poteva vedere la furia prendere vita. Era perché ... era arrivato il momento della vendetta!


Quando le due parti si scontrarono l'una contro l'altra, non c'era alcuna direzione, né alcun trucco. Fu un reciproco massacro.


Un boato riempì improvvisamente l'aria. Uno dei membri delle Cinque Tribù massacrò uno dei nemici, ma fu ferito mortalmente nel farlo. Ridendo follemente, scelse di auto-detonarsi. Anche quando il suo corpo esplose, un sorriso feroce contorse la sua faccia nel momento in cui vide che la sua auto-detonazione avrebbe ucciso tre dei nemici di fronte a lui.


I boati continuarono a echeggiare nell'aria mentre un membro delle Cinque Tribù dopo l'altro, dopo aver raggiunto il loro ultimo momento in battaglia, scelsero di auto-detonarsi. Questo era il loro modo di inviare un messaggio alla Divisione del Ragno: osserva la feroce vendetta delle Cinque Tribù della Divinità del Corvo!


Uno dei membri delle Cinque Tribù perse le gambe e un braccio. Persino la zona Dantian fu danneggiata irreparabilmente, rendendo impossibile per lui l'auto-detonazione. Ma aveva ancora i denti. Ben presto, tutto il suo corpo fu distrutto, eppure i denti erano ancora stretti contro la gola del nemico. Indipendentemente da qualsiasi cosa, la distruzione reciproca sarebbe stata raggiunta!


In un brevissimo tempo, la Divisione del Ragno aveva già perso più di cento membri. La malvagità della scena, la follia esplosiva dei membri delle Cinque Tribù per vendicarsi anche sfidando la morte, scosse a fondo i cuori dei Coltivatori della Divisione del Ragno.


Erano impauriti e cominciarono ad ansimare. Di fronte alla ferocia delle Cinque Tribù, furono improvvisamente colmati da un sentimento di vigliaccheria!


Cominciarono a ritirarsi. In lontananza, i nove Anziani guardavano con gli occhi spalancati. Anche loro furono commossi, ma prima che potessero persino pensare alla situazione, i sette Coltivatori dell’Anima Nascente delle Cinque Tribù si stavano sparando verso di loro.


I Sommi Sacerdoti, il Grande Padre della Tribù del Corvo Guerriero e gli altri avevano tutti gli occhi pieni di sangue mentre fischiavano nell'aria.
Questa ... era davvero una guerra tra due tribù. Era diverso dall'uccisione di prima. Questo ... fu un massacro mortale.


Meng Hao si guardò attorno, a tutto ciò che stava accadendo. Vide le Cinque Tribù innalzarsi e la loro determinazione a vendicarsi. Fu in quel momento che si udì un suono diffondersi. Questo non era il suono delle trombe da guerra, ma piuttosto delle voci di tutti i membri delle Cinque Tribù che erano rimasti indietro dentro la protezione dello scudo. Ce n'erano meno di un migliaio, ma le loro voci si unirono e uscirono sul campo di battaglia.


La maggior parte di questo gruppo, di quasi mille persone, era composto da bambini. Il resto erano anziani. La maggior parte di loro non aveva basi di coltivazione; erano semplici membri ordinari della tribù. Tuttavia ... considerando tutti i sacrifici che erano stati fatti dalle cinque tribù della Divinità del Corvo, erano speranze. Erano la speranza della tribù.


Quasi un migliaio di persone iniziarono a piangere. Mentre piangevano, i loro piedi pestarono il terreno e cominciarono a cantare. Questa canzone era la marcia funebre della Tribù, la canzone cantata per accompagnare l'anima di ogni membro della Tribù verso morte.


Un migliaio di voci si unirono, piene del suono della giovinezza, piene di lacrime.


"Forse siete ancora qui. Forse starete guardando la vostra famiglia. Forse tornerete ...


Speriamo che i Cieli non ostacolino il vostro percorso. Lasciate che la terra vi guidi. La luce vivente e dorata della Divinità del Corvo farà sì che le vostre gloriose stirpi restino nel mondo ...


Speriamo di impedirvi di essere sepolti dalle sabbie del Tempo, di impedire che i demoni vi strappino via, di impedire ai demoni di spaventarvi, di impedire a qualsiasi essere vivente di disturbare il vostro riposo ...


Voi siete guerrieri della Divinità del Corvo! Voi siete l'orgoglio della Divinità del Corvo! Esisterete per sempre nelle terre della Divinità del Corvo ... noi ... aspetteremo il vostro ritorno!"


La canzone echeggiò sul campo di battaglia e, così facendo, Meng Hao riuscì quasi a distinguere l'immagine di innumerevoli anime che apparvero.
Sembrava che stessero lentamente guardando la loro casa, la loro tribù.


Mentre il suono del funerale si innalzava nell'aria, i membri delle Cinque Tribù che erano serrati in battaglia scoprirono sgorgare delle lacrime sui loro volti. Cominciarono a ridere follemente e massacrarono con ancora più ferocia. Le loro risate e le loro lacrime fecero rabbrividire i volti dei loro nemici, i Coltivatori della Divisione del Ragno. In passato, avevano massacrato le tribù, ma mai prima d’ora avevano visto il tipo di follia iraconda che stavano vedendo ora.


Ora, erano spaventati.


Tradotto da Afterlife/Diletta David


Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter                        


                                



