---
weight: 4490
title: Capitolo 449 - Morte dell'Anima Nascente!
pubDate: 2025-03-17T11:17:34.915Z
tags:
    - issth
---


L'Inestinguibile Fiamma Orientale degli Elisir era rimasta nel corpo di Meng Hao per tutto questo tempo. Era una fiamma donatagli da Maestro Demone degli Elisir, da usare per la creazione degli elisir. Durante quell'anno aveva osservato spesso la fiamma, e alla fine aveva fuso il seme della fiamma con il suo Nucleo. Dopo averla accesa completamente, questa si era trasformata in un fuoco inestinguibile dentro di lui.


Quando alla fine si convinse a percorrere la strada dell'Anima Nascente di Cinque Colori, sembrava che questa non avesse nulla a che fare con l'Inestinguibile Fiamma. Meng Hao non ci aveva riflettuto molto. Aveva immaginato che nella sua ricerca dei cinque elementi avrebbe dovuto trovare diversi tipi di totem. Tuttavia... in un batter d'occhio, questa fiamma si propagò all'improvviso, lasciandolo mentalmente scosso.


D'un tratto si rese conto di aver fatto un errore. Il cammino dei Cinque Colori e gli attributi dei cinque elementi non erano per forza limitati ai totem. Qualsiasi benedizione in Cielo e Terra aveva la possibilità di diventare parte di questo cammino dei Cinque Colori.


L'Inestinguibile Fiamma, estratta dal potere della Fiamma d'Incenso, e a causa dei suoi due grandi totem di Metallo e Legno, ardeva in tutte le direzioni. Questa fuse stessa l'aria mentre infuriava attorno a Meng Hao.


Improvvisamente, il carattere fuoco comparve vicino alla sua regione del dantian. Nel momento in cui comparve, le fiamme attorno a lui si levarono al cielo. D'un tratto, il seme del totem di tipo Fuoco che le cinque Tribù della Divinità del Corvo gli avevano donato uscì dalla sua borsa da trasporto. La piccola lingua di fuoco a questo punto si era già dissipata per più della metà. Meng Hao cominciò subito a ruotare l'Inestinguibile Fiamma, portandola ad avvolgere il piccolo seme e poi assorbirlo.


Nel momento in cui Meng Hao assorbì il seme del totem di tipo Fuoco, i membri della Tribù del Corvo di Fuoco lo osservarono tremando.


I tatuaggi di totem di tipo Fuoco che qualche istante prima stavano scomparendo dai loro corpi, d'un tratto cambiarono! Adesso erano in tutto e per tutto uguali al carattere Fuoco di Meng Hao!


Il potere della Fiamma d'Incenso immediatamente fuoriuscì dai loro corpi in direzione di Meng Hao.


I membri della Tribù del Corvo di Fuoco tremavano per l'entusiasmo. Le loro voci vennero fuori con forti grida quando si inginocchiarono per inchinarsi a Meng Hao.


"Sacro Antenato!"


"Saluti, Sacro Antenato!!"


Tutto il corpo di Meng Hao fu pervaso da boati. La sua aura era impressionante mentre il corpo si librava lì, a mezz'aria. Il potere della Fiamma d'Incenso proveniente dai più di 1000 membri della Tribù del Corvo Esploratore, della Tribù del Corvo Guerriero e della Tribù del Corvo di Fuoco si unì e sfrecciò verso il tatuaggio di totem di tipo Fuoco di Meng Hao.


D'un tratto l'antico carattere fuoco divenne più evidente. Nello spazio di qualche respiro divenne chiaro e intenso, e lanciò un mare di fuoco che avvolse Meng Hao.


Ancora una volta l'aura di Meng Hao aumentò. I tre caratteri fluttuavano attorno a lui. Metallo. Legno. Fuoco. Tre totem che sprigionavano una luce accecante. Nel momento in cui il totem di tipo Fuoco iniziò ad emettere luce, la base di Coltivazione di Meng Hao crebbe in modo esplosivo.


Quando ciò accadde, la visuale davanti a Meng Hao cominciò a diventare offuscata. Ci volle però solo un istante perché questo passasse. Meng Hao subito notò che il mondo che lo circondava era pervaso da quelle che sembravano strisce infinite, come anche dei nodi simili a scintille di elettricità. Sembrava che, se lo avesse voluto, avrebbe potuto... ricomparire in uno qualsiasi dei nodi luminosi!


"Teletrasporto minore...". A Meng Hao girò la testa quando si guardò attorno con gli occhi che splendevano con intensità. Il suo cuore fu pervaso dall'entusiasmo e fece un respiro profondo. Non fece subito una prova, ma era certo che, se solo lo avesse voluto, si sarebbe potuto fondere con l'aria. Sapeva che... adesso possedeva un'abilità divina che poteva poteva essere usata solo allo stadio dell'Anima Nascente. Teletrasporto minore!


Con questa abilità divina aveva di fatto aumentato la sua forza vitale. Se avesse affrontato un nemico potente, avrebbe potuto fare affidamento su questa abilità per fuggire.


"La mia decisione di scegliere il cammino dell'Anima Nascente di Cinque Colori è stata quella corretta. Questo cammino mi porterà a forgiare il mio Dao!". Fece un respiro profondo, e nei suoi occhi si diffuse un intenso bagliore dovuto alla fiducia in sé stesso!


Quello che i Coltivatori coltivano è... la fiducia in sé!


Meng Hao respirò profondamente quando sentì che il potere dei tre grandi totem lo stava circondando. Sollevò la mano destra e la agitò in avanti, provocando l'espansione del mare di fuoco. Fuse a questo il potere di tipo Legno, facendolo così... infuriare ancora di più. Ogni Coltivatore della Divisione dello Scorpione che questo toccò, lanciò un urlo agghiacciante e poi sfrecciò indietro sorpreso.


Riguardo ai Coltivatori all'Anima Nascente, questi erano fuggiti ormai da tempo. Le loro basi di Coltivazione non erano stabili, e loro non osavano combattere contro Meng Hao al culmine del suo potere.


La mano sinistra di Meng Hao si agitò per un incantesimo e poi puntò il dito, alimentando le fiamme con il potere di tipo Metallo. Queste si fusero, pervase da un liquido dorato che improvvisamente sfrecciò come pioggia dorata. Ovunque andasse, la forza di volontà del Metallo la seguiva.


La comparsa di queste abilità divine cambiò subito le condizioni dello scontro. Sebbene ci fossero più di tremila Coltivatori della Divisione Scorpione, i cuori di questi erano pervasi dalla paura. Più o meno come i Coltivatori della Divisione dello Scorpione prima di loro, d'un tratto persero il desiderio di combattere.


A questo punto, non erano solo i membri della Tribù del Corvo Esploratore, della Tribù del Corvo Guerriero e della Tribù del Corvo di Fuoco a rivolgere a Meng Hao dei profondi inchini. Le altre due Tribù delle cinque Tribù della Divinità del Corvo videro cosa stava accadendo e sentirono un profondo assenso per Meng Hao. Anche loro si voltarono e si inchinarono a lui.


Il Grande Padre della Tribù del Corvo Guerriero e i restanti cinque Coltivatori all'Anima Nascente guardarono Meng Hao con profondo rispetto. Non volevano impegnarsi troppo per la questione; al momento, riuscivano a imporre alle loro basi di Coltivazione di restare allo stadio dell'Anima Nascente, ma, in realtà, una volta che la battaglia sarebbe giunta al termine, solo tre di loro sarebbero riusciti a continuare a farlo. Le basi di Coltivazione dei Coltivatori del Corvo Oscuro e del Corvo Guerriero all'Anima Nascente presto sarebbero precipitate, e non si sarebbero più trovati allo stadio dell'Anima Nascente.


"Sacro Antenato...". Zhao Youlan continuò ad osservare con i suoi occhi simili a quelli di una fenice. Accanto a lei, Zhao Chunmu aveva il volto pallido e gli altri membri della Tribù dei Cinque Veleni attorno a lui stavano iniziando a battere in ritirata.


Nel frattempo, poco lontano, un anziano stava osservando la scena che si stava svolgendo su di un qualcosa simile ad uno specchio gigante. Questo anziano era a capo di un esercito di circa ventimila Coltivatori.


"Un cambiamento tra i Sacri Antenati. Un Dominatore di Demoni che diventa un Antenato. Se... se solo potessimo fare delle ricerche a riguardo e comprendere come questa persona abbia compiuto una simile impresa, si tratterebbe di un colpo di fortuna senza precedenti per la Tribù dei Cinque Veleni!


Trasmettete gli ordini", proseguì l'anziano con freddezza, con una strana luce che brillava nei suoi occhi. "A qualsiasi costo! Usate il teletrasporto! RIUSCIRÒ a mettere gli occhi su quest'uomo nel tempo necessario ad un bastoncino d'incenso di bruciare!". Quando la sua voce risuonò, i membri della Tribù accanto a lui cominciarono subito a diffondere queste parole nella Tribù. L'aria fu pervasa da boati insieme al bagliore del teletrasporto. Proprio quando tutti iniziarono a sparire, una goccia di pioggia viola cadde sul corpo dell'anziano.


"Pioggia viola?" disse l'anziano. La osservò sconvolto per un istante, poi aggrottò la fronte quando il suo corpo svanì.


Ricominciò a cadere la pioggia viola. Questa volta non era solo in una zona ristretta. Tutte le montagne e addirittura le pianure che ospitavano la Tribù dei Cinque Veleni furono colpite dalle gocce di pioggia.


Conteneva una freddezza che annientava, la forza di volontà dell'estinzione, sebbene non fosse molto intensa ma, piuttosto, dispersa in frammenti.


La pioggia bagnava il terreno davanti a Meng Hao, mescolandosi al sangue lì presente. Al momento, la notarono in pochi. Solo Meng Hao e pochi altri, dopo averla vista, d'un tratto esitarono. Tuttavia, considerato che c'era una battaglia in corso, Meng Hao non aveva molto tempo per pensare. Mentre fluttuava a mezz'aria, il suo sguardo divenne poco a poco freddo quando guardò lungo il campo di battaglia in direzione di Zhao Chunmu.


Quando ciò accadde, a Zhao Youlan si restrinsero le pupille. Si era allontanata lentamente e con discrezione da Zhao Chunmu per tutto il tempo. Tuttavia, quando vide che Meng Hao lo guardava, l'espressione sul suo volto tentennò. Senza preoccuparsi del fatto che le sue azioni fossero evidenti, immediatamente scattò all'indietro, aggiungendo una distanza ancora maggiore tra lei e Zhao Chunmu.


Anche Zhao Chunmu notò lo sguardo di Meng Hao, e il suo cuore tremò. Quando vide che Zhao Youlan indietreggiava, il suo cuore e la sua mente furono pervasi da un boato, come se d'un tratto avesse compreso che la persona che aveva tagliato il braccio di Zhao Youlan... probabilmente era questo nuovo Sacro Antenato delle cinque Tribù della Divinità del Corvo.


"Vuole uccidermi!!" pensò, con la mente offuscata. Tutto quello che era appena successo con Meng Hao fece tremare il suo cuore. Meng Hao aveva massacrato le sue diciotto Guardie Furtive. Nemmeno nove Anziani all'Anima Nascente insieme al Sacerdote Supremo erano stati in grado di turbarlo. Tutto questo portò Zhao Chunmu a iniziare ad ansimare, e immediatamente indietreggiò.


"Nove Grandi Anziani, Sacerdote Supremo, salvatemi!"


Tuttavia, quasi nello stesso momento in cui Meng Hao guardò Zhao Chunmu, questo iniziò ad avanzare. Sfrecciò nell'aria come un dardo. I nove Anziani e il Sacerdote Supremo della Divisione Scorpione esitarono. Tuttavia, fu solo per un istante. Digrignando i denti, ancora una volta scattarono verso Meng Hao.


Un sorriso freddo fece arricciare le labbra di Meng Hao. Il motivo principale per cui non aveva usato subito il teletrasporto minore era che voleva attirare quelle persone. Zhao Chunmu non era altro che un'esca. A differenza di Zhao Youlan, al momento per Meng Hao non era così importante da doverlo uccidere. Le persone che Meng Hao voleva uccidere erano... i nove Coltivatori allo stadio iniziale dell'Anima Nascente e quello allo stadio intermedio.


Mentre si avvicinavano, nei suoi occhi balenò l'istinto omicida. D'un tratto si teletrasportò. Quando sparì, i volti di tutti quelli che stavano osservando all'istante furono pervasi dallo shock. Questo valeva in particolare per i dieci Coltivatori all'Anima Nascente, quando si resero conto che quello che aveva appena eseguito Meng Hao non era il Lampo dell’Esplosione di Sangue ma piuttosto... un vero teletrasporto minore.


"Non va bene!" disse il Sacerdote Supremo, con il volto che tremava. Guardò i nove Anziani e vide Meng Hao comparire d'un tratto proprio dietro uno di loro. Questo sollevò la mano destra e poi colpì con la forza necessaria per distruggere un Coltivatore all'Anima Nascente.


Il Coltivatore all'Anima Nascente rimase basito. Il suo corpo iniziò subito a diventare sfocato quando cercò di fuggire attraverso il teletrasporto minore. Nello stesso tempo, sputò un raggio di luce colorata che si trasformò nel foglio di un talismano che scattò verso Meng Hao. Tuttavia, al contempo, il pugno di Meng Hao, carico del potere di sterminio, colpì.


Nell'aria si diffuse un'esplosione seguita da un grido disperato. Il foglio del talismano cadde, dando al Coltivatore all'Anima Nascente giusto il tempo di terminare il teletrasporto. Quando scomparve, Meng Hao si lasciò andare a una risata fredda. Avanzò e poi eseguì il suo teletrasporto. Le due figure divennero sfocate, e in un batter d'occhio Meng Hao lo aveva raggiunto. Ancora una volta, discese il suo pugno.


Si poté udire un'altra esplosione. Il Coltivatore all'Anima Nascente sputò una manciata di aura all'Anima Nascente. Al suo interno vi erano otto oggetti magici, i quali cominciarono tutti a esplodere. Anche il suo corpo esplose, come se avesse usato l'autodistruzione per cercare di uccidere Meng Hao. Una spada volante spazzò via la sua Anima Nascente, che sfruttò lo slancio dell'autodistruzione per volare via alla massima velocità, evidentemente indebolita.




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                

