---
weight: 452
title: Capitolo 452 - Speranza
pubDate: 2025-03-17T11:17:34.916Z
tags:
    - issth
---


Migrare.


Nelle terre del Deserto Occidentale, ci volle pochissimo tempo perché moltissime Tribù giungessero alla stessa amara conclusione!


Prendere una decisione del genere era più facile a dirsi che a farsi, però per quanto riguarda la Tribù della Divinità del Corvo, migrare… Equivaleva a morire!


Nel Deserto Occidentale presto gli incantesimi di teletrasporto smisero di funzionare. Questo era vero soprattutto nella zona nord del Deserto Occidentale, dove si stava raccogliendo una grande quantità d’acqua piovana viola. Si poteva facilmente immaginare come la pioggia che cadeva a ovest, sud ed est scorresse e si accumulasse a nord.


Il nord del Deserto Occidentale era sicuramente il primo posto nel quale il mare avrebbe iniziato a innalzarsi!


Se la Tribù della Divinità del Corvo non avesse dovuto affrontare la guerra con la Tribù dei Cinque Veleni, sarebbero stati sicuramente abbastanza potenti da migrare. Purtroppo… Anche includendo i bambini e gli anziani, al momento erano soltanto 2000.


Considerando che erano più di 10.000, il loro potere era stato ridotto drasticamente. Al momento erano soltanto una piccola Tribù se messi a confronto con il resto del Deserto Occidentale.


Oltretutto, dato che portali per il teletrasporto non funzionavano più, e che più di metà dei membri della Tribù erano persone normali senza una base di Coltivazione, non potevano assolutamente volare. Erano costretti a viaggiare a piedi.


L’Anziano rimase al fianco di Meng Hao, i capelli grigi e l’aria esausta. Sorrise amaramente e disse: “Non possiamo viaggiare a piedi fino alle Terre Nere… Siamo semplicemente troppo lontani. Persino un Coltivatore allo stadio dell’Anima Nascente che volasse continuamente senza dormire o riposare ci impiegherebbe almeno 10 anni. Se andassimo a piedi… Ce ne vorrebbero più di 1000 per migrare. La Tribù della Divinità del Corvo esisterebbe ancora?"


Sembrava ancora più vecchio di prima. Volse indietro il capo per guardare i membri della Tribù alle sue spalle che stavano costruendo dei rifugi di legno e continuò: "La pioggia viola eliminerà l’energia spirituale. Alla fine diventeremo tutti mortali. La volontà di sterminare della pioggia corroderà i nostri corpi, indebolendoci fino al punto di morte.


Non serve nemmeno dire che cosa la pioggia farà ai bambini e agli altri membri della Tribù ordinari… Sarebbero i primi a morire. Dopo di ciò… Il numero dei morti potrà solo continuare a salire. Alla fine l’intera Tribù verrà spazzata via durante la migrazione.


In aggiunta a ciò, anche tutte le altre Tribù del Deserto Occidentale stanno migrando nello stesso tempo. A causa del cibo, risorse e altri motivi, la strada sarà costellata di caotiche battaglie! Le Tribù si sfideranno costantemente cercando di sopravvivere. Al momento la Tribù della Divinità del Corvo… Non può sopravvivere a una tale situazione.


Inoltre, anche se riuscissimo a viaggiare per più di 1000 anni, se per qualche colpo di fortuna non venissimo eliminati da qualche altra Tribù, allora… Una volta giunti alle Terre Nere… Che cosa ci garantirà l’accesso? Lì lo spazio è limitato. Come potremmo entrare?


Come potremmo distinguerci… Tra così tante grandi Tribù e Tribù di media dimensione. Le Tribù che controllano le Terre Nere sono di grande potenza, come potremmo convincerle ad accettarci?"


Meng Hao rimase in silenzio. Aveva già visto alcuni dei bambini che erano più deboli dal punto di vista fisico iniziare a indebolirsi ancora di più dopo essere stati toccati dalla pioggia. La pioggia viola stava uccidendo qualunque cosa.


“Per causa di ciò, Potente Antenato Sacro, vi imploro di… Partire!" La voce dell’anziano era così decisa che avrebbe potuto tranciare le unghie e distruggere la Pietra. “Lasciate questo posto e lasciate la Tribù della Divinità del Corvo. Sacro Antenato, considerata la vostra base di Coltivazione e il vostro ruolo di grande Dominatore di Demoni, qualunque Tribù sarebbe felice di accettarvi in questo tempo critico e di portarvi con sé alle Terre Nere.


Sacro Antenato, questa è la vostra solo speranza. Per quanto riguarda noi…" L’Anziano rivolse ancora lo sguardo verso i membri delle Cinque Tribù che costruivano capanne per rifugiarsi dalla pioggia. I suoi occhi erano colmi di pena e dolore.


“Non lasceremo la nostra terra natia. Se siamo destinati a scomparire, moriremo insieme e verremo sepolti qui con i nostri antenati e compagni. In questo modo, forse alcuni di questi bambini avranno una possibilità di crescere". L’Anziano ora appariva ancora più vecchio, come se la sua forza di vita lo stesse abbandonando lentamente.


Meng Hao continuò a rimanere in silenzio, senza sapere bene cosa dire. Voltò lo sguardo, verso i silenziosi membri delle Cinque Tribù. Wu Chen era lì, così come Wu Ling. Alcuni dei bambini dormivano, talvolta chiamando le loro madri. Le lacrime venivano asciugate. I più anziani sentivano la mancanza dei loro cari. Mentre li guardava, Meng Hao realizzò che moltissimi di quei volti gli erano familiari.


Al momento, aveva solo due possibilità. Andare… O rimanere!


Se se ne fosse andato, sarebbe stato la persona con le più alte probabilità di sopravvivere alla pioggia viola, considerate le sue speciali abilità.


Ma se fosse rimasto…


Meng Hao si lasciò sfuggire un sospiro leggero. Non disse nulla, ma si voltò, incamminandosi verso il luogo in cui i membri della Tribù si erano riuniti. Mentre si avvicinava, tutti lo guardarono con zelo. Con un sorriso leggero, si diresse verso il retro della montagna e il suo cortile.


Lì la pioggia cadeva con violenza. Si sedette sotto la gronda, circondato dalla sua orda dei neo-demoni. Pelosone era disteso sul terreno suo fianco, lasciandosi sfuggire deboli lamenti. Era ferito, ma non in modo fatale.


Della sua orda erano rimasti solo 6000 neo-demoni. Erano tutti feriti e al momento si stavano riprendendo.


Gu La affrontò la pioggia e si affaccendava per dare loro cibo e curare le ferite minori. Il cielo era cupo e la pioggia… Continuava a cadere con sempre più violenza.


Il vasto cielo e la terra si trasformavano gradualmente in una depressione che gravava sui cuori di Meng Hao e degli altri membri della Tribù della Divinità del Corvo.


“Forse dovrei aspettare che il pappagallo ritorni… E poi andarmene. Andarsene è davvero la decisione migliore. Però..." Tacque di nuovo. Nel tempo che aveva trascorso nel Deserto Occidentale, aveva vissuto nelle cinque Tribù della Divinità del Corvo. Aveva raggiunto i suoi obiettivi, eppure loro erano quelli che dovevano pagarne il prezzo.


Obiettivamente parlando, tutto ciò non era colpa sua. Però, Meng Hao si scoprì incapace di ignorare le profonde emozioni che provava nel cuore.


Quando ripensava alle Terre Nere, ricordava la guerra che aveva visto e i Coltivatori del Deserto Occidentale che vi avevano combattuto.


“Che piano incredibile" pensò Meng Hao, con gli occhi che lampeggiavano. “A causa di questa Apocalisse, gli occhi di tutto il Deserto Occidentale sono puntati sulle Terre Nere. Sembra che presto verrà il momento che quelle grandi Tribù che controllano le Terre Nere… Tirino fuori gli artigli".


Il tempo trascorse lentamente. Passarono due mesi e la pioggia viola non smise mai di cadere. Continuava ad aumentare. Meng Hao non poteva più stare nel retro della montagna, perché si era già trasformato in un ruscello in cui si sprofondava fino al ginocchio.


Le Cinque Tribù della Divinità del Corvo si erano spostate sulla cima della montagna, dove avevano costruito delle capanne per rifugiarsi dalla pioggia. Lì vivevano silenziosamente più di 2000 persone.


C’erano già alcuni membri della Tribù che si stavano palesemente indebolendo…


Meng Hao sedeva gambe incrociate sulla cima della montagna, fissando i monti in lontananza. Una volta erano verdi e coperti di alberi, ma ora erano di un mortale grigio scuro. Tutta la vegetazione era avvizzita e morta.


Ogni giorno si vedevano neo-demoni correre e volare per allontanarsi dal cuore delle montagne. Non solo i Coltivatori stavano migrando durante l’Apocalisse, ma anche i neo-demoni.


In molte zone la terra si era già tinta di viola. I ruscelli si univano per dare vita a dei fiumi. Era facile immaginare che con il passare del tempo, i fiumi si sarebbero tramutati in laghi e alla fine tutto sarebbe diventato… Un mare.


“Se non posso portarvi con me, - disse Meng Hao - allora rimarrò qui con voi. Aspetteremo insieme la morte. Non permetterò alla pioggia viola di seppellirvi. La pietra tombale delle cinque Tribù della Divinità del Corvo dovrebbe portare i vostri nomi incisi sulla sua superficie". Meng Hao sentì una profonda malinconia, ma non aveva nessun’altra idea. Le Tribù della Divinità del Corvo davvero non avevano alcuna speranza.


Le Terre Nere avrebbero potuto rappresentare una speranza, ma erano una speranza intangibile, quasi impossibile. Oltretutto, il cammino verso le Terre Nere sarebbe stato costellato di innumerevoli altre Tribù, tutte dirette verso la stessa meta. Le cinque Tribù della Divinità del Corvo avrebbero avuto incredibili difficoltà a combattere per aggiudicarsi un posto tra quelle Tribù.


“Forse ci sarà qualche altra possibilità di speranza!" Mormorò Meng Hao, sollevando il capo per guardare la pioggia viola.


Trascorse altro tempo. Un mese più tardi, all'improvviso, riapparve la speranza… Non solo per Meng Hao, ma per tutti i membri delle cinque Tribù della Divinità del Corvo.


La speranza apparve sotto forma di una voce!


La voce riecheggiò in tutto il Deserto Occidentale, da nord a sud, da est a ovest. Era impossibile affermare con certezza se fosse una tecnica magica o un’abilità divina, e nemmeno si poteva determinare la profondità della base di Coltivazione di colui che parlava. Era una voce arcaica e antica che riecheggiò ovunque.


“Miei compagni, compatrioti del Deserto Occidentale, saluti…


Siamo l’Alleanza della Corte Celeste delle Terre Nere, formata dalla grande Tribù della Ricerca Celeste, la grande Tribù della Fiamma Selvaggia e la grande Tribù del Demone Farfalla. Questo è il nostro primo annuncio per tutti i Coltivatori del Deserto Occidentale…"


Meng Hao sollevò il capo. L’Anziano della Tribù del Corvo Guerriero spalancò gli occhi interrompendo la sua meditazione. Tutti i membri della Tribù alzarono lo sguardo verso il cielo.


In quel momento, tutte le Tribù del Deserto Occidentale si bloccarono. Alcune erano in cammino, nel bel mezzo della migrazione, come la grande Tribù Del Ghiaccio Rovente. Altre erano accampate, per riposare. Altre, come le cinque Tribù della Divinità del Corvo, avevano deciso di ritornare nella polvere della propria terra natia. Tutti Coltivatori del Deserto Occidentale tremarono mentre levavano lo sguardo verso il cielo.


Tutti, persino la Tribù dei Cinque Veleni. Ovunque, ovest, est, Nord e sud. Tutti membri di tutte le Tribù… Sollevarono lo sguardo.


“La pioggia viola è arrivata, l’Apocalisse del Mare Occidentale è qui. La pioggia viola sterminerà ogni forma di vita, eliminando tutta l’energia spirituale. Al momento, circa il 90% dei portali per il teletrasporto nelle grandi terre del Deserto Occidentale è fuori uso.


C’è solo una speranza di sopravvivere a questa grande Apocalisse, e sono le Terre Nere. Fortunatamente, molti anni fa, l’Alleanza della Corte Celeste ha messo in atto un piano per aggiudicarsi un posto nelle Terre Nere per le Tribù del Deserto Occidentale!


Ovviamente, lo spazio è limitato e non a tutte le Tribù verrà garantito l’accesso. Oltretutto, non abbiamo diritto di decidere chi sia qualificato abbastanza per entrare. Quindi… Vi daremo la possibilità… Di trovare uno Spirito Demoniaco!


Secondo le informazioni del presagio dell’Alleanza della Corte Celeste, così come le notizie raccolte in innumerevoli antichi documenti, sappiamo che ogni volta che il Deserto Occidentale si trasforma in un mare, il cielo la terra cambiano. Nelle grandi terre del Deserto Occidentale compaiono degli Spiriti Demoniaci, non più di dieci.


Ogni Tribù che si presenterà con uno Spirito Demoniaco, potrà accedere alle Terre Nere. Accetteremo solamente… Spiriti Demoniaci!"


La voce smise di parlare, ma continuò a riecheggiare nel Deserto Occidentale. Le innumerevoli persone che l’avevano ascoltata cominciarono a respirare affannosamente, gli occhi iniettati di sangue.


Gli occhi di Meng Hao iniziarono a brillare intensamente.




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter





