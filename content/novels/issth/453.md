---
weight: 4530
title: Capitolo 453 – Il Ponte dell'Immortalità!
pubDate: 2025-03-17T11:17:34.916Z
tags:
    - issth
---


“Questa è una speranza!” pensò Meng Hao con gli occhi che luccicavano vividi. Non gli importava del perché questa Alleanza della Corte Celeste delle Terre Nere avesse bisogno di un cosiddetto Spirito Demoniaco. Sapeva solo che erano richiesti per entrare nelle Terre Nere!


Chiunque ne avesse ottenuto uno, avrebbe avuto un'occasione per sopravvivere a questa Apocalisse ed evitare la distruzione.


Si poteva solo immaginare quanto sarebbe stato breve il periodo prima che lo Spirito Demoniaco venisse circondato e le grandi guerre che avrebbero travolto il Deserto Occidentale.


Meng Hao si alzò, poi voltò la testa a guardare il Grande Padre della Tribù del Corvo Guerriero. Una luce senza precedenti era apparsa nei suoi occhi mentre ricambiava intensamente lo sguardo.


Dopo essersi guardati l'un l'altro per un momento, il Grande Padre si alzò e si avvicinò a Meng Hao, rimanendo in piedi sulla cima della montagna.


“Non sono sicuro di dove apparirà lo Spirito Demoniaco nelle vaste terre del Deserto Occidentale” disse il Grande Padre della Tribù del Corvo Guerriero respirando pesantemente, “e neppure ho mai sentito prima il termine Spirito Demoniaco. Tuttavia, so che se le parole di questa cosiddetta Alleanza della Corte Celeste sono vere, allora c'è un luogo che ha una probabilità dell'ottanta percento o più di averli!”


“La Sfera delle Rovine del Cammino!”


Meng Hao annuì e mentre restava per un attimo pensieroso, i suoi occhi luccicarono.


“Eccetto...” cominciò il Grande Padre, per poi fermarsi. Poteva dire cosa stesse pensando Meng Hao. Tuttavia sapeva che se lui aveva raggiunto questa conclusione, anche molte altre Tribù del Deserto Occidentale lo avrebbero fatto.


Perciò, questa particolare incursione nella Sfera delle Rovine del Cammino, sarebbe stata più piena di pericoli del solito, pericoli non provenienti dal luogo in se, ma piuttosto dagli altri Coltivatori che vi sarebbero entrati.


“Ho già preso la mia decisione” disse lentamente Meng Hao, guardando il vecchio. “Se non riuscirò a ottenere lo Spirito Demoniaco, allora vi accompagnerò fino alla fine e inciderò i vostri nomi sulle vostre lapidi.”


“Ma, se riuscirò a prenderne uno, allora io, Meng Hao... vi guiderò nella migrazione. Indipendentemente se sarà un successo oppure no, non vi deluderò abbandonandovi!”


Il Grande padre rimase ad ascoltare, osservandolo in silenzio con gli occhi che splendevano di una luce indescrivibile. Poi, agitò la manica e, infischiandosene della sua base di Coltivazione all'Anima Nascente intermedia e della differenza di età, si lasciò cadere in ginocchio, congiungendo le mani e inchinandosi profondamente!


“Per tutte le generazioni a venire, le cinque Tribù della Divinità del Corvo non dimenticheranno mai la vostra gentilezza, Sacro Antenato. Per generazioni a venire, noi offriremo la nostra venerazione alla vostra statua. E se le mie parole non saranno veritiere, che le cinque Tribù siano distrutte dal fuoco!”


C'erano altri due Coltivatori all'Anima Nascente nella Tribù, così come altri due le cui basi di coltivazione erano calate al grande cerchio della Formazione del Nucleo. Anche loro udirono le parole pronunciate dal Grande Padre.


E non solo loro, ma tutti i membri della Tribù. Li stavano osservando tutti, ascoltando la loro conversazione.


Nessuno disse una parola. Era difficile dire chi agì per primo, ma uno a uno, iniziarono tutti a cadere in ginocchio per prostrarsi. Presto, l'intera Tribù si era inginocchiata.


Tutti i Coltivatori della Tribù, inclusi quelli della Formazione del Nucleo e dell'Anima Nascente, erano in ginocchio a venerarlo.


Nessuno disse una parola, si erano semplicemente inchinati a lui. Non c'erano, infatti, parole che potessero esprimere la riconoscenza che esisteva nei loro cuori. Potevano solo usare la prostrazione, assieme alle lacrime che scintillavano nei loro occhi, per mostrare a Meng Hao... quanto profondamente gli fossero grati.


Mentre Meng Hao li osservava, dei tuoni brontolarono nel cielo e la pioggia viola continuò a picchiettare cadendo dall'alto.


“Ciò che i Coltivatori coltivano davvero, è la sicurezza in se stessi, e ancora più importante, l'auto-consapevolezza. Devo dire che... Io, Meng Hao, non oso definirmi una persona onesta e giusta. Né sono nobile o un uomo d'onore. Ma ripagherò sempre la gentilezza mostratami!” Con questo congiunse le mani e si chinò profondamente ai membri delle cinque Tribù della Divinità del Corvo.


Il tempo passò lentamente per tre mesi. I ruscelli in basso avevano già iniziato a fondersi assieme per formare dei fiumi. E guardando in basso dalla cima della montagna, si potevano già vedere sette od otto di questi grossi fiumi.


Le acque si rimestavano, senza vita e in alcuni punti si alzava una densa aura di morte.


L'energia spirituale nell'area era già molto scarsa e la volontà di sterminio ancora più palese. Il mondo stava diventando desolato...


Trascorsero altri tre mesi. Dei duemila membri della Tribù, ce ne erano già un centinaio gravemente indeboliti che non potevano fare altro se non giacere nel letto. Anche la loro forza di respirare sembrava semplicemente sul punto di scomparire.


Per via della loro relazione con Meng Hao, Wu Chen e Wu Ling ora possedevano una posizione di rilievo all'interno della Tribù. Erano i nuovi soli ardenti che presiedevano tutte le faccende riguardanti la Tribù del Corvo Esploratore. Erano perfino stati presi come discepoli dai due Coltivatori all'Anima Nascente.


Dopo aver chiesto alla Tribù riguardo alla collana di Wu Ling, Meng Hao aveva finalmente compreso le sue origini. Non proveniva dalla Sacra Terra della Divinità del Corvo; ma era un tesoro acquisito un migliaio di anni prima dalla Sfera delle Rovine del Cammino, quando ancora la Tribù della Divinità del Corvo era all'apice del suo potere.


Avendo appreso ciò, nella sua mente la Sfera era divenuta ancora più misteriosa. Aveva anche appreso qualcosa di davvero strano dal Grande Padre del Corvo Guerriero. Quando le persone tornavano dalla Sfera delle Rovine del Cammino, si ricordavano tutto ciò che vi accadeva. Tuttavia, riguardo a cosa succedeva sulla via di andata e su quella di ritorno, nessuno ricordava qualcosa chiaramente. Era come se qualcosa interferisse con, o addirittura cancellasse, quelle memorie.


“Un seme del Giglio della Rinascita, i cosiddetti Spiriti Demoniaci e persino un leggendario Ponte del Cammino Immortale dei tempi antichi... Il tutto in rovina. Indipendentemente da quale funzione speciale potrebbe essere contenuta all'interno delle pietre che formano il Ponte dell'Immortalità, se contengono l'elemento Terra dei cinque elementi, allora potrei avere la fortuna di ottenere gli elementi del tipo Terra che mi occorrono.” I suoi occhi luccicarono splendenti. La sua aspettativa riguardo la Sfera continuò a crescere sempre più forte.


Durante questo periodo il pappagallo finalmente tornò. Tuttavia ci vollero solo pochi giorni prima che si allontanasse di nuovo, pieno di entusiasmo. Meng Hao non era sicuro di come si sollazzasse, ma la pioggia viola non sembrava fermarlo.


Un pomeriggio, mezzo mese più tardi, un rombo scioccante riempì il cielo. In alto apparvero dei fulmini argentei che crepitavano con una tale intensità che sembrava volessero fare a pezzi il cielo. Tutti i membri della Tribù guardarono in alto con sorpresa quando la pioggia che era caduta per mesi... si fermò all'improvviso!


Quando la pioggia si fermò, la sorpresa riempì tutti. Mentre Meng Hao guardava in alto i suoi occhi luccicarono; quello che vide lo fece tremare tutto e cominciò a respirare pesantemente.


Lì nel cielo, c'era un ponte!


Questo sembrava colmare il cielo intero, senza un inizio o una fine visibili. Una luce inesauribile brillava dal ponte; era questa luce ad aver fermato la pioggia. Quel giorno, nessuna goccia cadde nel Deserto Occidentale.


Se si guardava attentamente i fulmini, si poteva vedere che esistevano solo dentro al ponte. Nessuno di loro si trovava all'esterno. In effetti, i fulmini sembravano innumerevoli crepe esistenti sull'enorme ponte.


“Il Ponte del Cammino Immortale!” pensò Meng Hao mentre guardava in su all'immensa struttura. Sebbene fosse in realtà illusoria, sembrava incredibilmente realistica.


Innumerevoli simboli magici scintillavano sulla superficie del ponte; ognuno dei quali sembrava contenere un potere capace di distruggere anche un Coltivatore all'Anima Nascente. Da esso si emanava un'aura incredibilmente arcaica, un'aura che conteneva la sensazione del Tempo stesso. Quest'aura era differente dall'energia spirituale; sembrava più ricca e piena, come se anche solo un suo piccolo frammento equivalesse a una grande quantità dell'energia spirituale che esisteva nel mondo esterno.


Meng Hao era in grado di dire che quest'aura superava di molto l'energia spirituale di Cielo e Terra e che avrebbe sconcertato qualunque Coltivatore l'avesse assorbita. Ed ancora più scioccante... lui stesso poteva assorbirla!


Questo gli fece battere il cuore e vorticare la testa con un'intensità incredibile. La sconvolgente luce gettata dal ponte si spandeva per decine di migliaia di metri in tutte le direzioni; si spandeva sull'intero cielo, facendolo apparire come se una tenda fosse stata aperta a rivelare... un cielo stellato!


Mentre guardava il cielo, Meng Hao ansimava; era certo che questo cielo fosse il vero mondo che esisteva fuori dal Paradiso Meridionale.


Fu a quel punto che una figura indistinta comparve all'improvviso sopra al ponte. Era una donna che vestiva una lunga tunica. Le sue sembianze non erano chiaramente distinguibili e il corpo risplendeva di un brillante bagliore.


Guardò in basso le terre sotto di se, poi alzò la mano sottile e vi comparve una pietra di forma strana che appariva ordinaria, mancando di qualsiasi caratteristica speciale. La donna gettò la pietre di fronte a se, dove fluttuò nell'aria.


Il Grande Padre del Corvo Guerriero era in piedi al fianco di Meng Hao. “Per mettere piede sul ponte, afferra la Pietra del Ponte dell'Immortalità” disse con urgenza. “Poi potrai entrare nella Sfera delle Rovine del Cammino. Per tornare, dovrai usare la stessa pietra.”


Per come entrare e lasciare il ponte, Meng Hao aveva imparato i dettagli in precedenza dal Grande Padre. Meng Hao guardò nel cielo con occhi scintillanti, poi agitò la mano destra e improvvisamente comparve il rampicante della Fortezza di Spine. Questo circondò le Tribù della Divinità del Corvo, penetrando dentro il fianco roccioso della montagna. Una volta in posizione, le Tribù sarebbero state protette nei giorni dopo la partenza di Meng Hao. Nessuna Tribù migrante sarebbe stata in grado di razziarli o attaccarli.


Era conscio che normali Dominatori di Demoni non sarebbero stati in grado di entrare nella Sfera. La ragione era perché i neo-demoni non erano in grado di esistere lì.
Questo particolare gli era stato rivelato solo più tardi in segno di scusa dal Grande Padre.


Nell'istante in cui aveva visto il Ponte, aveva percepito un'aura che respingeva i neo-demoni. Era come se il ponte fosse progettato solo per l'Ascensione Immortale dei Coltivatori e non per i Demoni Immortali. Sebbene fosse stato distrutto, la sua legge primaria rimaneva ancora.


Perciò lasciò la sua orda di neo-demoni con le cinque Tribù. Poi prese un respiro profondo e si alzò in volo nel cielo, si trasformò in un raggio di luce e sfrecciò verso il Ponte del Cammino Immortale. In basso, i più di duemila membri della Tribù lo guardarono partire.


Nel frattempo, nel resto del Deserto Occidentale, le persone si alzarono in volo dalle altre venti o più Tribù qualificate per entrare nella Sfera. Era presente anche il rappresentante della Tribù dei Cinque Veleni. Il quale non era altri che... Zhao Youlan.


Il suo braccio destro era stato ripristinato e indossa va una veste bianca. Appariva incredibilmente bella mentre volava verso il Ponte.


Sebbene sembrasse ci fosse un solo ponte, in realtà, sopra ogni Tribù qualificata erano apparsi dei ponti identici e nessuno dei partecipanti poteva vedere gli altri. L'unica cosa che riuscivano a vedere era la donna in cima al ponte e la Pietra di fronte a lei.


In differenti aree, persone differenti sfrecciarono in cielo. Meng Hao apparve all'improvviso direttamente davanti alla donna, allungò la mano e prese la Pietra del Ponte dell'Immortalità.


In quell'istante, un ronzio lo riempì. Era come se qualcosa avesse afferrato il suo corpo e all'improvviso stava sfrecciando in avanti a velocità incredibile.


Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter





