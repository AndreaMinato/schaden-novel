---
weight: 4590
title: Capitolo 459 - Eccentrico Volto di Sangue
pubDate: 2025-03-17T11:17:34.917Z
tags:
    - issth
---


Tutte queste sagome erano piuttosto sfuocate, e non sembrava nemmeno che avessero delle basi di Coltivazione. C'erano anziani e giovani, donne e uomini. Sembravano tutti frustrati mentre trascinavano i pezzi delle Pietre del Cammino dell'Immortalità. Arrancavano nella nebbia come spettri.


Mentre Meng Hao osservava la scena, dentro di lui crebbe un forte senso di pericolo. Questo lo fece sentire come se avesse incontrato un predatore pericoloso. Sentiva che se queste strane figure si fossero scontrate con lui, sarebbe sicuramente morto!


"Che cosa sono...?" pensò mentre osservava gli spettri. Più di cento tra questi avanzavano nella nebbia. Quando si avvicinarono e poi superarono Meng Hao, egli percepì un freddo intenso, simile a quello provato nel vuoto.


Poi, Meng Hao vide una di queste strane figure all'interno del gruppo attraversare una pietra gigante che fluttuava a mezz'aria. Quando uscì dal lato opposto, trasportava una pietra illusoria sulle spalle, in tutto e per tutto identica a quella gigante.


Era come se stesse trasportando l'anima di quella pietra quando si fece largo verso l'orizzonte.


Sebbene la Pietra del Cammino dell'Immortalità grande mille metri fosse ancora lì, in aria, Meng Hao poteva sentire che era quasi morta, come se avesse perso il potere di viaggiare attraverso il vuoto.


Mentre le figure si spostavano verso l'orizzonte, continuarono a riecheggiare le loro voci.


"Quando ricomparirà come nuovo il Cammino dell'Immortalità...? Signore, quando poseremo ancora gli occhi su di lei...?"


Poco a poco, le voci svanirono. La nebbia che ribolliva d'un tratto si trasformò in un vento di tempesta. La tempesta portò le crepe grigie nel cielo a vorticare, risucchiando Yi Chenzi, Meng Hao e anche la Pietra del Cammino dell'Immortalità di mille metri.


Anche molte delle rovine e degli oggetti nell'area vennero travolti dalla tempesta.


Non c'era modo di opporre resistenza; tutto veniva risucchiato. Poi, d'un tratto la tempesta crollò, lanciando ogni cosa al suo interno in ogni direzione a grande velocità.


Meng Hao ebbe la stessa sensazione di molti anni prima, quando venne travolto dalle ali del roc. Il vento lacerò il suo corpo, rischiando di ridurlo in mille pezzi quando la tempesta lo lanciò all'orizzonte.


Se fosse stato un Coltivatore comune alla Formazione del Nucleo, senza ombra di dubbio sarebbe morto. Tuttavia, Meng Hao aveva tre totem dei cinque elementi, il che lo spinse lungo il divario che esisteva tra la Formazione del Nucleo e l'Anima Nascente. Digrignò i denti e ruotò la sua base di Coltivazione per disperdere gli effetti di quel vento selvaggio.


Una volta trascorse circa due ore, Meng Hao riuscì a sopprimere la forza del vento. Mise in pratica un teletrasporto minore per fuggire da questo potere devastante.


Quando infine andò via dalla regione colpita dal vento, dalla bocca fuoriuscì del sangue e il volto divenne livido. Si era teletrasportato su di una catena montuosa, dove scavò subito una Grotta dell'Immortale e si sedette a gambe incrociate per meditare.


Qualche giorno dopo, il vento gradualmente si placò. Meng Hao lasciò la Grotta dell'Immortale e si levò in cielo. Fluttuava lì, osservando la scena caotica lasciata dal vento che si era abbattuto su tutta la terra, facendo crollare anche molte delle cime delle montagne.


"Ma che cosa sono di preciso quegli spettri...?”. Meng Hao aggrottò la fronte. Aveva una strana sensazione riguardo a questa misteriosa Sfera delle Rovine del Cammino.


Non riusciva a trovare alcuna traccia di Ye Chenzi. Considerato il livello della base di Coltivazione dell'uomo, era probabile che fosse in grado di fuggire dal vento selvaggio. Inoltre, poiché aveva così tanta paura di Meng Hao, era molto probabile che avesse lasciato questa terra il più velocemente possibile.


Mormorando tra sé, Meng Hao osservò l'orizzonte. D'un tratto fu sorpreso nello scoprire che, non troppo lontano, era visibile una massa luminosa. All'interno del bagliore c'erano dei granelli di polvere. Era terra Celeste!


Il suo corpo balenò quando sfrecciò verso di questa. La raccolse in fretta, con il cuore che batteva all'impazzata. In seguito, mandò il Senso Spirituale in tutte le direzioni. Inaspettatamente, trovò altri tre punti in cui a mezz'aria stava fluttuando la terra Celeste.


Sebbene fossero solo dei granelli, erano comunque di terra Celeste.


"Ora la prendo", pensò. "Quel vento ha sollevato la terra Celeste nascosta nella zona... In quel caso, ora dovrebbero esserci molti granelli di terra Celeste nell'aria!". I suoi occhi brillarono per la gioia. Senza esitare si teletrasportò. Non gli ci volle molto per raccogliere i tre pezzi di terra Celeste, dopodiché sfrecciò verso l'orizzonte.


Dopo poco, Meng Hao iniziò ad avere il respiro pesante. Gli ci era voluto davvero poco a raccogliere abbastanza terra Celeste da formare una zolla delle dimensioni di un pugno.


In questo tempo, vide anche altri Coltivatori che si stavano precipitando alla ricerca di terra Celeste sollevata dal vento. Alcuni di questi stavano addirittura combattendo, sebbene non si trattava mai di più di uno o due colpi. Dopotutto, era meglio impiegare tempo a cercare piuttosto che a combattere.


"La terra Celeste è fondamentale per formare il mio totem di tipo Terra!" pensò Meng Hao, con gli occhi iniettati di sangue, mentre afferrava ogni singolo granello di terra Celeste che riusciva a trovare. Se qualcuno avesse cercato di misurarsi con lui, senza esitare avrebbe lanciato un attacco esplosivo.


Due ore dopo.


Il pugno di Meng Hao discese su di un Coltivatore allo stadio iniziale dell'Anima Nascente, facendolo volare all'indietro. Meng Hao afferrò la terra Celeste davanti a lui e poi proseguì sulla sua strada.


Il Coltivatore all'Anima Nascente guardò Meng Hao andare via, con gli occhi pervasi di paura. Il colpo di qualche istante prima aveva scosso la sua Anima Nascente e lo aveva pervaso di shock.


"Chi è costui...?"


Sei ore dopo.


Tre sagome erano bloccate in un combattimento a mezz'aria. Meng Hao era uno di loro. Fece un gesto di incantesimo veloce con entrambe le mani, facendo infuriare il mare di fuoco. Questo partì, andando in tutte le direzioni, obbligando i suoi avversari a cadere all'indietro. Meng Hao agitò la manica, poi raccolse la terra Celeste e scattò verso l'orizzonte.


Gli altri due Coltivatori digrignarono i denti. Nei loro cuori si era diffusa la paura, e non osarono nemmeno partire all'inseguimento. L'unica cosa che poterono fare era pestare i piedi e poi andare in un'altra direzione per cercare terra Celeste.


Trascorse del tempo. Dopo un giorno, gli occhi di Meng Hao erano completamente iniettati di sangue. Aveva cercato di prendere della terra Celeste sufficiente per formare una zolla grande come la testa di un bambino. Tutto ciò era nella sua borsa da trasporto. Continuò a volare nell'aria, a cercarne ancora. Tuttavia, da quasi quattro ore non ne vedeva più. Sembrava che fosse stata raccolta tutta.


"L'hanno raccolta altre persone? Nessun problema!" pensò, con l'istinto omicida che pervadeva i suoi occhi. Nel mondo della Coltivazione prevaleva la legge della giungla. Rubare delle risorse per la Coltivazione era comune, e qualcosa a cui Meng Hao si era abituato da tempo. Mentre nei suoi occhi splendeva l'istinto omicida, partì alla ricerca di altri Coltivatori.


Un giorno dopo, nell'aria si diffuse il rumore delle esplosioni. Si poté vedere un enorme volto che crollava a mezz'aria. Mentre ciò accadeva, un Coltivatore di mezza età sputò del sangue, con il volto pallido e gli occhi carichi di stupore. Senza esitazioni, tirò fuori dalla borsa da trasporto una manciata di terra Celeste e la lanciò davanti a sé, poi girò i tacchi e se ne andò.


Meng Hao emerse dalle nebbie torbide per afferrarla. Senza un secondo di pausa, corse in un'altra direzione per cercare altri Coltivatori.


Due giorni dopo, un anziano rosso in volto affiancato da due Coltivatori all'Anima Nascente massacrò in modo selvaggio un altro Coltivatore per appropriarsi della sua terra Celeste. Nel momento in cui presero con gioia la sua borsa da trasporto, all'improvviso comparve una nebbia rossa in lontananza. Dal suo interno apparve d'un tratto un volto enorme.


Non appena l'anziano con il volto rosso vide questa faccia, il cuore e la testa furono pervasi da un boato e la mente si intorpidì. Riconobbe questo volto. Era comparso qualche giorno prima, quando era rimasto coinvolto nello scontro a 7, e poi aveva incontrato quel Coltivatore spaventoso che aveva schiacciato quasi tutti.


Due Coltivatori all'Anima Nascente accanto all'anziano rosso in volto videro la nebbia torbida. Con le voci roche gridarono: "È Eccentrico Volto di Sangue!"


Rimasero subito sbalorditi e si voltarono per fuggire.


Negli ultimi giorni, il nome "Eccentrico Volto di Sangue" si era diffuso più volte. Secondo le voci, si trattava di un terribile Coltivatore che indossava una maschera color sangue. La sua base di Coltivazione era impressionante, e derubava le persone della terra Celeste. Erano molte le vittime dei furti, così tante che poche persone erano disposte a restare in questa regione.


Chiunque lo facesse restava all'erta. Avvistata la maschera color sangue, sarebbero scappati.


I tre uomini di qualche istante prima cominciarono subito a fuggire in tre direzioni diverse. L'aria fu pervasa da esplosioni, e due di loro sputarono del sangue. Senza esitare, recuperarono la terra Celeste dalle loro borse da trasporto e la lanciarono. Sapevano cosa voleva Eccentrico Volto di Sangue: terra Celeste! Se gliel'avessero data, non li avrebbe ucciso. Tuttavia, se si reagiva, allora la morte era certa.


"Maledizione... Se avessi saputo che sarebbe successo, avrei abbandonato quello che ho ottenuto prima. Maledetto, Eccentrico Volto di Sangue!". I due Coltivatori in fuga stavano ansimando, e nei loro cuori si diffuse la sensazione di delusione. Tuttavia, non potevano fare nulla a riguardo se non considerare di abbandonare la zona.


Qualche giorno dopo, nell'area non era rimasto alcun Coltivatore, solo Meng Hao. Aveva derubato la maggior parte dei Coltivatori, e ora disponeva di una zolla di terra Celeste grande come la testa di un uomo, insieme ad una reputazione spaventosa.


Dopo aver cercato di ottenere l'illuminazione sulla terra, Meng Hao si rese conto che non ne aveva ancora raccolta abbastanza!


Sfortunatamente, tutti gli altri Coltivatori erano scappati e le ulteriori ricerche non portarono a nulla. Fu in questo momento che una pietra di trecento metri andò verso di lui sibilando. Egli si teletrasportò immediatamente sulla pietra e si sedette a gambe incrociate per meditare. La pietra sfrecciò nel vuoto mentre avanzava verso la successiva massa di terra.


Meng Hao non sapeva che i Coltivatori fuggiti avevano portato con sé il nome "Eccentrico Volto di Sangue" e lo avevano diffuso nelle altre regioni. Era solo questione di tempo prima che quasi tutti i Coltivatori del Deserto Occidentale sentissero parlare di lui.


Mentre la pietra sfrecciava nel vuoto, tutto divenne nero. Meng Hao stava lì, seduto a gambe incrociate con gli occhi splendenti.


"Mi sono imbattuto in molte persone, ma non ho visto la Demonessa Zhixiang con nessuno di loro... Anche se non ho visto nemmeno Zhao Youlan. Mi chiedo dove sia". Perso nei suoi pensieri, Meng Hao estrasse la mappa sul contenitore di giada e la osservò per confermare la sua destinazione. Attualmente si stava dirigendo verso le Pietre del Cammino dell'Immortalità più grandi di tutta la zona.


"La Sfera delle Rovine del Cammino è enorme. Ogni Pietra del Cammino dell'Immortalità è un mondo intero, e probabilmente ci sono decine di migliaia di mondi così. Tuttavia, i Coltivatori del Deserto Occidentale possono esplorarne solo una decina".


Qualche giorno dopo, il vuoto stava diventando ancora più freddo. Anche con il suo tesoro contro il freddo, Meng Hao era costretto ad accendere di continuo la sua Inestinguibile Fiamma per rimanere cosciente. Quando guardò all'interno dell'oscurità del vuoto, d'un tratto strabuzzò gli occhi.


Lontano, nell'oscurità, vide un uomo muoversi nel vuoto. Indossava un lungo abito azzurro e aveva una spada legata alla schiena. In una mano stringeva un fiasco di alcool mentre camminava dentro al vuoto. Beveva dei sorsi di tanto in tanto, con l'espressione cupa e carica di malinconia.


La freddezza del vuoto sembrava essersi ridotta a nulla più di una brezza fredda attorno a lui. Questa sollevava i suoi capelli, e non faceva nulla per far vacillare la camminata. Lui si limitava a proseguire come se tutto fosse normale. Il vuoto attorno a lui sembrava incresparsi e deformarsi, e la freddezza non sembrava intenzionata ad avvicinarsi a lui, ma, piuttosto, lo evitava intenzionalmente.


A Meng Hao girò la testa, e sul suo volto comparve un'espressione stupita.


Guardò l'uomo, e l'uomo ricambiò lo sguardo.




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter
Grazie!


-MadOtter                        


                                



