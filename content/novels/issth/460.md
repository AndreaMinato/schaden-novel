---
weight: 460
title: Capitolo 460 - Han Shan Vestito d'Azzurro!
pubDate: 2025-03-17T11:17:34.917Z
tags:
    - issth
---


Nel momento in cui i loro sguardi si incrociarono, Meng Hao improvvisamente non riuscì più a vedere l'uomo in azzurro. Quando ricomparve, si trovava di fianco a Meng Hao.


Meng Hao sentì la testa intorpidirsi; era impossibile vedere il livello della base di Coltivazione di questa persona. Nel tentativo di farlo, egli provò la stessa sensazione che si ha quando si guarda un oceano profondo.


Si alzò immediatamente e fece un profondo inchino verso l'uomo in azzurro. "Meng Hao della generazione attuale porge i suoi saluti, anziano".


L'uomo guardò Meng Hao, poi si sedette di lato. Bevve un sorso di alcool e con il volto più avvilito che mai disse: "Stai andando verso il Continente Spezza Sigilli?"


“Continente Spezza Sigilli?” rispose Meng Hao con un'espressione vuota sul volto. Ripensò alla mappa sul contenitore di giada e alla descrizione del posto verso cui era diretto. Infine annuì.


"Quindi, pare che stiamo andando nella stessa direzione", disse l'uomo con un leggero cenno del capo. Dopo queste parole non aggiunse altro. Poggiato su una roccia sporgente, beveva e guardava l'oscurità nel vuoto.


Meng Hao osservò l'uomo per un momento, esitando, poi si allontanò e si sedette a gambe incrociate. Sfortunatamente non riuscì a cadere in uno stato di meditazione. Tutto quello che poté fare fu restare lì seduto mentre il tempo passava.


Un giorno, due giorni, tre giorni... In un batter d'occhio era trascorso un mese.


Durante quel periodo, l'uomo vestito d'azzurro continuò a rimanere lì disteso e a bere. Sembrava che l'alcool nel suo fiasco fosse infinito. Continuava a bere, guardando nell'oscurità con l'espressione cupa. La sua desolazione diventava sempre più evidente.


Sul suo volto era visibile della barba incolta; sembrava che fosse trascorso molto tempo dall'ultima volta che si era preso cura di sé. I suoi abiti erano stropicciati e, sebbene l'uomo in questo stato di disordine facesse una pessima figura, la sua aura era carica di un fascino indescrivibile. Per questo, sembrava... solo, ma non un disastro.


Il fiasco di alcool che stringeva in mano era fatto di legno, e sulla sua superficie erano visibili anche le venature. Non era possibile definire quanto avesse bevuto in quelle due settimane.


Non parlava, e nemmeno Meng Hao. Sembrava che quest'uomo vestito di azzurro stesse davvero andando nella sua stessa direzione e non avesse voglia di camminare. Quindi, aveva deciso di condividere la roccia con Meng Hao.


Mantennero quel silenzio reciproco per un altro mese mentre proseguirono.


Alla fine Meng Hao riuscì ad entrare nello stato di meditazione. Tuttavia, lasciò un frammento di forza di volontà all'esterno. Sapeva che farlo non aveva alcun senso, ma era abituato a questa pratica ed era qualcosa che non avrebbe smesso di fare.


Un giorno, mentre la roccia di trecento metri continuava a volare, quello che prima era un uomo vestito di azzurro apatico e malinconico, d'un tratto si sedette e guardò l'orizzonte.


Il movimento fece subito aprire gli occhi a Meng Hao. Questi guardò verso l'oscurità, ma non vide nulla. L'uomo in azzurro, però, sembrava molto deciso, come se fosse completamente concentrato a guardare l'orizzonte.


Meng Hao era confuso, ma non lo diede a vedere, e continuò invece ad osservare il vuoto. Passò del tempo, tre giorni in cui l'uomo in azzurro e Meng Hao osservarono entrambi l'oscurità.


Fu durante quel terzo giorno che il mondo fatto di oscurità che li circondava d'un tratto divenne grigio. Al contempo, la roccia di trecento metri su cui si trovavano si fermò all'improvviso. La mente di Meng Hao tremò quando una fitta nebbia cominciò a diffondersi in ogni direzione. Ben presto, ogni cosa sembrò un mare di nebbia.


A Meng Hao formicolò la testa quando si rese conto che non poteva muovere alcun muscolo. Come poteva non comprendere quello che stava accadendo? In lontananza, nella nebbia era visibile un gruppo di sagome che trasportavano delle pietre mentre avanzavano.


Sembravano frustrati, confusi mentre si avvicinavano. Si poterono udire delle voci delicate che riecheggiavano nella nebbia.


"Quando ricomparirà come nuovo il Cammino dell'Immortalità...? Signore, quando poseremo ancora gli occhi su di lei...?"


Circondate dal suono dell'eco, le figure fluttuavano nella nebbia. Donne e uomini, anziani e giovani, tutti sembravano confusi. Mentre si avvicinavano a Meng Hao, questi sentì un freddo che sembrava poter raggelare l'anima.


Meng Hao divenne sempre più freddo, fino a quando non parve che la sua forza vitale si stesse per estinguere. Fu a questo punto che Meng Hao notò che questo gruppo di persone non era lo stesso che aveva incontrato sull'ultimo ammasso di terra, quando stava inseguendo Yi Chenzi.


Accanto a lui, l'uomo in azzurro continuò a restare seduto, bevendo di tanto in tanto dell'alcool. Quando guardò il gruppo di persone, la malinconia nei suoi occhi si fece più intensa e gli angoli della bocca si arricciarono per l'amarezza.


Li analizzò attentamente, come se stesse cercando qualcosa. Esaminò con attenzione ciascuna sagoma, e quando arrivò all'ultima, parve che la sua solitudine fosse diventata più intensa. Aggrottò la fronte e bevve un altro sorso.


Le figure si spostarono verso la roccia su cui si trovava Meng Hao, e quando furono più vicini d'un tratto si fermarono. La vacuità e la confusione sui loro volti improvvisamente si tramutarono in ferocia. Guardarono la roccia e l'uomo con gli abiti azzurri.


L'uomo ricambiò lo sguardo, poi agitò la mano. Quando lo fece, le figure continuarono a fluttuare oltre. Andarono verso l'orizzonte, ancora una volta confusi. Si udirono nuovamente delle flebili voci.


"Quando ricomparirà come nuovo il Cammino dell'Immortalità...? Signore, quando poseremo ancora gli occhi su di lei...?"


Il suono svanì in lontananza, e il grigiume sparì dal vuoto. Non c'era alcuna tempesta come prima. Era tornato il silenzio.


Poiché tutto era tornato alla normalità, la roccia di trecento metri su cui si trovava Meng Hao ricominciò ad avanzare alla massima velocità.


Il corpo di Meng Hao tremò quando si riprese. Il cuore era stato scosso da questo secondo incontro con le strane figure. Senza rifletterci, si voltò verso l'uomo vestito di azzurro e chiese: "Che cosa sono...?".


Dopo aver posto la domanda, Meng Hao si rese conto che, considerati la base di Coltivazione dell'uomo e i giorni di silenzio, non avrebbe ricevuto alcuna risposta.


“Schiavi del Ponte,” disse l'uomo in azzurro, con voce bassa.


"Dopo che il Ponte del Cammino Immortale è stato distrutto dall'Antenato Ji, la forza di volontà del ponte sopravvissuta si è stabilita in questo punto. Coloro che avevano bramato l'eternità e cercato di allungare le proprie vite hanno visto le forze di volontà dissolversi, e sono diventati Schiavi del Ponte.


Hanno ottenuto la vita eterna che cercavano, ma il prezzo... è stato diventare schiavi del ponte. Giorno e notte, per l'eternità, sgobbano per ricostruire il Ponte del Cammino Immortale, che ovviamente non potrà mai essere ricostruito".


All'udire questa spiegazione, a Meng Hao girò la testa. Si voltò per guardare nella direzione verso cui erano andate le figure, ma tutto quello che riuscì a vedere era oscurità, come se un enorme schermo nero stesse coprendo ogni cosa.


L'uomo cominciò a borbottare duramente: "Ogni cosa nel mondo ha un prezzo... un prezzo...". Teneva il fiasco di alcool davanti a lui, stringendolo con forza.


Trascorse del tempo. Meng Hao non chiese altro, e l'uomo non aggiunse nulla. Stava lì appoggiato in silenzio, fissando il vuoto e bevendo il suo alcool, sconsolato.


Meng Hao stava lì seduto a riflettere. Il termine Schiavo del Ponte sembrava appropriato. Questi ottenevano l'eternità, ma il prezzo pagato era enorme. Quando ci pensò, Meng Hao si ricordò delle voci flebili degli Schiavi del Ponte.


Trascorsero altri due mesi. Più avanti, nel vuoto comparve una roccia enorme. Si trattava di un'altra Pietra del Cammino dell'Immortalità; la sua vastità era praticamente indescrivibile. Sembrava essere dieci volte più grande della massa di terra da cui lui era arrivato.


Da questa si sprigionò una pressione incredibile, che avvolse ogni cosa nell'area mentre si librava nel vuoto. I bordi avevano forma irregolare, portando Meng Hao a ripensare all'immagine dell'enorme ponte distrutto che aveva visto distendersi in modo sconfinato nel cielo stellato.


Fu in questo momento che d'un tratto l'uomo vestito di azzurro si alzò.


"Vuoi bere qualcosa?" chiese, voltandosi per guardare Meng Hao. I suoi occhi erano chiari e pervasi da una profondità simile a quella delle stelle nel cielo. Questa era la seconda volta che l'uomo prendeva l'iniziativa e parlava. La prima volta fu al suo arrivo. Considerato che questa era la seconda volta, Meng Hao comprese che... stava per andare via.


Meng Hao si alzò, congiunse le mani e fece un profondo inchino. Guardo l'uomo in azzurro con gli occhi splendenti. Dopo un momento di esitazione, annuì.


L'uomo sorrise, poi agitò la mano facendo volare il fiasco di alcool verso Meng Hao che lo afferrò e, senza esitare, ne bevve un sorso.


Quando l'alcool scorse lungo la sua gola, si propagò una sensazione di bruciore. Sembrava fuoco, e fece ruotare la base di Coltivazione di Meng Hao all'impazzata.


"Siamo un po' ingordi eh, ragazzo? Beh, non importa. Lo considererò come tassa di viaggio". L'uomo puntò il dito contro Meng Hao, facendo tremare il suo corpo. Questo sorso di alcool dentro di lui si trasformò in qualcosa simile al Nucleo Dorato. Dei filamenti di Qi Alcolico cominciarono a sprigionarsi da questo, fondendosi con il Nucleo Dorato Perfetto. Non provò alcun aumento nella base di Coltivazione, tuttavia, poteva affermare che dentro di lui ci fosse qualcosa di diverso ora.


"Il Nucleo Alcolico dentro di te ti permetterà di esercitare due volte il mio Qi della Spada Danzante. Questo può annientare qualsiasi cosa al di sotto dello stadio Immortale".


Con queste parole, il fiasco tornò nella mano dell'uomo che si voltò e scese dalla roccia di trecento metri, incamminandosi verso l'enorme massa di terra formata dalla Pietra del Cammino dell'Immortalità.


Quando si diresse verso il vuoto, sospirò e disse: "Mi chiedi quando poserai ancora gli occhi su di me...? Io ti ho cercato per tremila anni...".


La voce riecheggiò con una malinconia indicibile e una solitudine indescrivibile.


A Meng Hao girò la testa. D'un tratto, poté sentire nella testa un'abilità con la spada, marchiata su di lui sotto forma di un simbolo magico. Non lo comprendeva, ma riuscì a capire che poteva ruotare la base di Coltivazione per scatenare il Qi Alcolico dentro al Nucleo Dorato. Poteva fare così due volte per far esplodere il marchio.


Quando l'uomo andò verso l'orizzonte, Meng Hao improvvisamente gridò: "Anziano, ti posso chiedere come ti chiami, con tutto il rispetto?!"


“Han Shan.”


La sua voce riecheggiò, con fare pensieroso. L'uomo sospirò e poi scomparve nel vuoto. Meng Hao rimase lì, facendo un profondo inchino nella sua direzione.


Una volta trascorso un lungo momento, Meng Hao si raddrizzò. La roccia di trecento metri su cui si trovava andò a scontrarsi contro la barriera per entrare nell'enorme massa di terra formata dalla Pietra del Cammino dell'Immortalità. Lì, davanti a Meng Hao, c'era un mondo enorme.


NOTE:


Il nome di Han Shan in cinese è 韩山 hán shān – Han è un cognome. Shan significa “montagna”.
Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter                                


                                



