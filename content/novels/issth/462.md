---
weight: 4620
title: Capitolo 462 - Demonessa Zhixiang!
pubDate: 2025-03-17T11:17:34.918Z
tags:
    - issth
---


Appena finì di parlare, la Fenice di fuoco lo avvolse. All'improvviso il suo tatuaggio totemico di tipo fuoco fece sì che dal corpo di Meng Hao eruttassero delle fiamme.


Usare il fuoco per sconfiggere il fuoco!


Le fiamme esplosero, circondando all'istante la Fenice di fuoco. Meng Hao rimase fermo al centro di quel mare di fiamme, sembrando una sorta di divinità demoniaca. Agitò la mano, evocando l’enorme immagine di un albero che apparve come per magia e che si fuse al mare di fuoco, aumentandone di molto l’intensità. Meng Hao agitò la manica, indirizzando le fiamme verso Zhao Youlan.


Si mossero a incredibile velocità, e, in un battito di ciglia, si chiusero sulla donna, che si accigliò e agitò una mano per evocare un piccolo scudo bianco.


Subito lo scudo iniziò espandersi, fino ad avvolgerla completamente e bloccò del tutto il mare di fiamme che si scagliava su di lei.


Gli occhi di Meng Hao brillarono gelidi. Con uno sbuffo freddo, fece apparire il suo totem di tipo Metallo, fondendolo al mare di fuoco. Apparvero delle goccioline dorate che si scagliarono contro la donna, la quale usò di nuovo lo scudo bianco per difendersi. Però le gocce dorate si espansero e si fusero l’una con l’altra al di fuori dello scudo.


In un battito di ciglia, mentre lo scudo si espandeva per coprire del tutto il corpo, venne avvolta completamente dalle gocce dorate che formarono un qualcosa di simile a una sfera. Tutto questo successe prima che Zhao Youlan potesse fare alcunché.


“Tu…“ Disse, cambiando espressione.


Muovendosi a incredibile velocità, Meng Hao emerse dal mare di fiamme, direttamente al di sotto della sfera bianca e sollevò la mano, facendo vibrare la sfera dorata. Ruggì mentre usava tutta la forza che riusciva a raccogliere per scagliarla verso la nebbia.


“Dato che ti piace nasconderti nella protezione di quello scudo, ci penserò io ad aggiungere qualche altro strato per proteggerti!“ Disse mentre la sfera dorata sibilava nell'aria verso la nebbia, con la donna al suo interno.


Nonostante ci voglia del tempo per descrivere ciò che successe, tutto accade in un istante. Nessuno riusciva avere la meglio sull'altro, ma i ragionamenti rapidi di Meng Hao ebbero la meglio. Non appena la sfera dorata toccò la nebbia, questa iniziò a ribollire con violenza e, dall'interno della sfera, si udì un grido acuto.


Era un suono sconvolgente, che disperse la maggior parte la nebbia. Infatti, ora si potevano vedere gli edifici al di sotto.


Sulla superficie della sfera dorata si diramarono delle crepe e, nello spazio di un singolo respiro, si distrusse. Il grido penetrò nelle orecchie di Meng Hao, scuotendo la sua mente. Era come una lama affilata che gli entrava nel cervello, facendogli colare sangue dagli occhi, dal naso e dalla bocca. La sua mente era vuota.


Durò solo un istante prima di svanire. Non appena il suono cessò, il corpo di Meng Hao ritornò alla normalità. Zhao Youlan emanava un intenso intento omicida mentre appariva di fronte a lui. La sua mano delicata si sollevò per poi schiantarsi sulla seta della Larva Cieca che lo avvolgeva.


Risuonò un boato e Meng Hao cadde all'indietro, sputando sangue. Prima che potesse allontanarsi troppo, Zhao Youlan si teletrasportò vicino a lui. La sua mano emanava un bagliore bianco mentre lo indicava con un dito. Per qualche motivo, la larva Cieca smise di muoversi.


Mentre l’attacco del dito precipitava su Meng Hao, sul petto di quest’ultimo apparve un buco insanguinato e dalla carne cominciarono a fuoriuscire fili di Qi nero.


La mente di Meng Hao vorticava. Era sicuro che il dito non l’avesse toccato veramente, però l’aveva ferito, in modo bizzarro. I fili neri sepolti nella carne, stavano rapidamente risucchiando la sua forza vitale.


L’espressione di Meng Hao cambiò. Fin da quando aveva lasciato il Dominio Meridionale, durante il tempo trascorso nelle Terre Nere e nel Deserto Occidentale, non era mai stato ferito così. Il sangue fuoriusciva dalla sua bocca mentre la Larva Cieca continuava a produrre seta. Se non fosse stato per la Larva, a quel punto Meng Hao sarebbe stato sicuramente morto.


L’abilità divina della donna era qualcosa contro cui non poteva combattere. Aveva bisogno di un’idea, e di tempo per estrarre qualche oggetto magico della sua borsa da trasporto o per evocare un incantesimo.


Però Zhao Youlan non gli avrebbe concesso tempo. Dalla bocca di Meng Hao fuoriuscì ancora sangue mentre la donna continuava ad avvicinarsi, sollevando di nuovo il dito.


Questa volta non lo toccò, ma lui comunque tossì sangue. Le ossa del braccio sinistro si distrussero mentre i fili neri continuavano a penetrare nel corpo. Molta della sua forza vitale stava svanendo e i capelli si erano tinti di bianco. Un Qi di morte lo colmò.


Zhao Youlan si avvicinò ancora, palesemente intenzionata a ucciderlo. Per la terza volta sollevò la mano delicata. Un senso di crisi mortale piombò su Meng Hao con la forza di un’alluvione. I suoi occhi si illuminarono all'improvviso di una luce intensa.


Con tutte le forze che riuscì a raccogliere, ruggì: “Sei Zhao Youlan o il demone Zhixiang!?”


In quel momento Zhao Youlan si bloccò.


Traendo vantaggio da questa pausa improvvisa, Meng Hao decise di ignorare le sue ferite. Sapeva che era un momento critico e che la sua opzione migliore era quella di teletrasportarsi. Aveva bisogno di curare le ferite, altrimenti la sua vita sarebbe stata in pericolo. Però… Decise di non farlo.


In quanto a mezzi salvavita, aveva l’Agarwood, il Nucleo Alcolico E il Qi della Spada Danzante. Però, durante gli anni in cui aveva praticato la coltivazione, Meng Hao aveva avuto molte esperienze. Per quanto riguardava quel particolare momento di crisi mortale, non aveva ancora raggiunto il punto in cui avrebbe avuto bisogno di quei metodi salvavita.


Invece decise di usare quel prezioso istante per colpire la sua borsa da trasporto e fare apparire la Formazione della Spada di Loto, che ruotò rapidamente per esplodere con il potere del Tempo.


Neppure Zhao Youlan avrebbe potuto prevedere che in quel breve istante di pausa, Meng Hao avrebbe deciso di attaccarla invece che fuggire.
Ridendo di fronte alla morte, aveva deciso di attaccare.


Questo la fece esitare per la sorpresa. Lei e Meng Hao erano quasi alla pari. L’unica ragione per cui era riuscita a portarsi in vantaggio era perché l’aveva colto di sorpresa.


I suoi occhi si illuminarono di intento omicida. Stava per attaccare, quando la sua espressione mutò. In quel momento, poteva percepire la sua longevità svanire. Con volto stupefatto, decise di non attaccare per indietreggiare velocemente.


Nonostante ciò, quell'attimo di esitazione le era costato 300 anni di longevità. Mentre indietreggiava, un’espressione selvaggia comparve sul volto di Meng Hao, che velocemente estrasse un elisir medicinale da inghiottire e si lanciò in avanti.


“Ora è il mio turno!“ Disse. Seguito dalla Formazione della Spada di Loto, comparve di fronte a Zhao Youlan, colpendola nello stomaco con il pugno.


Risuonò un boato. Zhao Youlan riuscì a evitare di venir colpita in un punto vitale, però il sangue fuoriuscì dalla bocca mentre veniva scagliata all'indietro. Meng Hao continuò ad avanzare, attaccandola di nuovo con la Formazione della Spada di Loto. Altri 300 anni di longevità svanirono. Il volto della donna era di un pallore mortale mentre continuava a indietreggiare.


“Permettimi di aiutarti a ritirarti“ disse. Prima la colpì in pancia, facendole fuoriuscire altro sangue dalla bocca. La donna incespicò indietreggiando, trovandosi nella stessa situazione in cui si trovava Meng Hao pochi istanti prima. Aveva perso la sua posizione di vantaggio e non poteva contrattaccare. Ora era lei che veniva sottomessa.


Il corpo di Meng Hao vibrò mentre compariva di nuovo davanti a lei. Ribolliva di intento omicida mentre scagliava la seta della Larva Cieca verso la donna. Fu in questo momento che quest’ultima si lasciò sfuggire un lamento sconsolato e, nello stesso istante, sulla sua spalla comparve una figura indistinta. Era molto piccola, circa delle dimensioni di una mano. Sembrava una minuscola persona, una donna. Però non era Zhao Youlan.


Aveva un’espressione ansiosa e, non appena fece la sua comparsa, lanciò un urlo che fece vorticare la mente di Meng Hao. Sputò sangue mentre indietreggiava. Utilizzò tutto il potere della sua base di Coltivazione per inviare la Larva Cieca perché strangolasse Zhao Youlan. Sui petali del fiore si potevano vedere dei volti… Il volto di Meng Hao!


All'improvviso il fiore… Si distrusse. In quell'istante la mente di Meng Hao si annebbiò e sentì come se anche la sua anima fosse sul punto di essere distrutta.


“Immortale? Quindi?!“ Rispose. Fu in quel momento che Meng Hao Fece ruotare il Nucleo Alcolico al suo interno. Utilizzando il metodo che si era infuso nella mente, sputò del Qi Alcolico, che subito si trasformò nella scioccante volontà di una spada. Dal corpo provenivano dei boati.


La volontà della spada ribollì, colmando l’intero continente in cui si trovava. Tutti i Coltivatori sentirono i loro cuori tremare.


Il volto della personcina sulla spalla di Zhao Youlan si distorse in una smorfia di paura e incredulità.


“Quella è la Spada Immortale del Qi della Spada Danzante di Han Shen!”


Il Qi Alcolico si riversò al di fuori di Meng Hao e al suo interno cominciò a solidificarsi il Qi della Spada. Nell'istante in cui questa era sul punto di esplodere… Il cielo si fece grigio e iniziò a levarsi la nebbia.


“Maledizione! Di nuovo gli Schiavi del Ponte!“ Il corpo di Meng Hao era bloccato, ma questa volta non del tutto. Il Qi Alcolico continuò a diffondersi e il Qi della spada continua a condensarsi. Poteva muoversi, ma era come se fosse bloccato nel fango.


Subito l’espressione di Zhao Youlan mutò e la personcina sulla sua spalla svanì. Anche lei, come Meng Hao, poteva fare solo movimenti lenti e semplici.


I suoi occhi si colmano di paura.


Nello stesso momento, avvolto dalla nebbia nel bacino, apparve un gruppo di figure. Deboli voci si potevano udire mentre gli Schiavi del Ponte superavano Meng Hao e Zhao Youlan per proseguire nel loro cammino.


“Non dirmi che questo è luogo in cui vivono gli Schiavi del Ponte“ pensò Meng Hao mentre li guardava emergere dal bacino. La sua mente e il suo cuore vorticavano. Fu a quel punto che notò l’ultima Schiava del Ponte della fila. Era una giovane ragazza, di circa 15 o 16 anni che, mentre camminava, si voltò per guardare Meng Hao e Zhao Youlan. La sua espressione prima frustrata e confusa, si fece malefica. Rapidissima si scagliò verso di loro.


Meng Hao percepì un'ondata di gelo, che lo lasciò sconvolto.


Zhao Youlan inizio parlare, la voce carica di una paura senza precedenti: “Meng Hao, dobbiamo unire le forze. Altrimenti oggi moriremo entrambi!“




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                


                                



