---
weight: 464
title: Capitolo 464 - Il Dito Mignolo
pubDate: 2025-03-17T11:17:34.918Z
tags:
    - issth
---


Presto anche le gronde sparirono. Dopo, lo sguardo di Meng Hao si posò sui gradini che portavano all'ingresso del palazzo. Dopo toccò alle colonne. Poi alla copertura dei muri.


Non ci volle molto perché quello che era stato un edificio stravagante fosse completamente vuoto e pulito. La struttura principale era rimasta, ma ora appariva completamente diversa.


Ogni singola cosa che poteva essere rimossa dalla superficie, non c’era più…


Se non fosse stato per gli incantesimi e sigilli che proteggevano l’interno del palazzo, Meng Hao avrebbe raso al suolo tutta la struttura. Tentando di contenere la propria euforia, spostò lo sguardo sull'edificio successivo. Eccitato, si lanciò verso il palazzo e iniziò a smantellarlo.


Gli Immortali che avevano costruito quei palazzi, prima di fondersi con il ponte, avevano messo degli incantesimi e dei sigilli protettivi perché sapevano bene quanto le persone potessero essere interessate a ciò che contenevano. Però, non avrebbero mai immaginato che qualcuno come Meng Hao potesse raggiungere quel luogo. Non era interessato ai tesori all'interno, ma voleva aggiudicarsi i materiali da costruzione…


Trascorse del tempo. Con meticolosità, Meng Hao procedette di palazzo in palazzo, spogliando gli esterni, lasciandoli nudi e disadorni… L’unica cosa rimasta erano le strutture, tutto il resto era stato preso.


Persino l’erba sembrava aver assorbito parte del Qi del Suolo Celestiale. Vedendo quanto fosse straordinaria, la raccolse senza esitazione.


“Se non raccolgo cose finché le mani non mi fanno male, il mio nome non è più Meng Hao!“ Disse, con gli occhi che brillavano mentre si appropriava di una piastrella del pavimento. Se qualcuno dei suoi conoscenti l’avesse visto in quel momento, non l’avrebbe riconosciuto. Il bagliore nei suoi occhi era completamente diverso dal gelo che vi albergava di solito.


Era una parte della personalità che teneva nascosta nel profondo, quella parte di lui che bramava qualunque cosa avesse un valore.


Nonostante avesse raggiunto un alto livello nella base di Coltivazione, non ci si poteva dimenticare che doveva tre pezzi d’argento all'amministratore Zhou. Naturalmente, dopo aver iniziato a praticare la Coltivazione, il fervore che aveva dimostrato nei confronti dell’argento si era spostato sulle risorse per la coltivazione.


Per esempio il Suolo celestiale. Al momento non c’era nulla che bramasse di più.


Dopo tutto… Le aspirazioni sono una buona cosa. Meng Hao poteva essere felice nonostante fosse stanco o dolorante. Al momento era una locusta in forma umana. Qualunque palazzo riccamente decorato che aveva incontrato sembrava essere uscito da una tempesta. Dopo che la tempesta era passata, l’edificio era completamente spoglio.


Uno dopo l’altro, 10 palazzi, 20 palazzi, 30 palazzi... Dopo due ore, più di 70 palazzi erano stati completamente spogliati.


Meng Hao aveva un’espressione eccitata e respirava affannosamente. Al momento, rimanevano meno di 30 edifici. Si stava preparando per dedicarsi al resto degli edifici in un ultimo slancio di energia, quando, all'improvviso, Zhao Youlan emerse da un ampio palazzo nel lato opposto del bacino.


Dopo che ne fu uscita, l’edificio crollò con un rumore sordo. Zhao Youlan appariva eccitata. La piccola Zhixiang sulla sua spalla era ancora più euforica.
Tra le mani teneva una piccola boccetta verde.


“Ci sono volute due ore per aggiudicarsi questo oggetto“ disse Zhixiang. “Però, questa piccola boccetta è un tesoro che una volta apparteneva a uno dei nove immortali più importanti. Due ore sono tante, ma ne è valsa la pena. Mia cara, dovremmo affrettarci verso il prossimo… Eh…? Eh? Cosa?“
Quando il suo sguardo si posò su Meng Hao, i suoi occhi si allargarono e rimase a bocca aperta. Si strofinò vigorosamente gli occhi, perché non credeva a quello che vedeva.


Al vedere la strana scena, anche Zhao Youlan sbarrò gli occhi, attonita e scioccata.


Entrambe… Erano semplicemente scioccate. Lo spettacolo che si apriva ai loro occhi era completamente diverso da quello che li aveva accolti prima che entrassero nel palazzo.


L’erba folta verdeggiante non c’era più. Rimaneva solo del terriccio irregolare…


Le piastrelle celestiali non si vedevano da nessuna parte. I pavimenti erano vuoti…


Le belve di buon auspicio che proteggevano gli edifici, così straordinarie e imponenti, erano svanite…


Le colonne, adornate da intarsi di draghi e fenici, erano scomparse…


Le decorazioni senza uguali dei muri, che una volta coprivano l’esterno dei palazzi, avevano lasciato il posto a pareti nude come spazzate da una violenta tempesta…


C’erano solo circa 30 palazzi che avevano mantenuto il loro aspetto originario, però gli altri 70 e più non erano altro che struttura spoglie…


Completamente vuote, linde e pinte.


La demonessa Zhixiang rimase scioccata e, inconsciamente, iniziò mormorare tra sé e sé: “Per caso è arrivato il Mastino Celeste della Vittoria del Pianeta Est? O la Locusta Immortale del Giunco del Pianeta Nord?“


Era tutto così nudo, come se fosse stato ripulito dalla lingua di un cane, o spazzato via da un esercito di locuste.


Immobilizzate per la sorpresa, Zhao Youlan e Zhixiang videro Meng Hao davanti a un palazzo rimasto intatto, che si affaccendava attorno a una piastrella del pavimento con una spada volante. La spada era rotta e contorta ed emetteva lamenti umiliati.


Si udì uno scoppiettio mentre la piastrella si staccava. Meng Hao agitò la manica per appropriarsene.
Leccandosi le labbra, usò la stessa tecnica che aveva utilizzato per i precedenti 70 edifici per continuare il suo lavoro. Le piastrelle del pavimento erano resistenti, una volta sollevata la prima, raccogliere le altre era più semplice.


Meng Hao si era accorto da tempo di Zhao Youlan e Zhixiang, ma non perse tempo né si sforzò per degnarle di attenzione. Era completamente immerso nel suo lavoro. Le due donne lo osservarono, stupefatte.


Zhao Youlan respirava affannosamente, i suoi occhi simili a quelli di una fenice colmi di incredulità. Era come se fosse la prima volta che vedeva Meng Hao. Come avrebbe potuto immaginare che quell'uomo così freddo, astuto, malvagio e spietato potesse fare qualcosa del genere?


“Quel tipo deve avere davvero del sangue del Mastino Celeste nelle vene. O magari ha praticato la coltivazione della Locusta Immortale. Maledizione, non ha lasciato indietro nemmeno le piastrelle“. Zhixiang respirava affannosamente. Poteva vedere la concentrazione negli occhi di Meng Hao e non poteva fare a meno di essere sospettosa. “Non ha paura della maledizione?“


Zhao Youlan fissò la strana scena e inizio pensare che questo nuovo Meng Hao fosse ancora più terrificante di quello vecchio. Il fervore con cui stava smantellando gli edifici superava la sua comprensione. Quindi trovava la situazione ancora più orripilante.


Il suo sconcerto aumentò quando Meng Hao, una volta concluso con il pavimento, prese i leoni guardiani. Dopo di ciò si dedicò ai pilastri e iniziò a privarli delle decorazioni. Zhao Youlan prese un respiro profondo.


Quasi non poteva crederci. Era certa che, se Meng Hao avesse trovato il modo di raggiungere la tribù dei Cinque Veleni, sarebbe successo qualcosa di terrificante. Probabilmente in poche ore l’intera tribù sarebbe stata sradicata e spezzata via.


Zhixiang era piena di dubbi ed esitò per un momento. Alla fine, lo chiamò: “Ehm, ehi… Compagno Daoista…”


“Smettetela di infastidirmi!“ Disse Meng Hao, Senza nemmeno voltarsi si appropriò di una decorazione del muro, poi estrasse una spada volante per continuare il lavoro.


“Sai, - replicó subito Zhixiang - la sala principale al centro è composta di un materiale ancora migliore. Quel suolo celestiale è più sofisticato“.


Le sue parole fecero sì che Meng Hao si interrompesse a metà del suo lavoro. Si voltò per guardare Zhao Youlan e Zhixiang.


Zhixiang continuò immediatamente: “Se messi a confronto con la sala principale, tutti gli altri materiali in questo posto sono come spazzatura. Lì il Suolo Celestiale… Diciamo che le piastrelle valgono 100 volte tanto quelle che ci sono lì!


Compagno Daoista, sei chiaramente talentuoso e straordinario. Hai passatempi unici e sei ovviamente un grande uomo, un eroe! Penso che davvero dovremmo continuare a cooperare, cosa ne pensi?


Tu smantelli la sala principale e io mi libero degli incantesimi di protezione. Così il tuo lavoro sarà ancora più veloce. Poi potremmo dividerci i tesori a metà. Che ne dici?“


All’udire le parole di Zhixiang, Zhao Youlan si fece taciturna. In nessun modo riusciva ad associare i termini “grande uomo“ ed “eroe“ a Meng Hao.
L’unica cosa che riusciva a vedere era un mostro di distruzione.


Gli occhi di Meng Hao brillarono, e non disse nulla per diversi istanti. Poi rispose: “Aspetta solo un momento“.


“Nessun problema, - replicò Zhixiang eccitata - compagno Daoista, capisco che tu abbia bisogno di un po’ di tempo da solo per meditare. Non è un problema. Per quanto mi riguarda…“ All'improvviso spalancò gli occhi, incredula. Non appena aveva finito di parlare, Meng Hao aveva ricominciato a dedicarsi al suo lavoro di smantellamento, solo che ora era ancora più veloce di prima.


Zhixiang respirava pesantemente mentre guardava Meng Hao che ripuliva l’edificio, per poi spostarsi a quello successivo. Nell'ora seguente, i restanti 30 palazzi erano completamente puliti. Finalmente, si voltò verso il centinaio di palazzi nella zona da cui provenivano Zhao Youlan e Zhixiang e sul suo viso apparve un’espressione di rimpianto.


Sì voltò verso il maestoso edificio nel centro. “È quello il palazzo principale di cui parlavi?“ chiese.


Il palazzo era circondato da mura, all'interno delle quali c’erano quattro strutture maestose e palesemente straordinarie. Con sguardo professionale, Meng Hao esaminò l’edificio e notò che le piastrelle del pavimento misuravano circa due metri quadrati e brillavano come l’oro. Il Qi del Suolo Celestiale era estremamente denso.


Poi notò le colonne, solide e resistenti. Le decorazioni delle pareti erano trasparenti come giada, scioccanti. Osservò la porta principale e riuscì a determinare che il Qi del suolo celestiale che emanava era incredibilmente denso.


Individuò subito quale zona delle pareti era appropriata per cominciare l’opera di smantellamento, così come la miglior piastrella da cui iniziare. Prese anche nota di quali tegole poteva prendere senza interferire con l’incantesimo di protezione.


Il suo sguardo attento si posò su Zhao Youlan, che trattenne il respiro. Si sentì come se qualcuno le avesse strappato di dosso le vesti. Notando che Zhixiang non stava prestando attenzione, sollevò la mano e il dito mignolo. Quando fu sicura che Meng Hao la stesse guardando, lo abbassò lentamente.


Al suo fianco, Zhixiang aveva un’espressione ammirata dipinta sul volto.


“Quindi, questo tizio ha una sua specialità. Si chiama Meng? Sembra essere un grande maestro nello spogliare gli antichi palazzi degli immortali senza toccare gli incantesimi di protezione“.




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                


                                



