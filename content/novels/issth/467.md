---
weight: 467
title: Capitolo 467 –  Vortice di Terra!
pubDate: 2025-03-17T11:17:34.918Z
tags:
    - issth
---


Non appena Meng Hao mise le mani sullo Spirito Demoniaco, lo piazzò nella borsa da trasporto. Poi si voltò, trasformandosi in un raggio di luce colorata e muovendosi veloce come un fulmine, sfrecciò in mezzo al gruppo di persone che erano state costrette a indietreggiare dall'attacco dell'Agarwood.


C'erano solo tre presenti che potevano porre una minaccia per lui: Zhixiang, Xu Bai e Chen Mo.


Al momento, però, Xu Bai e Chen Mo stavano tossendo sangue. Per il momento, la loro ritirata gli aveva fatto perdere l'occasione di lanciarsi in caccia. Tuttavia, considerando che possedevano delle basi di Coltivazione all'Anima Nascente avanzata, non gli sarebbe servito molto prima di riuscire a riprendersi e iniziare a inseguirlo.


Per quanto concerneva Zhixiang, lei era sicuramente l'avversario più formidabile, difficile da affrontare e degna di essere chiamata Demonessa dagli altri.


Se tutti e tre avessero lavorato assieme, sarebbe stato costretto a usare l'Agarwood e il Qi della Spada Danzante; altrimenti sarebbe stato difficile scappare.


Nonostante ciò, nell'analisi di Meng Hao, il risultato finale in una tale situazione sarebbe stata una perdita per tutti.


Al momento sembrava esserci un'altra possibile scelta di fronte a lui, ovvero estrarre la Pietra del Cammino dell'Immortalità e usarla per teletrasportarsi fuori da questo posto.


Questa opzione, però, l'avrebbe presa solo come ultima risorsa. Aveva ottenuto molta terra Celeste, ma al momento era impossibile dire se fosse abbastanza per creare un totem di tipo Terra.


Una volta optato per andarsene, non ci sarebbe stato ritorno e avrebbe perso questo fortuita occasione.


Perciò, fischiò via lontano alla massima velocità, con le sopracciglia aggrottate.


Alle sue spalle, gli occhi di Xu Bai e Chen Mo luccicavano mentre prendevano dei profondi respiri. Dopo l'attacco dell'Agarwood e la repentina fuga di Meng Hao, non avevano il tempo o la propensione a curare le loro ferite. Invece sprigionarono i teletrasporti minori e iniziarono la caccia.


Erano determinati a ottenere quello Spirito Demoniaco!


Mentre i due iniziavano la caccia, Zhixiang si trasformava in un fascio di luce. Tre persone, una in testa e due alle calcagna, tutte sfrecciavano a velocità incredibile in direzione di Meng Hao.


Lui si accigliò, doveva decidere cosa fare. Poteva tenere lo Spirito Demoniaco per il bene delle Tribù della Divinità del Corvo, ma il prezzo che avrebbe pagato poteva essere di non avere sufficiente terra Celeste. La sua altra scelta era di pensare prima a se e abbandonare lo Spirito Demoniaco.


Dopo il tempo di alcuni respiri, i suoi occhi cominciarono a splendere per la determinazione. Per realizzare il totem di tipo Terra non gli serviva per forza la terra Celeste. In Cielo e in Terra esistevano una moltitudine di tipo di terra diversi. Però, al momento esisteva un solo Spirito Demoniaco!


Nell'istante in cui prese la decisione, colpì la borsa da trasporto. Immediatamente apparve la Pietra. Era sul punto di romperla quando, all'improvviso, la voce di Zhixiang si trasmise nella sua testa.


“Meng Hao, anche se tu avessi qualche altre mossa, considerando che sei inseguito da me e da due Coltivatori allo stadio avanzato dell'Anima Nascente, l'unico modo per tenere lo Spirito Demoniaco è di lasciare la Sfera. Non hai altra scelta.


Tuttavia, posso dire che hai altre ragioni per essere venuto qui. Ed è per questo che non vuoi andartene, giusto?


Perciò ho una proposta. Perché non fare squadra? Lo so che la nostra ultima cooperazione non è andata molto bene, e non importa cosa io ti dica ora, non ti fiderai di me. Perciò, lascia che ti mostri un atto di buona fede!” Nell'istante in cui finì di trasmettere le parole, il suo corpo si fermo all'improvviso. Si girò sul posto e iniziò a eseguire un incantesimo con entrambe le mani. Due fiori rossi si materializzarono all'istante davanti a lei.


Questi fluttuarono verso Xu Bai e Chen Mo, i petali ricordavano i loro stessi volti.


Poi, i fiori iniziarono a cadere in pezzi e nel tempo di un solo respiro, i frammenti si trasformarono in cenere grigiastra. Immediatamente dalla bocca di Xu Bai spruzzò del sangue e il corpo si afflosciò. Al suo fianco, Chen Mo tremò e tossì sangue. I due si arrestarono immediatamente con i volti pieni di ferocia e stupore.


Ma Zhixiang non aveva finito; quando i due uomini si fermarono, i suoi occhi di fenice luccicarono. Poi alzò la mano destra e la puntò sui due che, immediatamente, tossirono altro sangue. Apparendo ancora più esterrefatti cominciarono a ritirarsi.


Avevano capito di essere stati feriti ancor prima che lei alzasse la mano. Era come se fossero caduti in una strana realtà che possedeva una nuova serie di regole.


“Feriti per prima cosa, attaccati come seconda?”


“È stato tutto sovvertito. È un'abilità divina che piega le leggi della realtà? Quella è una tecnica della Recisione dello Spirito!” I loro volti si riempirono immediatamente di stupore e le loro menti rotearono. Senza esitazione fuggirono alla massima velocità.


Zhixiang abbassò la mano e guardò in modo indifferente i due che se ne andavano. Poi si voltò e sfrecciò di nuovo verso Meng Hao.


Con il suo Senso Spirituale, Meng Hao era riuscito a percepire parte di ciò che era appena successo. Tuttavia non smise di muoversi e continuò a stringere saldamente in mano la Pietra del Cammino dell'Immortalità, pronto a frantumarla in qualsiasi momento.


“Quello era il mio atto di buona fede” disse Zhixiang. “Non saranno in grado di curare le loro ferite in breve tempo e sicuramente non avranno il fegato di continuare l'inseguimento.


Meng Hao, questa volta desidero sinceramente cooperare con te. L'ultima volta ho davvero fatto degli sbagli. Ma questa... perché non lavoriamo insieme nello spirito della cooperazione?


Non c'è bisogno di rispondere o dirmi la tua decisione. Nella zona più orientale di questa massa di terra c'è una rupe che si getta in fuori. Io ti aspetterò lì per un mese. Se verrai, allora potremo lavorare assieme e tu potrai ottenere molta più terra Celeste. Se non desideri venire, allora non insisterò sulla faccenda.” Zhixiang non lo inseguì e avendo finito la sua trasmissione, si fermò e guardò Meng Hao sfrecciare via lontano. Era impossibile dire a cosa pensasse, ma dopo un momento, si voltò e si diresse a est.


Meng Hao si corrucciò. Stava avendo difficoltà ad analizzare le parole e le azioni della Demonessa Zhixiang. Era davvero troppo volubile; un minuto stavano combattendo, quello dopo agiva così.


Sebbene stesse esitando, non ridusse affatto la sua velocità. Prosegui così per otto giorni, finché non fu assolutamente certo che nessuno lo stesse inseguendo. Solo allora si fermò a riposare.


Passarono altri tre giorni, poi proseguì ancora. Sei giorni dopo si fermò di nuovo. A questo punto era sicuro intorno all'ottanta percento che Zhixiang non lo stesse davvero seguendo.


“Possibile che abbia davvero cambiato idea?” pensò con una fredda risata. Al momento sedeva a gambe incrociate in una Grotta dell'immortale che aveva scavato. Per quanto riguardava abbandonare la Sfera, era davvero restio a farlo. Con gli occhi che scintillavano pensierosi, estrasse un po' di terra Celeste e la sondò con la sua coscienza, cercando lentamente di ottenere un'illuminazione.


Usava lo stesso metodo che aveva usato per studiare il fuoco. Chiuse gli occhi e la struttura della terra Celeste apparve nella sua mente; quando la struttura fosse stata completa, sarebbe stato in grado di usare il seme del totem di tipo Terra datogli dalle Tribù della Divinità del Corvo per condensare completamente il suo tatuaggio totemico di tipo Terra. Questo era il metodo che intendeva usare.


Il tempo passò. Durante i dieci giorni seguenti, tutto attorno a lui rimase silenzioso e pacifico. Nessuno lo disturbò. All'esterno, molti dei Coltivatori del Deserto Occidentale avevano già lasciato questo luogo.


Alla fine aprì gli occhi che splendettero di una luce accesa. Nella sua mente, aveva già completamente delineato la strutture base di quello che poteva essere definito un sassolino formato da terra Celeste.


“Non male...” pensò, prendendo un respiro profondo. Dalla borsa da trasporto estrasse il debole seme del totem di tipo Terra che aveva ottenuto dalle Tribù della Divinità del Corvo. Questo brillava a intermittenza ed era sul punto di svanire; era stato attento a proteggerlo per tutto questo tempo. Stringendo i denti, lo impresse sul braccio destro.


La volontà di Meng Hao lo fuse con il granello di terra Celeste nella sua mente.


Tutto questo era controllato dalla sua volontà, ma perfino lui non era sicuro di avere successo. Tutto quello che sapeva era di aver usato questo metodo per il totem di tipo Fuoco e, basandosi sulle sue analisi, avrebbe dovuto funzionare in modo simile anche con la terra Celeste.


Il processo di fusione prese alcuni giorni. Incredibilmente, quando fu completo, qualcosa di simile a un vortice indistinto comparve sul suo braccio destro. Era di colore bruno-giallastro e, non appena comparve, emanò un'incredibile forza gravitazionale.


Questa forza non attirava energia spirituale, ma piuttosto, la terra Celeste che Meng Hao aveva di fronte, che venne risucchiata all'istante e consumata.


La mente tremò; immediatamente iniziò a tirare fuori grumi e pezzi di terra Celeste che, come apparivano, venivano risucchiati nel vortice. Passarono un altro po' di giorni. Meng Hao aveva tirato fuori ogni singolo frammento di terra dalla borsa da trasporto, e tutto era stato risucchiato nel vortice. Dopo di che... la forza gravitazionale era ancora lì!


Per di più, non era diminuita, ma anzi, era diventata più forte, come se si stesse trasformando.


Meng Hao aveva un'intensa sensazione che avendo abbastanza terra Celeste, avrebbe potuto trasformare il vortice in un tatuaggio totemico. Questo sarebbe stato il quarto tatuaggio dei cinque elementi, quello di tipo Terra.


Quando fosse accaduto, la sua base di Coltivazione sarebbe schizzata in alto di nuovo, permettendogli di schiacciare facilmente la fase iniziale dell'Anima Nascente e sconfiggere con sicurezza lo stadio intermedio. Per quanto riguardava quello avanzato, sarebbe stato almeno in grado di tenere il campo in uno scontro.


A questo punto, era veramente un potente esperto della fase del Nucleo Dorato. Era abbastanza forte da ignorare la divisione fra le fasi. Sin dai tempi antichi, lui era il solo Coltivatore alla Formazione del Nucleo ad aver mai fatto qualcosa di così scioccante.


Per raggiungere questo punto, era richiesto un Nucleo Dorato Perfetto ed era necessario raffinare i cinque elementi nella loro forma massima. Era anche richiesta un'illuminazione basata sull'essere un Gran Maestro del Dao dell'alchimia, per non menzionare che essere un Sigillatore del Demone era un prerequisito!


L'unica persona che avrebbe potuto percorrere questo sentiero era Meng Hao. Ora possedeva un Nucleo Dorato Perfetto al suo massimo, che era in grado di affrontare la fase dell'Anima Nascente!


Uno poteva immaginare che un giorno, quando avesse posseduto tutti e cinque gli elementi e la sua base di Coltivazione fosse stata allo stadio dell'Anima Nascente Perfetta dai Cinque Colori, sarebbe entrato in un reame che sfidava i Cieli. Sarebbe stato indubbiamente la persona più forte sul Paradiso Meridionale al di sotto dello stadio della Recisione dello Spirito.


I Prescelti di tutte le grandi Sette e di tutti i Clan, sarebbero stati schiacciati sotto i suoi piedi.


Il cammino per l'Anima Nascente era quello dei Cinque Colori, un cammino forgiato da solo, un cammino di Perfezione!


“Ho bisogno di più terra Celeste!” pensò. Coprì il vortice con la manica, ma la forza gravitazionale era ancora lì e cresceva più forte. Mentre camminava fuori dalla Grotta dell'Immortale e si trasformava in un raggio di luce colorata che sfrecciò a mezz'aria, i suoi occhi luccicavano.


Alcuni giorni dopo, era tornato all'avvallamento. Stava in piedi sul bordo, accigliato. Lì non c'era più alcuna nebbia; tutti gli edifici sotto di lui erano stati ridotti in cenere e detriti.


Camminò tra le rovine, i frammenti di terra Celeste fluttuarono in aria e poi sfrecciarono verso il suo braccio. Tuttavia, il posto era stato distrutto e non rimaneva molta terra Celeste. Dopo che il vortice la risucchiò tutta, la sua forza gravitazionale divenne ancora più terrificante.


Rimase lì silenzioso, il volto che si riempiva di determinazione.


“Quando si pratica la Coltivazione, i Coltivatori non devono permettere alla paura di entrare nei loro cuori. Devono sempre procedere in avanti! Quella Demonessa Zhixiang è un'Immortale... ma per il momento è caduta nel mondo mortale. Non c'è nessuna ragione per non cooperare con lei una volta di più.”


Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                


                                



