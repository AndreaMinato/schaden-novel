---
weight: 47
title: Capitolo 47 - Un Altro Incontro con Shangguan Xiu
pubDate: 2025-03-17T11:17:34.761Z
tags:
    - issth
---


"Un Immortale!"


Li Dafu sembrava essersi congelato sul posto, tremando violentemente. Sembrava quasi che stesse per cadere in ginocchio. Prima aveva pensato che questa persona fosse straordinaria, ma non poteva  immaginare che si trattasse di un immortale. Poi improvvisamente diventò più eccitato ricordando che il ragazzo aveva detto che suo figlio era un suo amico nella Setta.


"Non dirmi ... Non dirmi che quell'inutile ragazzino ora è diventato un Immortale?"


Stava per chiederlo quando Meng Hao alzò la testa e guardò fuori dalla finestra. Una voce arrivò dall'esterno, poi una serie di crepe apparvero nel cancello principale rompendosi.


"Li Dafu, vieni fuori! Mio fratello minore è un Immortale, ed è qui per te. Vieni fuori e inchinati!"
Li Dafu sollevò lo sguardo. Meng Hao si alzò e si diresse verso la porta. Li Dafu lo seguì in fretta, e presto arrivarono nel cortile esterno del palazzo. Pezzi del cancello erano sparsi ovunque, insieme a una moltitudine di membri gementi della famiglia. Lo spavaldo signorino era lì, e dietro di lui, un giovane, che teneva una mano dietro la schiena, l'altra sospesa di fronte a lui. Un Serpente di Fuoco spesso come un dito gli circondava la mano.


Il giovane sembrava orgoglioso e inflessibile, il suo Serpente di Fuoco costrinse gli spettatori circostanti ad allontanarsi lentamente da lui, ansimando dalla paura e lo stupore.


"Fratello minore, questo è Li Dafu", disse il giovane Zhao, ignorando completamente Meng Hao, che stava dietro di lui.


"Quindi sei ... eh?" Zhao Hai alzò il mento mentre cominciava a parlare, poi improvvisamente vide Meng Hao. Il suo corpo fu scosso, gli occhi pieni di incredulità. Il Serpente di Fuoco scomparve immediatamente, e il sangue defluì dal suo orribile volto. Inconsapevolmente, come per istinto, apparve un'espressione ingrata sul volto.


"Li Dafu", gridò il giovane signor Zhao, chiaramente ignaro del cambiamento d’espressione di Zhao Hai, "non osi inginocchiarti davanti a mio fratello? Lasciatemi dire che è un Immortale! Capisci cosa significa? Potrebbe sterminare tutta la tua famiglia con solamente un colpo di mano!


"Non hai ancora portato fuori la ragazza? Prepara immediatamente una buona stanza. Se si prendesse cura di me e fossi felice, forse potrei darti un erede. Altrimenti, il tuo nome scomparirà!" Più parlava e più entusiasta divenne. Dietro di lui, tuttavia, il volto di Zhao Hai era pallido. Rimase tremante mentre guardava Meng Hao, con la testa bassa. E poi le parole di suo fratello colpirono le orecchie e il timore crebbe nel suo cuore.


"Se non lo farai," continuò il giovane "allora, heh heh, morirai, insieme a quello studioso che sta accanto a te ... Ehi, chi è? È il figlio adottato? Hai il coraggio di guardarmi? Stai cercando di morire? Mio fratello è un Immortale ..." Prima che finisse di parlare, le sue parole arrivarono alle orecchie di Zhao Hai come un tuono, facendogli perdere la calma. La rabbia riempiva gli occhi e schiaffeggiò il fratello maggiore sul viso.


"Chiudi quella dannata bocca!" Urlò, come se fosse sul punto di piangere. Sapeva fin troppo bene di Meng Hao. Si ricordava perfettamente del suo status quando era nella Fazione Interna della Setta dell’Affidabilità e la sua vittoria contro Wang Tengfei. Nessuno nella Fazione Esterna della Setta ignorava Meng Hao, né la sua base di Coltivazione al sesto livello. Meng Hao era come un’alta montagna che poteva schiacciare a morte Zhao Hai con un piccolissimo sforzo.


Mentre suo fratello urlava di dolore, Zhao Hai cadde in ginocchio, con il corpo tremante. "Il servo Zhao Hai estende i suoi saluti ... saluti Fratello Anziano Meng ..."


Suo fratello era accanto a lui, sorpreso. Coprendosi il viso con la mano, sbottò: "Fratello, come lo hai chiamato? Fratello Anziano Meng? Ah ah ah! Quindi sei della famiglia! Ah, la ragazza deve avere catturato anche la sua fantasia. Dalla e basta Meng ... "


"Zitto!" Urlò Zhao Hai. Sembrava spaventato a morte. Il suo corpo tremava violentemente mentre la sua mente ripensava a tutte le cose di cui aveva sentito parlare dai discepoli della Fazione Esterna della Setta. Completamente sottomesso, saltò in piedi per schiaffeggiare di nuovo il fratello in faccia.


Li Dafu guardava con stupore. Inspirando, poi guardò Meng Hao. Aveva immaginato che Meng Hao fosse un Immortale, ma non avrebbe mai immaginato che, vedendolo, il potente Immortale della casa di Zhao sarebbe rimasto così terrorizzato.


Non era solamente lui. I servitori circostanti osservavano con stupore, i loro occhi si riempirono di venerazione mentre guardavano Meng Hao.


"Fratello Anziano Meng ..." disse Zhao Hai, inginocchiandosi di nuovo, con gli occhi pieni di un'intensa paura.


Con il suo volto cupo, Meng Hao guardò freddamente  Zhao Hai, senza parlare.


Il cuore di Zhao Hai batteva all'impazzata e la mascella si contrasse. Riuscendo a vedere gli occhi pieni di rabbia del fratello maggiore accanto a lui. Non ebbe il coraggio di lamentarsi con Meng Hao, quindi decise di sfogare la sua rabbia sul fratello.
Agitò la mano destra e ancora una volta apparve un Serpente di Fuoco delle dimensioni di un dito. Colpì il fratello Zhao, che immediatamente cominciò a urlare stridulamente. Cadde a terra, rotolando avanti e indietro. In pochi istanti, si era trasformato in un cadavere carbonizzato.


"Chiedo al Fratello Anziano Meng di risparmiare la mia vita", disse Zhao Hai, ignorando il fratello, inginocchiandosi davanti a Meng Hao e prostrandosi più e più volte.


"Sembra che tu sia riluttante ad abbandonare il mondo mortale", disse freddamente  Meng Hao. "Di conseguenza, da oggi in poi, ti permetterò di vivere e riposare come un mortale.” Sollevò un dito e istantaneamente, il volto di Zhao Hai divenne pallido e vomitò del sangue dalla bocca. Il suo dantian era in frantumi, e la sua base di Coltivazione al secondo livello fu distrutta. Non era più un Coltivatore, ma un mortale.


Barcollò, salutando Meng Hao con le mani a coppa. Poi si voltò abbandonando l'angoscia, sostenuto dai suoi uomini. E gradualmente scomparve in lontananza.


"Non l'ho educato abbastanza bene", disse Meng Hao, senza guardare Zhao Hai allontanarsi. "Lui era il mio servitore ma è scappato dalla Setta. Deve averti causato problemi, zio Li." Inchinandosi davanti a Li Dafu con i pugni a coppa.


"Non ha fatto alcun danno, va tutto bene", disse Li Dafu, scuotendo la testa. "Grazie a te, Immortale." Piegando la vita in un inchino. La testa gli girava ancora ripensando che l'Immortale della casa Zhao fosse il servo di Meng Hao.


"Non c'è bisogno di questo, zio Li", sorrise Meng Hao. "Ciccio ... Li Fugui è il mio più caro amico nella Setta. Sono venuto qui al suo posto per fare una visita, quindi ovviamente non avrei chiuso un occhio per una situazione come questa." indietreggiò, rimettendo i pugni a coppa. "Devo congedarmi." Si allontanò in un lampo. A pochi passi, da dove era sparito, lasciò Li Dafu un po' malinconico. Stava pensando a suo figlio. Poi, scoppiò in un altro sorriso, con gli occhi pieni di orgoglio e di aspettativa.


"Mio figlio sta bene. È un Immortale! Andrò a bruciare qualche incenso nella sala ancestrale. Questo evento ha portato gloria alla nostra famiglia e agli antenati".


Meng Hao lasciò la Contea di Yunkai. Era pomeriggio inoltrato, e la sua veste era increspata a causa del vento autunnale. Il vento di montagna era più forte nei pressi del Monte Daqing.


Egli si trovava nello stesso posto di tre anni prima. Le emozioni riempirono il suo volto. Tre anni erano passati così in fretta. Il viso non era più giovane ed ingenuo. Era maturato, ma il Monte Daqing era lo stesso di sempre. Non cambierà mai, né il grande fiume che scorre incessantemente a valle.


Guardando verso il fiume, Meng Hao ripensò al contenitore a forma di Lagenaria che aveva gettato quell'anno. Pensò a come aveva incontrato la Sorella Anziana Xu, Ciccio, Wang Youcai e Piccola Tigre.


Silenziosamente, saltò in aria su una spada volante. Volando giù dalla montagna fino in una fenditura della roccia. Entrò.


Era esattamente uguale ad un tempo. Meng Hao si trovava all'interno, guardandosi intorno. Quell'anno, la Sorella Anziana  Xu era al settimo livello di Condensazione del Qi. E ora, era un Coltivatore di settimo livello. Era come se i tre anni fossero un enorme cerchio, con questo punto come partenza e fine.


"Ma se i tre anni sono davvero un cerchio, forse tornare qui significa che ho raggiunto un nuovo punto di partenza .... È come hanno detto i saggi: se non fai il primo passo, non saprai mai in quale direzione conduca la strada." Chiuse gli occhi per un po' per poi riaprirli.


"Ho già intrapresi i miei primi passi. Quell'anno, mi mancavano soldi, e ora mi mancano Pietre dello Spirito. Non sembra che il mio cammino sia cambiato molto." Meng Hao scosse la testa, pensando alla scarsa quantità di Pietre dello Spirito nella sua borsa. Non poteva fare a meno di provare un po' di dolore mentre si apprestava a lasciare la grotta. In cima alla sua spada volante, scese in direzione del fiume.


Improvvisamente, i suoi occhi si strinsero ed alzò la testa. Sulla montagna Daqing, c'era un uomo che indossava un abito color oro. Che guardava freddamente Meng Hao.


"Allora, sei tornato qui" disse con una voce sinistra che sembrava rendere il sole del tramonto ancora più scuro, lasciando dietro di sé solo gli occhi colmi di avidità e d’intento omicida.


Era Shangguan Xiu!


Il giorno in cui la Setta era stata distrutta, fu la prima persona a fuggire. Dopo pochi giorni, era riapparso. Dopo aver chiesto a qualcuno in giro, apprese della distruzione della Setta e del fatto che il Patriarca della Setta dell’Affidabilità, avesse scatenato il terrore nel cuore dell'intero mondo della Coltivazione nello Stato di Zhao. Così, coprendo le sue tracce, sparì, decidendo che fosse giunto il momento di raccogliere alcune piante medicinali che aveva piantato in segreto qualche tempo prima.


Tuttavia, mentre era in viaggio, aveva raggiunto il monte Daqing, il che gli fece pensare al tempo in cui aveva studiato qui Meng Hao. Sapeva che era questo il luogo dove Xu Qing lo aveva incontrato, quindi decise di rimanere per qualche giorno nella speranza di incontrarlo.


L'intento omicida brillava negli occhi di Meng Hao. Attualmente era al settimo livello della Condensazione del Qi, quindi era in grado di rilevare i livelli degli altri Coltivatori. Shangguan Xiu era al nono livello. Anche se la sua base di Coltivazione non era completa, ci andava molto vicino. Con un po’ di fortuna, sarebbe riuscito a raggiungere con successo la Stabilità della Consistenza, che lo avrebbe reso uno dei più potenti esperti dello Stato di Zhao.


Meng Hao sapeva che non era una sfida alla sua portata, anche se aveva molti oggetti magici a portata di mano. Adesso, tuttavia, la sua borsa non era ben fornita, e non aveva quasi nessuna Pietra dello Spirito. Non era un buon momento per combattere.


Senza una parola, scomparve in lontananza, il suo corpo divenne sfocato. Mentre fuggiva, Shangguan Xiu fece una fredda risata. All'interno della Setta, aveva temuto il Grande Anziano Ouyang, e non aveva osato torcere un capello a nessun discepolo della Fazione Interna della Setta. Ma quel momento era passato. Il suo desiderio di uccidere Meng Hao e di prendere i suoi tesori ardeva intensamente. Il suo corpo s’illuminò e un talismano comparve di fronte a lui. Lo raccolse, e partì all'inseguimento di Meng Hao.


"Questa volta, non c'è nessun addestramento speciale per la promozione! Come puoi sfuggirmi?!" Un sorriso sinistro apparve in volto a Shangguan Xiu. Era determinato ad avere successo!
                                


                                



