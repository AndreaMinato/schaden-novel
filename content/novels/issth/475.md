---
weight: 475
title: Capitolo 475 - Ritorno
pubDate: 2025-03-17T11:17:34.920Z
tags:
    - issth
---


Risuonarono dei boati mentre il gruppo si disperdeva. Ci vollero solo due ore perché Yi Chenzi, l’uomo dall'aspetto crudele, tenesse tra le mani cinque teste mozzate e poi iniziasse il suo sacrificio di sangue del resto della Tribù al di sotto.


Il sacrificio di sangue durò due giorni, dopo i quali Yi Chenzi agitò le mani per raccogliere il suo bottino. Dopo il sacrificio, la sua base di Coltivazione si avvicinava a un punto di svolta.


“Tutto ciò che devo fare è uccidere altre ventimila persone e dopo potrò finalmente raggiungere la fase avanzata dell’Anima Nascente! Non conosco il nome di questa Tribù in particolare, ma sicuramente sono feroci. Delle quattro o cinquemila persone, tutti avevano una base di Coltivazione. Devono aver lasciato indietro i membri ordinari della Tribù perché la natura facesse il suo corso”. I suoi occhi lampeggiarono mentre estraeva un contenitore di giada. Al suo interno c’era una mappa che raffigurava la regione settentrionale del Deserto Occidentale e la descriveva nel dettaglio.


“Non posso permettermi di provocare la grande Tribù dei Cinque Veleni o la Tribù del Ghiaccio Rovente. Non avendo una base di Coltivazione nella fase avanzata dell’Anima Nascente, per ottenere la vittoria sprecherei troppo della mia base di Coltivazione.


Maledetta sia questa pioggia viola. Se non fosse stato per i sacrifici di sangue combinati con un po’ di terra Celeste, avrai terminato la mia energia spirituale e sarei morto“. Mormorando tra sé e sé, Yi Chenzi sì leccò le labbra, riportando lo sguardo sul contenitore di giada.


“Le cinque Tribù della Divinità del Corvo? Erano la grande Tribù della Divinità del Corvo, ciò significa che devono avere inviato un rappresentante alla Sfera delle Rovine del Cammino. Sono scese in guerra contro la grande Tribù dei Cinque Veleni.


Questa è la Tribù! È difficile stabilire quante persone siano rimaste, ma erano una grande Tribù e, dato che sono stati capaci di combattere contro la Tribù dei Cinque Veleni, devono avere diverse risorse a loro disposizione. Ancora più importante è che se il rappresentante che hanno inviato alla Sfera delle Rovine del Cammino sopravvive, probabilmente ritornerà con della terra Celeste. Magari posso mettere le mani su un po’ di quella terra”.


Con gli occhi che brillavano di una luce spietata, stava per mettere in atto il suo piano e dirigersi verso le cinque Tribù della Divinità del Corvo, quando un brivido gli attraversò il corpo.


“Non è possibile che la persona che hanno inviato alla sfera delle rovine del cammino sia quel dannato bastardo di Meng Hao, no? Non posso essere così sfortunato, vero?“ Dopo averci ragionato per un momento, scoppiò a ridere pensando a quanto prudente fosse diventato. Ventitré persone si erano recate alla Sfera delle Rovine del Cammino. Senza contare se stesso, erano ventidue, dispersi in tutto il Deserto Occidentale. Le possibilità di incontrare di nuovo Meng Hao erano estremamente basse.


Giunto a questa conclusione, gli occhi di Yi Chenzi si colmarono di crudeltà e partì. Durante il suo viaggio, incontrò diverse Tribù che si affrettò a eliminare. Tutto il suo cammino fu costellato di sacrifici di sangue.


Man mano che proseguiva la sua base di Coltivazione diventava sempre più forte e il suo carattere si faceva sempre più spietato. Ciò era sempre più palese man mano che si avvicinava al punto di svolta e i suoi massacri si fecero ancora più feroci.


Oltretutto si muoveva sempre più velocemente. Presto fu molto vicino alle cinque Tribù della Divinità del Corvo.


“Posso già sentire l’odore della carne e del sangue…“ Disse Yi Chenzi, leccandosi le labbra mentre sfrecciava nell'aria. Allìimprovviso davanti a lui apparve una montagna.


Era una montagna brulla ai cui piedi si trovava un lago non abbastanza grande da poter essere considerato un mare.


La montagna si ergeva nel mezzo del lago e sulla sua cima c’erano delle capanne per proteggersi dalla pioggia. Era il luogo dove si trovavano le Tribù della Divinità del Corvo. Meng Hao se n’era andato ormai da cinque mesi.


Dei duemila membri della Tribù, ne erano rimasti solo poco più di mille. Diverse centinaia di membri erano morti negli ultimi cinque mesi. Erano stati sepolti sulla montagna, accompagnati dai pianti e dai lamenti funebri dei propri compagni. Tutti sapevano che mancava poco perché l’intera montagna… Sprofondasse nel mare.


Ogni giorno un membro della Tribù veniva inviato fino al lago con il compito di misurare di quanto l’acqua fosse salita. In questo modo potevano calcolare quanto tempo rimanesse loro.


“Rispetto a ieri l’acqua è salita di meno di un metro“ disse l'Anziano della Tribù del Corvo Oscuro. Sedeva in una capanna, al fianco dell’Anziano della Tribù del Corvo Guerriero.


I capelli di quest’ultimo erano grigi, il suo volto giallastro e il corpo emaciato. Sedeva in silenzio, fissando la pioggia viola, apparentemente infinita.
Quando parlò la sua voce era aspra, ma bassa, perché gli altri non potessero sentirlo. “Cinque mesi. Forse il Sacro Antenato ci ha già abbandonati. Il potere dei rovi della Fortezza di Spine sta svanendo… se se ne va, va bene. Però ha promesso che sarebbe ritornato per portarci speranza“. La sua voce era roca, la sua espressione vacua.


“Speranza…“ Disse l'Anziano della Tribù del Corvo Oscuro. Guardò gli altri membri della Tribù nelle capanne. Erano in silenzio, con espressioni cupe. I loro occhi erano aperti, ma era come se fossero chiusi. I corpi di diversi di loro erano sottili come legna da ardere.


Nessuno di loro aveva più speranza.


Mentre l’energia spirituale del cielo e della terra si affievoliva, e la pioggia viola cadeva con più violenza, la vita veniva sterminata. Per i membri ordinari della Tribù era difficile sopravvivere. Persino i Coltivatori sentirono le loro basi di Coltivazione che diminuivano, rendendo loro difficile mantenere le posizioni.


“Tornerà” disse l’Anziano della Tribù del Corvo Guerriero, con dolcezza. Non parlò ad alta voce, ma il suo tono era appassionato. Credeva alle parole di Meng Hao ed era convinto che sarebbe ritornato.


L'Anziano della Tribù del Corvo Oscuro si lasciò sfuggire un sospiro leggero e stava per dire qualcosa quando la sua espressione mutò. Sollevò lo sguardo verso il cielo. Quasi allo stesso momento, l’Anziano della Tribù del Corvo Guerriero sollevò il capo. Nel suo corpo avvizzito, la sua base di Coltivazione riprese a ruotare. I suoi occhi tetri si illuminarono di un bagliore aggressivo.


Non erano solo loro due. Dietro di loro c’erano altri due membri le cui basi di Coltivazione esplosero nel momento in cui levarono lo sguardo verso il cielo.


Negli ultimi cinque mesi erano sempre rimasti di guardia, sempre in allerta. Tre gruppi li avevano attaccati e due erano stati sconfitti dalla Fortezza di Spine. Però, con il passaggio del tempo, i rovi della Fortezza di Spine avevano iniziato a indebolirsi. Alla fine era stata sommersa dal lago ed era scomparsa.


Quando il terzo gruppo era arrivato, Le Tribù della Divinità del Corvo erano state costrette a combattere. Durante la battaglia, l’Anziano della Tribù del Corvo Guerriero aveva usato gran parte della sua base di Coltivazione per uccidere un avversario allo stadio dell’Anima Nascente, ma questa sua azione aveva concluso la lotta.


Dopo di ciò, in questa Apocalisse del Cielo e della Terra, le perdite si equivalevano in entrambi gli schieramenti.


Dopo quello che sembrava pochissimo tempo, era arrivato un quarto gruppo. Questa volta si trattava di una sola persona ma, in quel momento, era ancora più pericoloso!


Si avvicinò in un fascio di luce, emanando un’aura scioccante. Risuonarono dei boati che rivelarono che quella persona era al punto massimo della fase intermedia dell’Anima Nascente, quasi al punto di raggiungere la fase avanzata.


Quando l’Anziano della Tribù del Corvo Guerriero percepì questa base di Coltivazione, rimase scioccato. Al suo fianco, l'Anziano della Tribù del Corvo Guerriero era ancora più meravigliato.


I volti di entrambi si fecero cinerei.


Considerando il loro potere, anche se tutte e cinque le Tribù della Divinità del Corvo fossero scese in battaglia, non sarebbero comunque riusciti a difendersi.


Quando Yi Chenzi vide i mille e più membri rimasti delle cinque Tribù della Divinità del Corvo sulla cima della montagna, si accigliò.


“Come possono essere così pochi?“ Si chiese, sbuffando freddamente. Erano così poche persone che gli sembrò che quel viaggio fosse stato sprecato.
Nonostante ciò, continuò il suo volo verso le Tribù.


“Non sono molti, ma farò in modo di non aver sprecato tempo“ disse, con gli occhi che brillavano crudeli. Mentre si avvicinava allungò la mano, puntando con il dito.


Subito apparvero delle scintille, che si tramutarono in una gigantesca mano di nebbia nera che si scagliò contro la montagna.


Al vedere la mano nera che si avvicinava, l’Anziano della Tribù del Corvo Guerriero subito si lanciò in avanti alla massima velocità. In un battito di ciglia si trovava a mezz'aria. Ruggendo agitò la mano destra, facendo esplodere il proprio potere totemico.


Il suo totem di tipo Metallo ruggì di potere mentre si scagliava contro la nebbia nera.


Risuonò un boato e la mano di nebbia nera collassò. L’Anziano della Tribù del Corvo Guerriero tossì sangue mentre barcollava all'indietro. Quando raggiunse la cima della montagna tossì ancora sangue e il suo corpo si avvizzì. La sua energia spirituale era quasi del tutto esaurita. Mentre rideva amaramente, gli altri membri della Tribù della Divinità del Corvo si alzarono, con sguardi disperati.


“Non ditemi che le vostre basi di Coltivazione si sono prosciugate“ disse Yi Chenzi con arroganza. “Beh, anche se non lo fossero, uccidervi sarebbe una cosa facile. Non posso credere che la grande Tribù della Divinità del Corvo sia così debole. Dove sono i vostri Sacri Antenati Totemici? Dove sono le vostre armi magiche? Siete così deboli che non potete resistere nemmeno a un solo attacco. Una Tribù del genere non merita di esistere, ma morire durante l’apocalisse non vale tanto quanto essere un sacrificio di sangue per accrescere la mia Coltivazione!” In realtà Yi Chenzi aveva un modo particolare di occuparsi dei Sacri Antenati, e questa era una delle ragioni per cui era stato in grado di attraversare il Deserto Occidentale sterminando così tante Tribù.


Wu Chen si alzò dalla folla. Tremava mentre urlava: “Quando il Sacro Antenato ritornerà, non ti lascerà fuggire. Se oserai alzare una mano contro le Tribù della Divinità del Corvo, affronterai la furia del Sacro Antenato!“


Le sue parole riecheggiano, riaccendendo la fiamma della speranza negli occhi dei membri delle Tribù della Divinità del Corvo.


“Il Sacro Antenato ritornerà!“


“Il Sacro Antenato ritornerà a portarsi la speranza!“


Yi Chenzi rise di scherno. “Il vostro Sacro Antenato ritornerà? Quindi anche lui vi ha abbandonato. Anche se dovesse ritornare, io riuscirei a sigillarlo e a farlo assistere al vostro sacrificio“. Sollevò di nuovo la mano.


Questa volta il suo potere si emanò in quattro direzioni, per tramutarsi in quattro mani di nebbia nera. Si unirono in qualcosa che sembrava un drago nero che ribolliva d’intento omicida. Subito si scagliarono contro la montagna della Divinità del Corvo.


Mentre la disperazione aveva la meglio su di loro, quando le mani furono sul punto di colpirli, dall'acqua emersero quattro tentacoli, che si mossero con incredibile velocità. Nello stesso tempo, su tutta la montagna si diffusero delle spine, avvolgendola completamente.


Purtroppo, la debolezza dei rovi e delle spine non era solo apparente.


Fu in quel momento che, a circa quattrocento chilometri di distanza dalla montagna, al di sopra di un fiume, apparve una distorsione. Era come se fosse apparsa una lacrima nell'aria, che si tramutò in un buco.


Dal buco emerse una figura. Indossava una tunica verde e aveva lunghi capelli neri che sibilavano nel vento. Era bello ed emanava un grande potere.
Era… Meng Hao!


Era ritornato proprio come se n’era andato, teletrasportandosi a una certa distanza. In generale era una cosa normale. Il punto di ritorno, solitamente, si trovava a circa cinquecento chilometri dal punto di partenza.


Meng Hao si grattò il naso mentre si guardava intorno. Avendo confermato la propria posizione, emanò il proprio Senso Spirituale, percependo immediatamente i rovi e, attraverso di essi, vedendo che cosa succedeva sulla montagna.


Subito i suoi occhi si illuminarono di una furia incredibile. Quando parlò, la sua voce era come un vento gelido. La sua base di Coltivazione esplose, tramutando la pioggia circostante in ghiaccio!


“Yi Chenzi!”




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter                


                                



