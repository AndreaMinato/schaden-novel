---
weight: 476
title: Capitolo 476 - Com'è Possibile che Tu Sia Qui!?
pubDate: 2025-03-17T11:17:34.920Z
tags:
    - issth
---


Nella zona esterna della montagna delle Tribù della Divinità del Corvo l’aria fu pervasa dalle esplosioni. La Fortezza di Spine si estendeva attorno alla montagna, creando uno strato protettivo. I rampicanti partirono all'attacco verso Yi Chenzi.


Nel mezzo dei boati, le quattro mani di nebbia nera crollarono. Gli occhi di Yi Chenzi brillarono all'improvviso, carichi di efferatezza.


“Quindi avete un Tesoro protettivo di questo tipo! Meritate davvero di essere una delle vecchie grandi Tribù”, disse con una risata. “Sfortunatamente, in questa pioggia viola i vostri rampicanti sono come una lampada che sta esaurendo l’olio… se aggiungo questo al sacrificio di sangue, i risultati saranno anche migliori!”. Fu a questo punto che alle sue spalle comparve all'improvviso una luna nera.


Questa luna sprigionava oscurità e venne circondata all'istante da una nebbia fumante. Quando questa comparve, Yi Chenzi sembrò una sorta di demone. La sua aura si levò alta nel cielo quando sfrecciò a gran velocità verso i rampicanti. Mentre i rampicanti si muovevano verso di lui, Yi Chenzi si leccò le labbra e poi puntò il dito.


D’un tratto, sulla punta comparve magicamente una luna nera. Quando questa toccò il rampicante, un boato pervase Cielo e Terra. Il rampicante tremò e poi esplose. Delle grandi quantità di fluido denso schizzarono in tutte le direzioni. Il resto dei rampicanti liberarono delle grida tristi e acute.


Yi Chenzi scoppiò in una forte risata arrogante. Sprigionando potenza, con il disprezzo sul volto, si avvicinò alla cima della montagna. Mentre si avvicinava, gli altri rampicanti, senza tener conto delle ferite, si mossero ancora per difendere.


Il rampicante era una forma di vita semplice. Anche dopo la fusione con la Fortezza di Spine, non era molto intelligente. Tuttavia, non dimenticava la missione che gli aveva assegnato Meng Hao prima di andarsene.


Proteggere le Tribù della Divinità del Corvo…


Nella sua mente primitiva, sapeva che avrebbe portato a termine la missione anche se questo avesse significato morire della più crudele delle morti!


Diversi rampicanti sibilarono nell'aria verso Yi Chenzi, che emise una risatina fredda e agitò la manica. La luna nera comparve davanti a lui, sprigionando un bagliore nero che si diffuse velocemente in tutte le direzioni. Non appena i rampicanti toccarono il bagliore nero iniziarono a sciogliersi. Si poterono udire delle grida addolorate, che portarono i più di mille membri delle Tribù della Divinità del Corvo rimasti a serrare con forza i pugni. I loro occhi furono pervasi da dolore e indignazione.


Sapevano che l’unica ragione per cui i rampicanti stavano morendo in battaglia era proteggerli.


Mentre i rampicanti venivano sciolti dal bagliore nero e riecheggiavano delle grida disperate, dal lago viola ai piedi della montagna sfrecciò un raggio di luce nero. Questo si spostava ad una velocità tale che, in un batter d’occhio, penetrò il bagliore nero di Yi Chenzi e scattò verso la sua fronte.


L’espressione sul volto di Yi Chenzi tremò quando fu pervaso da una profonda sensazione di crisi mortale. Con gli occhi spalancati liberò un grido, le cui onde si trasformarono in un attacco che andò a colpire il raggio di luce.


Poi, davanti a Yi Chenzi comparve ancora la luna nera. Questa sfrecciò verso il raggio di luce nero e, quando si scontrarono, l’aria fu pervasa da un forte boato. La luna nera crollò e il raggio di luce nera proseguì verso Yi Chenzi.


Il raggio di luce era una spina affilata, diversa dalle altre; sprigionava una forza vitale potente. A dire il vero, era l’essenza della forza vitale principale formata dalla fusione di rampicanti e Fortezza di Spine.


Purtroppo, il potere di sterminio della pioggia viola aveva enormemente indebolito i rampicanti. Lo stesso valeva per questa spina di forza vitale. Il fatto che era stata bloccata due volte diede a Yi Chenzi il tempo necessario a prepararsi. Proprio quando la spina sfrecciò verso di lui, questi la schivò di lato. La spina affilata tagliò la sua guancia quando lo superò. Yi Chenzi subì una ferita superficiale, ma niente di grave.


I suoi occhi divennero rossi quando comparve una ferocia che prima non era presente. Si sprigionò un bagliore assetato di sangue quando leccò parte del sangue dal lato della bocca. Tutto il suo volto sprigionava intento omicida.


“Qualsiasi essere vivente che mi ferisce viene trasformato in un sacrificio di sangue…”. Nei suoi occhi baluginò un bagliore freddo quando agitò la mano verso il lago viola sotto di lui. Si poté udire un’esplosione quando l’acqua esplose. Si irradiarono delle increspature quando un rampicante simile a un tronco lungo trenta metri venne strappato da Yi Chenzi dalle acque.


“Quindi sei tu… bene, è il momento di morire!”. Si leccò le labbra e nei suoi occhi splendette la crudeltà. Sollevò la mano sinistra, facendo comparire magicamente una luna nera.


Era sul punto di mandarla a triturare il rampicante a forma di tronco, quando il Grande Padre della Tribù del Corvo Guerriero e gli altri esperti potenti delle Tribù della Divinità del Corvo si teletrasportarono per bloccare Yi Chenzi.


“Levatevi di torno!” gridò Yi Chenzi con fare sprezzante. Agitò la mano destra facendo subito cadere all'indietro il Grande Padre e gli altri, con il sangue che schizzava dalle bocche e i corpi che tremavano.


Proprio quando sui loro volti comparvero gli sguardi disperati, poiché compresero che non avrebbero potuto contrattaccare, si levò l’ululato di un lupo. Pelosone, Peloso numero due e il resto dei Lupi Legnoverde emersero a gran velocità da una grotta nella montagna. Le loro espressioni erano svogliate, ma volarono nell'aria verso Yi Chenzi.


C’erano anche un coccodrillo rosso alato e una lucertola enorme, insieme a uno stormo di corvi neri e una nube di zanzare verdi. Tutti sembravano abbattuti e le loro aure erano deboli. Sotto i continui attacchi violenti della pioggia nera, con la sua forza vitale di sterminio e l’energia spirituale debilitante, erano stati feriti in modo piuttosto grave.


Anche così, sfrecciarono senza esitazioni, pervadendo il cielo. La scena era scioccante, anche per Yi Chenzi, a cui si restrinsero le pupille.


Tuttavia, gli ci volle solo un istante per percepire l’aura di questi neo demoni. Poi, la sua espressione fu pervasa da disprezzo e crudeltà.


“Gamberetti per soldati e granchi come generali”, disse, “truppe inutile!”. Pervaso da superbia e crudeltà, Yi Chenzi agitò la mano sinistra e tirò il rampicante a forma di tronco verso l’altro. Poi scattò in avanti, facendo un veloce gesto di incantesimo con la mano destra. Comparvero molteplici lune nere magicamente, poi sfrecciarono in avanti.


L’aria fu pervasa da boati che riecheggiarono. Dalla bocca di Pelosone schizzò del sangue, e il suo corpo fu lanciato all'indietro. Peloso numero due e i Lupi Legnoverde liberarono delle grida disperate quando sfrecciarono all'indietro come aquiloni con il filo reciso.


I corvi neri e le zanzare vennero sigillati all'istante da un vento nebbioso. Se fossero stati al culmine del loro potere, sarebbe andata diversamente. Adesso, però, a prescindere da quanto lottassero, non erano in grado di liberarsi dal vento di nebbia.


Anche il coccodrillo alato e la lucertola lanciarono delle grida di dolore. Il potere di questa abilità divina della luna nera li fece cadere all'indietro, con i corpi sul punto di crollare.


La risata di Yi Chenzi pervase l’aria. Nessuno dei neo demoni, nessuno dei Coltivatori fu in grado di opporgli anche la minima resistenza. Non riuscivano nemmeno ad avvicinarsi a lui. Il rampicante simile a un tronco, che stava fluttuando a mezz'aria, venne afferrato da Yi Chenzi. Ora si trovava a un soffio dalla morte.


Tutti i membri delle Tribù della Divinità del Corvo sulla cima della montagna avevano sui volti sguardi di disperazione e tormento. Il Grande Padre della Tribù del Corvo Guerriero ripulì il sangue dalla sua bocca ed emise un lungo sospiro amaro.


Con l’espressione carica di arroganza, Yi Chenzi disse: “Quando Yi Chenzi vuole sterminare una Tribù, nessuno può sfuggire al destino di diventare parte del sacrificio di sangue!”. Guardando con disprezzo i neo demoni e i membri della Tribù, la sua bocca si contorse in un sorriso crudele. Sollevò la mano sinistra e lentamente la strinse in un pugno.


Il rampicante simile a un tronco lottò, ma quando Yi Chenzi strinse il pugno non poté fare altro che contorcersi. Era evidentemente a un passo dall'esplodere.


“Muori!” gridò Yi Chenzi, con una fragorosa risata. Tuttavia, fu in questo momento che d’un tratto si udì un rumore acuto in lontananza.


“Muori tu, st***zo! Ratto che non sei altro! Stai cercando di mettermi nei casini con Meng Hao, st***zo!?!? Maledizione, Quinto signore è andato via un attimo solo per cercare da mangiare! Pensi che questo voglia dire che tu puoi spazzare via questo posto?”. Quando le urla acute riecheggiarono nell'aria, nell'aria stessa sibilò una striscia colorata verso il sedere di Yi Chenzi. Mentre si avvicinava, si poté udire anche il suono di una campanella.


All'inizio Yi Chenzi rimase a fissare scioccato. Poi fu basito. Senza avere il tempo per distruggere il rampicante, lo lasciò cadere così da permettergli di volare via.


Comparve ancora una volta un’incredibile sensazione di crisi mortale. Il corpo di Yi Chenzi balenò quando indietreggiò. Quando ciò accadde, una macchia colorata sfrecciò nell'aria nella posizione che aveva occupato qualche momento prima.


La fronte di Yi Chenzi si riempì di sudore freddo e il suo cuore fu pervaso da dubbio e timore. Poté vedere chiaramente che, se non avesse schivato il colpo, la striscia colorata avrebbe colpito nel punto in cui si trovava il suo posteriore.


Pensare a quale terribile risultato avrebbe portato fece sussultare anche lo spietato Yi Chenzi.


“Maledizione, che cos'è quello?”


Il bagliore colorato si materializzò sotto forma di pappagallo, che fissò Yi Chenzi con fare minaccioso.


“Stronzo, cerchi di mettermi nei casini?! Ti fotterò! Ti fotterò fino alla morte!”. Negli occhi del pappagallo comparve un bagliore strano quando starnazzò verso Yi Chenzi. La sua espressione e la sua voce, insieme alle azioni di qualche istante prima, fecero intorpidire la mente di Yi Chenzi.


Gridando, il pappagallo partì all'attacco a grande velocità verso Yi Chenzi, che sussultò e batté in ritirata. Facendo un rapido gesto di incantesimo con entrambe le mani, comparve subito una luna nera davanti a lui mentre cercava di difendersi.


L’aria fu pervasa da un boato quando il pappagallo andò a scontrarsi con la luna nera. In un batter d’occhio, comparve davanti a Yi Chenzi. Quando si avvicinò, Yi Chenzi poté vedere che in realtà stava roteando nell'aria… per sfrecciare in direzione del suo sedere!


“Che cosa sta cercando di fare!?!?”. Yi Chenzi era terrorizzato. In questo momento critico, il suo corpo si trasformò d’un tratto in una nebbia che sfrecciò in lontananza per ricomparire a tremila metri. Ancora una volta, l’attacco del pappagallo non sortì alcun effetto. Immediatamente, divenne furioso.


“Haiyaaa! Osi schivare i miei attacchi!? Quinto Signore adesso ti fotterà di sicuro!!”


L’aspetto del pappagallo e le sue azioni lasciarono i membri delle Tribù della Divinità del Corvo a fissare stupiti.


Yi Chenzi si pulì il sangue dal sopracciglio. A questo punto, si rese conto che la Tribù stesse nascondendo qualcosa. Sembrava debole, ma aveva rampicanti e neo demoni e poi questa cosa spaventosa a cui sembrava piacere colpire i posteriori.


Proprio quando Yi Chenzi fu pervaso dallo shock, il Pappagallo, infuriato dai due attacchi vani, d’un tratto libero un grido potente e starnazzante. “Concubina adorata!!”.


Non appena le due parole risuonarono, una massa di nube sfrecciò verso di loro in lontananza dal cielo. Si spostava a gran velocità mentre si avvicinava. All'interno di questa massa di nubi c’era nient’altri che l’enorme Fiera Estranea.


“Estranea!!”


Il ruggito della Fiera Estranea fece tremare Cielo e Terra. Yi Chenzi strabuzzò gli occhi, pervasi di stupore e paura. Subito fu lanciato all'indietro, con gli occhi che splendevano per l’incredulità


“Maledizione, qui c’è una Fiera Estranea. Ma… Ma che Tribù è mai questa? Hanno allevato anche una Fiera Estranea! Non posso restare qui. Maledizione! Se avessi saputo prima tutto ciò non sarei mai venuto. Non dispongono di molte persone, ma sono davvero difficili da sterminare”. La mente di Yi Chenzi era intorpidita quando indietreggiò senza esitare. Si trasformò immediatamente in un filo di fumo verde quando sfruttò la sua arte di fuga per sfrecciare a migliaia di metri, in un batter d’occhio.


Nel momento in cui il suo corpo ricomparve, in lontananza si poté udire una risatina fredda. Fu a questo punto che comparve all'improvviso Meng Hao, che aveva appena utilizzato il teletrasporto minore.


Quando Yi Chenzi lo vide, il suo volto fu pervaso all'istante dallo stupore, poi gridò. Da quando era tornato dalla Sfera delle Rovine del Cammino non aveva mai gridato in questo modo. Era pervaso da terrore e paura, alimentato dagli enormi fremiti della sua stessa anima.


“Tu… com’è possibile che tu sia qui!?!?”




Il Patreon di I Shall Seal The Heavens</strong> è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                


                                



