---
weight: 480
title: Capitolo 48 - Eccentrico Song e Wu Dingqiu [1]
pubDate: 2025-03-17T11:17:34.762Z
tags:
    - issth
---


Il tuono risuonava nel cielo serale. Nuvole rosee fluttuavano senza meta, e il vento autunnale turbinava in giro, sollevando le foglie morte e facendole volare. Sembrava una serata autunnale pacifica e piovosa, ma la pace fu presto interrotta da due figure che ogni tanto ricadevano a terra, ma si proiettavano di nuovo in aria. Si alzavano e abbassavano, come ad inseguire la vita e la morte.


Meng Hao era lì, gli occhi luminosi. Dopo aver raggiunto il settimo livello di Condensazione del Qi, riusciva a mantenere la massima velocità sulla sua spada volante nel tempo necessario per far bruciare mezzo bastoncino d’incenso. Ma nemmeno a quella velocità riusciva a liberarsi di Shangguan Xiu.


Dopo un po’ di tempo era costretto a tornare a terra, correre il più veloce possibile per un po’, e poi ricominciare a sollevarsi.


Shangguan Xiu lo inseguiva espertamente. Sapeva di non poter farlo scappare; se l’avesse fatto, Meng Hao avrebbe potuto facilmente nascondersi nel grande Stato di Zhao, e sarebbe stato un guaio.


In quel momento era molto fiducioso. Era arrivato ad un punto critico. Sapeva che Meng Hao possedeva un qualche tesoro. Non sapeva cosa facesse, ma era determinato a procurarselo.


“Non puoi sfuggirmi, Meng Hao! Il mio obiettivo è sempre stato il Dominio Meridionale. L’unica ragione per cui non ho raggiunto la Stabilità della Consistenza è perché non la voglio. Sei come una formica, per me. Sarai lo scalino che mi condurrà alla Stabilità della Consistenza!” Shangguan Xiu era al nono livello di Condensazione del Qi. Era vicino a raggiungere la Stabilità della Consistenza, ma non abbastanza per ottenerla. Ma anche se Meng Hao si trovava nella sua stessa posizione, le loro basi di Coltivazione erano comunque separate da due livelli. E questo non solo faceva sì che Shangguan Xiu fosse più veloce, ma per via del suo status di Anziano nella Setta dell’Affidabilità aveva accesso a oggetti magici di livello più alto.


Il talismano fischiò attraverso l’aria, spingendolo in avanti con un potere straordinario. Scosse la manica, estraendo il contenitore di giada. Una nebbia verde ne emerse, e si coagulò in una bottiglia verde, alta quanto una persona. Si proiettò verso Meng Hao.


Gli occhi del giovane lampeggiarono mentre colpiva anche lui la propria borsa da trasporto. Dieci spade volanti emersero, lanciandosi verso la bottiglia magica. Nel momento in cui si scontrarono, le dieci spade esplosero in mille pezzi che formarono un fungo nell'aria. La bottiglia si frantumò, ma Shangguan Xiu si limitò ad accelerare e saltò oltre la nuvola, con l’intenzione di ridurre la distanza fra lui e Meng Hao.


In quel momento, Meng Hao si voltò improvvisamente, formando disegni incantati con le mani. Apparvero tre Lame di Vento. Ma non si proiettarono verso Shangguan Xiu: volarono in disegni circolari, sempre più in fretta, creando una forza gravitazionale che riunì i frammenti delle spade volanti. Presto si creò un vortice.


Un’esplosione risuonò, ma Meng Hao non si voltò. Il vortice dietro a Shangguan Xiu esplose improvvisamente, scagliando i suoi frammenti in tutte le direzioni. Shangguan Xiu fu spinto in avanti, e  i suoi abiti furono ridotti a brandelli. Gli occhi si accesero di furia.


“Così sei arrivato al settimo livello di Condensazione del Qui!” Shangguan Xiu squadrò Meng Hao mentre si allontanava accelerando il passo. Continuò ad inseguirlo, anche se con più attenzione. Sapeva che Meng Hao fosse particolarmente ingegnoso e non doveva essere sottovalutato. Doveva usare tutto il suo potere.


Quando ripensò alla tecnica che Meng Hao aveva appena usato, raccogliendo i pezzi rotti delle spade, Shangguan Xiu fu annichilito per un momento. Se la base di Coltivazione del suo avversario fosse stata più alta, allora quell'attacco sarebbe stato capace di ferirlo seriamente, anche senza riuscire a ucciderlo.


“È giovane, ma così losco. Far esplodere le spade è stato un diversivo. Dannazione!” Accelerò, trasformandosi in un raggio di luce mentre inseguiva Meng Hao.


Due persone attraversavano la sera mentre il cielo si faceva scuro. La luna guardò verso il basso, illuminandoli con il suo fascio di luce.


Il viso di Meng Hao era cupo. Consumò alcuni Nuclei Demoniaci. Anche se il Mare del Nord gli aveva mostrato il Dao e lo aveva condotto al livello successivo, la sua situazione corrente non era favorevole. Era al settimo livello di Condensazione del Qi, ma non aveva modo di seminare il suo inseguitore. Era in una specie di crisi.


“Verrà il giorno in cui abbatterò quest’uomo!” pensò Meng Hao. mentre pensava all'inimicizia fra di loro, si rese conto che era tutto causato dall'avidità del suo avversario. Come sempre, ancora e ancora. Era insopportabile.


Riguardando Shangguan Xiu, Meng Hao strinse i denti. Mentre le sue spade volanti perdevano il loro potere, piombò a terra con un balzo, sfrecciando verso le montagne selvagge. Non puntava alla Setta dell’Affidabilità, ma verso l’est del Monte Daqing, dove una catena di montagne si alzava e abbassava attraverso le pianure e la capitale dello Stato di Zhao.


Le montagne erano numerose, persino più di quelle nelle regioni attorno alla Setta dell’Affidabilità. Quella catena era la più grande dello Stato di Zhao ed era conosciuta come catena dei Monti Protettori dello Stato. Da una certa distanza non si poteva vedere oltre, e durante la notte si ergevano come la spina dorsale di un drago dormiente.


Meng Hao abbassò la testa, accelerando verso il Monte Protettore dello Stato. Non era la prima volta, nei tre anni passati, che era scappato per salvarsi la vita. Dalla sua esperienza sulla montagna nera, Meng Hao sapeva come cogliere un’opportunità. Volò il più veloce possibile, addentrandosi tra le montagne sempre di più.


Shangguan Xiu non rallentò. Non importava dove Meng Hao andasse: l’avrebbe seguito. La sua mente era focalizzata; avrebbe ucciso Meng Hao e preso i suoi tesori. Eppure sapeva che non c’era più molto tempo. La pianta medicinale che aveva coltivato era pronta per essere raccolta. Se fosse stato troppo lento si sarebbe seccata, e i suoi piani futuri sarebbero andati in fumo.


Riteneva che sarebbero bastati un paio di giorni per occuparsi di Meng Hao. Era un ritardo accettabile. Continuò ad inseguirlo attraverso le montagne senza esitazione.


Il picco della montagna spariva tra le nuvole, ed era visibile da una grande distanza. Ogni cosa, da metà della montagna al picco, era coperta di neve candida. Era immensa, molto più delle montagne che la circondavano, e la sua cima sembrava emanare raggi di luce che la coprivano come acqua corrente.


Accanto alla montagna si stagliava un’altra montagna, la cui cima sembrava essere stata tagliata di netto con un coltello, formando una piattaforma tonda, simile ad una pianura. E sulla piattaforma attendeva circa un centinaio di Coltivatori in lunghe tuniche bianche.


Il più giovane del gruppo doveva aver avuto sugli undici o dodici anni, il più anziano diciassette o diciotto. Erano ragazzi e ragazze, con espressioni colme d’aspettativa. Alcuni di loro sembravano tenere nascosta la loro base di Coltivazione, e apparivano pieni d’orgoglio e inflessibili.


Alcuni del gruppo erano attorno al settimo, ottavo livello di Condensazione dl Qi, alcuni persino al nono. I più deboli erano di livello cinque o sei. Non c’era alcuna Setta nello Stato di Zhao ad avere discepolo simili. Chiunque avesse riunito tali giovani, doveva lavorare per una Setta importante nel Dominio Meridionale.


I loro abiti erano uniformi, e apparivano autoritari, come se avessero un potere tale da colpire qualunque cosa attorno a loro. Alcuni avevano un fortissimo talento latente, e tutti erano pieni di vigore. Appartenevano senz'altro al mondo della Coltivazione.


“Questi sono alcuni dei miei discepoli della Fazione Esterna della Setta,” disse una voce con una risata compiacente. “Cosa ne dite, Eccentrico Song?” Di fronte al gruppo, di fianco al bordo della piattaforma, sedevano a gambe incrociate due uomini anziani, una scacchiera da Go aperta fra di loro. Quello che aveva riso era uno dei due. Aveva i capelli bianchi come la sua tunica, e l’aspetto di un essere trascendente.


I suoi occhi s’illuminarono come fulmini e si colmarono d’orgoglio. Continuò a ridere.


Di fianco a lui sedeva l’Eccentrico Song, che indossava una lunga tunica nera che sembrava brillare di una luce iridescente. I suoi lunghi capelli grigi erano scompigliati, e sul viso spiccava un sorriso enigmatico.


“Eccellente, eccellente. La vostra Setta del Fato Viola è senz'altro degna di essere definita una delle cinque Grandi Sette del Dominio Meridionale. Ci sono dei soggetti promettenti nella vostra Fazione Esterna della Setta, Wu Dingqiu.” L’Eccentrico Song sorrise, e un vento freddo parve soffiare. I discepoli parvero tremare.


“Bene, portiamo dunque avanti i nostri compiti,” sorrise l’uomo nella tunica bianca, gli occhi che lampeggiavano. Le sue mani si mossero come per afferrare qualcosa, e d’un tratto apparve una grossa pietra, grande come una testa umana. Piombò sul terreno di fianco a lui.


Era scura e opaca, eppure una luce nera sembrava tremolare al suo interno. Vi si potevano vedere delle scintille, come se fosse stata composta da delle gemme.


“È questo che preparerò, un Cristallo dei Cieli!” Gli occhi dell’uomo in bianco brillarono mentre guardava l’Eccentrico Song.


“Nessun problema,” rispose questi scuotendo la manica. “È il Frammento di Stella su cui avevate messo gli occhi.” Apparve un grosso pezzo di ferro, delle dimensioni di un pugno. Emanava una luce nera, come se potesse ingoiare qualunque cosa a vista. Era tutto tranne che ordinario. “Vedete la bandiera sulla cima della montagna? Se i vostri discepoli riescono ad abbatterla, allora avrete vino. Ma se i vostri discepoli della Setta del Fato Viola non hanno le abilità per accedere alla montagna, allora mi prenderò il vostro Cristallo dei Cieli.” Rise contento.


“Non temete,” disse l’uomo con la tunica bianca con un ghigno fiducioso. “I miei discepoli saranno in grado di abbattere il vostro ridicolo pennone. Prenderanno tutti i tesori della montagna e abbatteranno le bestie Demoniache che avere cresciuto. Non vi rimangerete la parola dopo che sarà accaduto!”


“Ho solcato i cieli e le terre per quattrocento anni e non mi sono mai rimangiato la parola. Sì, ho riempito la montagna di tesori e Pietre dello Spirito, assieme a numerose Bestie dello Spirito che ho cresciuto con cura. Ma udite bene, una volta che la montagna sarà aperta, chiunque non sia inferiore alla fase della Stabilità della Consistenza avrà la possibilità di entrare, per sette giorni. Questo include i vostri discepoli della Setta del Fato Viola, assieme ai discepoli di qualunque altra Setta. Chiunque!”


“Chiunque con le capacità necessarie può ottenere i tesori. Se anche arrivasse qualcuno con le capacità di raccoglierli, tutti mi limiterò ad aggrottare la fronte, men che meno rimangiarmi la parola. Non mi chiamerei più Song se lo facessi!” L’Eccentrico Song parlò a testa alta; appariva indomabile, con tono deciso.


“Tuttavia, chiunque non possegga le capacità, non riesca ad ottenere alcun tesoro e non arrivi alla cima della montagna, diventerà cibo per le mie Bestie dello Spirito. È semplicemente il loro destino.” Detto questo, il suo sorriso si fece ancora più freddo, e i suoi occhi si colmarono di sdegno.


“I miei discepoli della Setta del Fato Viola non hanno eguali,” disse Wu Dingqiu con uno sguardo basso, la voce forte e chiara. “Ripulire la tua montagna sarà facile per loro come voltare una mano.”


“Per un centinaio di chilometri attorno alla mia montagna del tesoro, vagano indisturbate le Bestie dello Spirito. Ho fertilizzato il suolo con terra proveniente dal mondo del Mare Orientale, che per diecimila anni non ha visto la luce del giorno. Ho anche trasportato la cima del Monte Tian Shan dal Territorio Meridionale per essere il picco più elevato di questa montagna, trascorrendo sessant'anni a rifinirlo e adattarlo. Non c’è nulla di simile al mondo. Ogni bestia dello Spirito che vive qui è un esemplare squisito procurato da me medesimo. Sono feroci e inusuali, bestie Mutate che ho dolorosamente prelevato da ogni luogo sotto i cieli! Penso che i cento e più discepoli che hai portato qui non siano cibo sufficiente per le mie bestie dello Spirito!” L’Eccentrico Song si accarezzò la barba.


NOTE:


[1.] Il cognome dell'Eccontrico Song in cinese è 宋 Sòng. Non ha alcun significato particolare. È lo stesso “Song” della Dinastia Song.
Il nome di Wu Dingqiu in cinese è 吴丁秋 wú dīng qiū. Wu è un nome comune di casato. Ding è la quarta tribù celestiale. Qiu significa Autunno.
                                


                                



