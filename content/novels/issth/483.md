---
weight: 4830
title: Capitolo 483 - Sigillerò la Morte!
pubDate: 2025-03-17T11:17:34.921Z
tags:
    - issth
---


"Uccideteli!"


Gli occhi degli oltre mille membri delle Tribù della Divinità del Corvo erano rossi. Quello che era stato Grande Padre della Tribù del Corvo Guerriero e che adesso era Grande Padre di tutta la Tribù della Divinità del Corvo, così come Wu Chen, Wu Ling e gli altri membri della tribù che avevano preso parte alla guerra sanguinaria, liberarono tutti delle urla smodate cariche di rabbia.


Dai loro occhi si sprigionò l'istinto omicida quando dentro di loro esplose tutta l'ostilità del passato. Scattarono in avanti, e i totem comparvero magicamente. Delle esplosioni pervasero l'aria immediatamente.


Alle loro spalle, il resto degli oltre diecimila membri della Tribù della Divinità del Corvo si unirono a loro quando questi si lanciarono nella battaglia.


I membri della Tribù della Divinità del Corvo avevano vissuto molte battaglie nei due anni di migrazione. All'inizio erano stati piccoli e deboli. Con il tempo, sono diventati più forti e più potenti nella loro scalata al successo. Non era aumentata solo la forza fisica della Tribù della Divinità del Corvo, ma anche la forza dei loro cuori!


Riguardo ai membri della Tribù che si erano arresi alla Tribù della Divinità del Corvo e praticavano la fede in Meng Hao, le loro basi di Coltivazione non solo crescevano grazie ai suoi totem, ma traevano beneficio anche dai suoi elisir medicinali. Questo fece aumentare in generale la loro fede nella Tribù della Divinità del Corvo.


Cosa ancora più importante, dopo essersi uniti alla Tribù della Divinità del Corvo, avevano trovato la speranza. E questo considerando in particolare che le loro Tribù precedenti non esistevano più. Adesso, la Tribù della Divinità del Corvo era la loro unica speranza.


Attendevano con ansia il giorno in cui la Tribù della Divinità del Corvo sarebbe entrata delle Terre Nere. Dopo due anni di continue vittorie in battaglia, la loro speranza era incredibilmente forte.


In un batter d'occhio, lo scontro cominciò... La Tribù della Divinità del Corvo non si fece in alcun modo da parte. Proprio quando la Tribù dei Cinque Veleni si stava avvicinando, gli oltre diecimila Coltivatori della Tribù della Divinità del Corvo, a cui si erano uniti 80.000 neo demoni, partirono subito all'attacco. Fu questo il momento in cui iniziò il massacro!


Non si scambiarono alcuna battuta. La Tribù dei Cinque Veleni e la Tribù della Divinità del Corvo erano nemici di vecchia data. L'ostilità che esisteva tra i due era stata interrotta dall'arrivo dell'Apocalisse della pioggia viola.


Se non fosse stato per quella guerra, la Tribù della Divinità del Corvo non sarebbe caduta in declino e sarebbe già riuscita ad emigrare dalla regione Settentrionale del Deserto Occidentale. Riguardo alla Tribù dei Cinque Veleni, fu a causa della guerra che la Divisione dello Scorpione si divise e ai loro Sacri Antenati ora mancavano un ragno e uno scorpione!


Dei Cinque Veleni, due erano scomparsi. Per la Tribù dei Cinque Veleni si trattava di una catastrofe. In qualsiasi altro momento non sarebbe poi stato un grande problema. Con il tempo si sarebbero potuti riprendere. Ma in quel momento cruciale era giunta la pioggia viola, che aveva costretto la Tribù dei Cinque Veleni a migrare. Il loro livello di potere generale si era ridotto, provocando ulteriori complicazioni alla loro migrazione.


Ecco perché nei cuori della Tribù dei Cinque Veleni c'era un desiderio così forte di distruggere la Tribù della Divinità del Corvo.


Nell'aria si diffusero delle forti esplosioni. Nello scontro iniziale ci furono subito delle gravi perdite. Ci furono addirittura membri della Tribù della Divinità del Corvo che decisero di farsi esplodere, facendo ritornare alla mente della Tribù dei Cinque Veleni lo scontro frenetico di molti anni prima.


Tuttavia, anche la Tribù dei Cinque Veleni combatté in modo folle. La guerra di molti anni prima era stata per l'invasione; in questa battaglia, tuttavia, stavano combattendo per la loro stessa sopravvivenza come Tribù. Iniziarono a farsi esplodere anche alcuni Coltivatori della Tribù dei Cinque Veleni.


La Tribù della Divinità del Corvo disponeva solo di sette Coltivatori all'Anima Nascente, mentre la Tribù dei Cinque Veleni aveva più di dieci Sacerdoti. Nonostante questo, il vantaggio della Tribù della Divinità del Corvo non era dato dal numero di Coltivatori a disposizione, ma piuttosto dai neo demoni.


Avevano dei neo demoni potenti. 80.000. Nel branco c'erano anche neo demoni di livello alto che potevano reggere il confronto con i Coltivatori all'Anima Nascente. In questo momento, le due Tribù erano relativamente equilibrate.


Il Grande Padre della Tribù della Divinità del Corvo affrontò il Sommo Sacerdote della Tribù dei Cinque Veleni. Il loro scontro fece tremare Cielo e Terra. Il Grande Padre in realtà non era paragonabile in termini di base di Coltivazione. Tuttavia, aveva scelto da tempo di far bruciare la sua base di Coltivazione e la sua forza vitale per aumentare temporaneamente il livello del suo potere. Solo in questo modo poteva farsi valere contro il Sommo Sacerdote.


A dire il vero, quello che stava tentando di fare era fermare il Sommo Sacerdote e impedirgli di attaccare chiunque altro.


Riguardo ai Sacri Antenati totemici della Tribù dei Cinque Veleni, a questi mancavano un ragno e uno scorpione. Nonostante questo la vipera, il rospo e il centopiedi emanavano ancora una pressione esplosiva.


Prima dell'Apocalisse, la loro presenza sarebbe stata sorprendente. Tuttavia... a causa degli anni di pioggia viola, e del sigillo totemico della Tribù della Divinità del Corvo del passato, erano molto più deboli di prima.


In questo momento il livello del loro potere superava quello dello stadio dell'Anima Nascente, ed avevano una potenza incredibile. Quelli con cui dovevano confrontarsi erano la Fiera Estranea, il pappagallo e la gelatina di carne. Quando la battaglia ebbe inizio, fu evidente che, sia in termini di guerrieri migliori che di membri comuni della Tribù, la Tribù della Divinità del Corvo fosse in leggero svantaggio. Sebbene non si potesse affermare che li stessero annientando, non si era poi troppo lontani da questa situazione. Per fortuna, gli 80.000 neo demoni di Meng Hao erano lì, così da permettergli di resistere a mala pena.


Tuttavia, era evidente che sarebbero riusciti a resistere solo per un periodo di tempo limitato!


Al centro del campo di battaglia c'era una strana zona in cui nessuno poteva entrare. Era una zona vuota grande all'incirca trecento metri.


Al centro c'era un'enorme sfera di sangue che si contraeva. Dal suo interno si potevano udire dei boati, come se qualcuno stesse lottando nel tentativo di uscire.


Questa sfera di sangue era stata creata da nient’altro che il sangue del Clan Ji. Grazie al potere dell'Agarwood, aveva cambiato forma lungo il cammino. Invece di cercare di uccidere Meng Hao in modo spudorato, ora si comportava come un sigillo, che lo intrappolava al suo interno.


"Uccideteli!" gridarono i membri della Tribù della Divinità del Corvo.


"Stategli addosso! Il Sacro Antenato riuscirà ad evadere senza alcun dubbio!". Per i membri della Tribù della Divinità del Corvo, Meng Hao era il loro Sacro Antenato, quasi come un dio.


Con Meng Hao lì, si potevano superare tutti i pericoli e tutte le catastrofi!


Si fidavano ciecamente di Meng Hao. Credevano fermamente che tutto quello che dovevano fare fosse resistere; il loro Sacro Antenato sarebbe evaso dalla sfera di sangue. Una volta comparso, li avrebbe portati alla vittoria contro la Tribù dei Cinque Veleni!


Gli occhi del Grande Padre della Tribù dei Cinque Veleni brillarono. La sua base di Coltivazione era allo stadio avanzato dell'Anima Nascente. Con una risatina fredda, si precipitò verso la battaglia. Ovunque andasse, era seguito dalla morte. Qualsiasi membro della Tribù della Divinità del Corvo che tentasse di fermarlo esplodeva fino alla morte.


Il suo corpo si trasformò in un raggio di luce quando sfrecciò verso la zona di trecento metri. Nessuno riuscì a fermarlo. Mentre si avvicinava, agitò le mani con un veloce gesto di incantesimo, lanciando un attacco verso la sfera di sangue.


Questa era una tecnica speciale, un'abilità divina che riusciva a trapassare la sfera di sangue. Voleva uccidere Meng Hao e ottenere lo Spirito Demoniaco!


Qualche istante prima...


Risuonarono dei boati. All'interno della sfera color sangue, il volto di Meng Hao era severo. Osservò la luce insanguinata che si contraeva e che lo circondava come un muro. Sembrava un sigillo enorme, con lui stesso bloccato al suo interno, incapace di uscirne.


Le mani di Meng Hao si agitarono quando una tecnica magica e abilità divina dopo l'altra si scontrarono con il muro color sangue. Il rumore di tutto ciò fu assordante, ma il muro non venne intaccato.


Egli non aveva alcun modo di sapere cosa stesse accadendo all'esterno. Poco prima di essere sigillato al suo interno, vide la Tribù dei Cinque Veleni avvicinarsi. Fu in quel momento che comprese che questo scontro... sarebbe stato un disastro per la Tribù della Divinità del Corvo!


Meng Hao era preoccupato e angosciato. Non avrebbe avuto importanza se lui fosse rimasto bloccato qui per un breve periodo. Ma se fosse trascorso troppo tempo, sapeva bene che la Tribù della Divinità del Corvo non sarebbe riuscita a resistere contro la Tribù dei Cinque Veleni.


La Tribù dei Cinque Veleni naturalmente aveva pianificato tutto. Il loro obiettivo era ovvio; sradicare la Tribù della Divinità del Corvo e prendere il loro Spirito Demoniaco. Si può dire che negli ultimi due anni di scontri, non avevano mai affrontato una situazione tanto pericolosa come questa.


Proprio quando Meng Hao stava aggrottando la fronte per pensare, il muro color sangue si contrasse e, qualche istante dopo, si estese verso l'esterno. In questo momento di contrazione ed espansione, improvvisamente tre filamenti penetrarono il muro. Non appena entrarono, si trasformarono in una vipera, un centopiedi e un rospo giganti. Comparvero tre dei cinque veleni, magicamente. All'istante, lanciarono delle urla assordanti e scattarono verso Meng Hao.


Sul corpo di ciascuna di queste tre creature, Meng Hao poté vedere l'immagine di un uomo anziano.


Quest'uomo non era altri che il Grande Padre della Tribù dei Cinque Veleni, che si trovava all'esterno del sigillo color sangue.


Gli occhi di Meng Hao splendettero quando agitò la mano. La sua base di Coltivazione subito esplose con il potere di quattro dei cinque elementi. Un vento di burrasca violento si abbatté sui tre veleni. La vipera andò subito in mille pezzi e scomparve.


Meng Hao si lasciò andare ad una risatina fredda. Dall'interno del suo corpo si potevano udire dei crepitii mentre avanzava come un demone. Calò un pugno, e il rospo lanciò un urlo disperato quando esplose in mille pezzi.


Nello stesso momento, il corpo del centopiedi si contorse quando questo scattò come un fulmine verso Meng Hao. Gli occhi di Meng Hao tremolarono quando sputò una manciata di Qi Alcolico.


Il Qi Alcolico fu come una nebbia che subito avvolse il centopiedi. Il suo corpo iniziò ad avvizzire, e liberò un urlo. Fu a questo punto che sulla fronte di Meng Hao comparve un simbolo simile ad una luna nera.


Utilizzando la magia nera, la luna balenò quando si impresse sul corpo del centopiedi, usandolo come un canale con cui attaccare il Grande Padre della Tribù dei Cinque Veleni a cui era connesso. L'attacco del Senso Spirituale della luna nera si espanse rapidamente.


Qualche istante prima, il Grande Padre della Tribù dei Cinque Veleni si trovava all'esterno del sigillo color sangue, e stava eseguendo un incantesimo con entrambe le mani e con l'espressione feroce e pervasa da istinto omicida. Tuttavia, il suo volto tremolò improvvisamente quando la vipera venne uccisa!


Senza nemmeno rifletterci, indietreggiò appena. Prima che riuscisse a muoversi di un solo passo, la sua espressione fu pervasa improvvisamente dallo shock. Quello fu il momento in cui il pugno di Meng Hao colpì il rospo, facendolo esplodere.


Poi, i suoi occhi si spalancarono all'improvviso.


"Non va bene!". Senza esitare, indietreggiò appena. Agitò la mano quando si preparò a interrompere la connessione magica con il centopiedi. Prima che potesse completare la sua azione, sulla sua fronte comparve all'improvviso l'immagine di una luna nera.


Nel momento in cui il sigillo comparve sulla sua fronte, un dolore esplosivo e violento come un fulmine pervase il Grande Padre della Tribù dei Cinque Veleni. Ebbe l'impressione che una lama invisibile stesse pugnalando il suo Mare della Comprensione. Dalla sua bocca fuoriuscì del sangue ed egli cadde all'indietro, con il volto pervaso dallo stupore. Interruppe immediatamente la connessione tra lui e il centopiedi.
Una volta interrotta questa connessione, il Grande Padre sputò un altro grumo di sangue. Il suo volto era pallido e pervaso da uno shock intenso.


"La sua base di Coltivazione è così potente!" pensò, ansimando. Fu in questo momento che dai suoi occhi si sprigionò una ferocia violenta.


"È un bene che nel pianificare io abbia detto al Sangue Celeste di sigillarlo se non fosse riuscito ad ucciderlo. Se ora non fosse stato sigillato, avremmo dovuto pagare un prezzo alto per vincere questa battaglia!


Non gli si deve concedere di uscire dal sigillo! Lo Spirito Demoniaco probabilmente è in lui; pertanto, dobbiamo tenerlo sigillato mentre massacriamo la Tribù della Divinità del Corvo. In seguito, useremo tutto il potere della tribù per annientare lui, il suo corpo e la sua anima!". Un sorriso feroce fece contorcere le labbra del Grande Padre della Tribù dei Cinque Veleni. Non fece nessun altro tentativo di attaccarlo attraverso il sigillo color sangue. Iniziò invece ad aggiungere altri sigilli su quello originale, determinato a tenere Meng Hao completamente intrappolato al suo interno.




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                


                                



