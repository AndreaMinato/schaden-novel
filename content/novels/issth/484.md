---
weight: 484
title: Capitolo 484 - Fondere il Sangue di Ji!
pubDate: 2025-03-17T11:17:34.921Z
tags:
    - issth
---


Mentre lo scontro tra la Tribù della Divinità del Corvo e la Tribù dei Cinque Veleni proseguiva, divenne poco a poco più evidente chi fosse nella posizione più debole. Le vittime tra la Tribù della Divinità del Corvo aumentarono, e includevano i neo demoni.


Naturalmente la Tribù dei Cinque Veleni stava pagando un tributo pesante, ma non tanto quanto la Tribù della Divinità del Corvo. A causa della violenta pressione della battaglia, le forze della Tribù della Divinità del Corvo adesso stavano mostrando segni di un possibile cedimento.


Nel frattempo, Meng Hao era ancora bloccato nel sigillo color sangue. Sfortunatamente, a prescindere dalle idee che gli venivano in mente per scappare, nessuna di queste funzionava. Né il teletrasporto minore e né gli oggetti magici, nemmeno la bandiera a tre strisce riusciva ad intaccare in alcun modo il sigillo.


Provò qualsiasi cosa, la Formazione del Tempo di Loto, le tre spade di legno strane. Provò addirittura la Spada Immortale di Han Shan, ma secondo le sue osservazioni ci sarebbero voluti tre giorni per sfondare il sigillo.


Sembrava essere rimasta solo un'opzione: il Qi della Spada Danzante. Gli occhi di Meng Hao divennero rossi quando iniziò a condensare il Qi Alcolico fuori dal suo corpo.


"Questo sangue contiene il potere del Karma. Deve trattarsi del sangue di un Patriarca del Clan Ji di una generazione antica. Se questa goccia contiene un potere simile dopo tutti questi anni, quanto era forte questa persona quando era in vita?". La mente di Meng Hao tremò quando il Qi Alcolico fuoriuscì e il Qi della Spada Danzante iniziò a rapprendersi dentro di lui.


Non riuscì a pensare ad un altro modo se non utilizzare il Qi della Spada Danzante, il che era alquanto un peccato. A dire il vero non sapeva se il Qi della Spada Danzante gli avrebbe permesso di evadere; tuttavia, sapeva che la Tribù della Divinità del Corvo non avrebbe potuto resistere ancora a lungo.


Fece un respiro profondo e fu sul punto di far esplodere il potere del Qi della Spada Danzante quando, d'un tratto, osservò il muro creato dal sigillo color sangue. Guardava il sangue che si contraeva e all'improvviso percepì un fremito correre lungo il corpo.


"Sangue... sangue...". In questo momento sembrava che un fulmine stesse attraversando la sua testa. Nella sua mente sopraggiunse all'improvviso un'idea audace e forse anche malsana.


L'idea rese il respiro improvvisamente affannoso e lo fece esitare riguardo all'uso del Qi della Spada Danzante.


"Sangue dell'Anima. Questo è il Sangue dell'Anima del Clan Ji. Io ho già il Sangue dell'Anima di quel Coltivatore del Pseudo Array del Clan Ji . [1] Se aggiungo questo sangue, le gocce saranno due!


Ji Diciannovesimo è sigillato nella maschera color sangue. Se estraessi del Sangue dell'Anima da lui, allora avrei tre generazioni di sangue del Clan Ji. Usando la magia dell'Immortale di Sangue, potrò creare un Clone di Sangue!


Tre generazioni di sangue possono formare un Clone di Sangue. Nove Generazioni possono creare una Divinità di Sangue. Una Divinità di Sangue... dovrebbe possedere il potere del Risveglio Ancestrale. La manifestazione dei potenti esperti del Clan Ji potrebbe comparire ancora una volta! Io riuscirei a esercitare parte della forza di uno dei loro Immortali!"


Meng Hao iniziò ad ansimare. L'idea continuava a svilupparsi nella sua testa, e si diffuse velocemente in tutto il cervello. D'un tratto, si rese conto che la situazione attuale fosse un'occasione da non perdere!


Se avesse perso questa opportunità, molto probabilmente sarebbe stato molto difficile ottenere dell'ulteriore sangue Ji. Inoltre, questa particolare goccia di sangue Ji non era comune; era evidente che avesse un'origine incredibile.


"Non devo necessariamente aprire il sigillo di sangue; posso invece decidere... di usarlo per rendere me stesso un Clone di Sangue del Clan Ji!". Ansimando, negli occhi di Meng Hao iniziò a splendere una luce intensa.


"Quello di cui ho bisogno adesso, quindi, è del sangue di Ji Diciannovesimo!". Dopo un momento di riflessione, negli occhi di Meng Hao si diffuse la risolutezza.


Sollevò la mano e la premette sulla maschera color sangue. Mandò al suo interno il Senso Spirituale, così da comparire lui stesso davanti a Ji Diciannovesimo.


Ji Diciannovesimo era incredibilmente debole, eppure i suoi occhi splendevano con uno strano bagliore. Riusciva a percepire l'aura del mondo esterno e sapeva che lì ci fosse la forza di volontà dell'antenato del Clan Ji.


"Di chi si tratta...?" si chiese. "Non è possibile, è così antica! Come può esistere il sangue di un tale antenato antico... Supera anche la storia stessa del Clan. Ma chi potrebbe essere?"


Ji Diciannovesimo era così scosso che non notò nemmeno l'arrivo di Meng Hao, che si materializzò nel mondo della maschera, sul volto aveva un'espressione aggressiva. Allungò la mano destra e senza esitazioni la premette contro la fronte di Ji Diciannovesimo.


Sul volto di Ji Diciannovesimo d'un tratto comparve un'espressione violenta. Prima ancora che potesse iniziare a lottare, da Meng Hao si sprigionò l'aura della Formazione della Spada di Loto, entrò nella maschera color sangue e si avvicinò a Ji Diciannovesimo.


"Puoi lottare e reagire se vuoi", disse Meng Hao con tono severo. "Adesso non mi importa se non riuscirò ad ottenere altre informazioni sul Clan Ji da te. Voglio una goccia di Sangue dell'Anima. Lotta, rifiuta, reagisci... tutte queste azioni saranno futili.


Se collaborerai, allora prenderò il sangue e me ne andrò. Opponi resistenza, e allora io annienterò la tua anima e prenderò una goccia di Sangue dell'Anima con la forza!". Con queste parole, chiuse gli occhi e ruotò la sua base di Coltivazione. Comparvero magicamente quattro grandi totem. Concentrò tutto il potere della grande magia dell'Immortale di Sangue. Ogni cosa era concentrata sull'estrazione del Sangue dell'Anima da Ji Diciannovesimo.


L'aura della Formazione della Spada di Loto si avvicinò, e il potere del Tempo d'un tratto iniziò a ruotare. Per essere sicuro di riuscirci, Meng Hao chiamò addirittura il Mastino di Sangue che dormiva!


Il mastino stava dormendo, ma con il passare degli anni Meng Hao poté sentire che... si sarebbe svegliato presto!


Ji Diciannovesimo rimase basito. Poté sentire l'istinto omicida e la freddezza nella voce di Meng Hao, e capì che senza alcun dubbio Meng Hao gli stesse dicendo la verità.


La sua mente tremò. Forse non avrebbe lottato, ma come avrebbe potuto essere disposto a farlo? Tuttavia, il potere del Tempo si avvicinò, facendo tentennare l'espressione sul suo volto. La bandiera a tre strisce si strinse attorno a lui, facendolo ansimare. Alla fine, si avvicinò l'aura del mastino, pervasa del potere della Recisione dello Spirito. Ji Diciannovesimo riuscì a percepire la risolutezza di Meng Hao, e d'un tratto fu pervaso da una sensazione intensa di profonda crisi.


D'un tratto si rese conto che Meng Hao sarebbe stato in grado di ucciderlo. Era solo che al momento non voleva farlo. Ji Diciannovesimo sapeva che molto probabilmente mettersi contro Meng Hao in questo momento significasse morire in un batter d'occhio.


Percependo la determinazione di Meng Hao, improvvisamente iniziò a tremare.


Proprio mentre Meng Hao tirava fuori con la forza il Sangue dell'Anima da Ji Diciannovesimo, la battaglia tra la Tribù della Divinità del Corvo e la Tribù dei Cinque Veleni stava raggiungendo il culmine.


La Fiera Estranea non era all'altezza dei tre Sacri Antenati totemici. Anche con il pappagallo e la gelatina di carne, era ancora ferita. Il suo corpo tremava e la sua aura si stava indebolendo. Nonostante questo, ruggiva ancora mentre contrattaccava i Sacri Antenati, impedendo loro di superarla.


A mezz'aria, gli Anziani all'Anima Nascente della Tribù della Divinità del Corvo erano pallidi in volto. Sputavano del sangue poiché avevano subito delle gravi ferite. Erano come lampade che stavano esaurendo l'olio.


Il resto dei membri della Tribù erano bloccati in una lotta all'ultimo sangue. Le vittime erano numerose poiché entrambi gli schieramenti continuavano ad uccidere. I boati delle auto distruzioni potevano essere uditi ovunque. Anche i neo demoni erano in pessimo stato. Pelosone era gravemente ferito e il Gigante Selvatico stava sputando sangue. Il volto di Gu La era pallido e della sua aura non era rimasto che un esile filamento.


Riguardo al Grande Padre, questi aveva bruciato la sua forza vitale quasi al limite. Il suo corpo emanava una forte aura mortale. Tuttavia, si stava dando ancora da fare per bloccare il Sommo Sacerdote.


"Eminente Sacro Antenato... Non possiamo resistere ancora a lungo..."


"Eminente Sacro Antenato, ti prego, spezza quel sigillo!"


"Eminente Sacro Antenato...".


Queste parole non venivano espresse ad alta voce. Erano invece le preghiere dei membri della Tribù, parole dette nei loro cuori che contenevano la loro volontà. Questi si unirono, per formare il potere della volontà.


Quando il potere della loro volontà riecheggiò, Meng Hao, all'interno del sigillo color sangue, aprì improvvisamente gli occhi. Dalla maschera color sangue venne fuori una goccia di Sangue dell'Anima che finì sul suo palmo.


Meng Hao era pallido in volto. Non era stato semplice estrarre il Sangue dell'Anima da Ji Diciannovesimo. Se non fosse diventato più forte di quando aveva catturato Ji Diciannovesimo la prima volta, sarebbe stato praticamente impossibile. Ciononostante, era esausto come se avesse combattuto per giorni contro un nemico potente.


Però adesso non era il momento di riposare. Agitò la mano destra e, immediatamente, accanto a quella di Ji Diciannovesimo comparve un'altra goccia di Sangue dell'Anima. Questo era il sangue che aveva ottenuto quell'anno dal Prescelto dello Pseudo Array del Clan Ji fuori dalla Grotta della Rinascita.


Insieme al sangue nel sigillo color sangue, ora aveva in tutto tre gocce!


Meng Hao fece un respiro profondo e poi iniziò ad eseguire dei gesti di incantesimo con entrambe le mani, mentre utilizzava la magia del grande Immortale di Sangue per formare un Clone di Sangue!


"Fusione!" gridò. All'istante, le due gocce di sangue si fusero e poi scattarono nel muro color sangue davanti a lui.


Tutte queste gocce di sangue avevano la stessa origine. Nel momento in cui si fusero, Meng Hao incrociò le gambe e chiuse gli occhi. Mentre continuava ad eseguire dei gesti di incantesimo, e sul suo volto iniziarono a colare delle gocce di sudore grosse come fagioli. Le sue mani si muovevano sempre più veloci, facendo fluttuare una raffica di marchi del sigillo. Al contempo, il sigillo color sangue attorno a lui iniziò a restringersi.


Quando iniziò questo strano processo di riduzione, iniziarono a levarsi delle indistinte e impressionanti grida di rabbia dal sigillo color sangue. All'istante, il campo di battaglia venne scosso. I Coltivatori della Tribù dei Cinque Veleni ne rimasero basiti. Anche i tre Sacri Antenati totemici sembravano stupiti.


Quando i membri della Tribù della Divinità del Corvo ne udirono il suono, si sentirono subito rinvigoriti.


Diecimila persone osservarono la superficie della sfera color sangue mentre questa veniva ricoperta da strane increspature. Mentre il Grande Padre della Tribù dei Cinque Veleni continuava ad osservare, il suo cuore fu pervaso da una paura inspiegabile e tremò. D'un tratto ebbe una sensazione molto, molto brutta.


Con un urlo, eseguì un gesto di incantesimo con due mani mentre continuava a rinforzare il sigillo.


Nonostante quello, un boato pervase l'aria mentre la sfera di sangue si ridusse velocemente da trenta a soli quindici metri. Quando ciò avvenne, 20.000 volti deformati comparvero all'improvviso sulla superficie della sfera. Questi volti erano spiriti che i membri della Tribù dei Cinque Veleni avevano fuso con la loro goccia di Sangue Celeste, come mezzo per controllare la sua volontà.


I boati pervasero l'aria quando furono espulsi 10.000 di questi volti. La sfera di sangue si ridusse ancora. Ora era grande solo dieci metri circa. Una sensazione di purezza impressionante comparve improvvisamente al suo interno.


Nello stesso momento, dal suo interno esplose un'aura terrificante. Questa aura superava di gran lunga quella che era stata generata dai precedenti Cloni di Sangue di Meng Hao. Quest'aura fece tremare Cielo e Terra, e fece diventare il cielo completamente rosso, come se qualcosa del tutto disumano stesse per nascere!


L'intensità dell'aura superava quella dello stadio della Recisione dello Spirito, raggiungendo un livello indescrivibile che fece comparire sui volti dei presenti dello stupore. I potenti esperti della Tribù dei Cinque Veleni sussultarono stupefatti.


Sapevano esattamente quello che stava accadendo. Gli spiriti dei Coltivatori della Tribù dei Cinque Veleni erano stati espulsi dalla sfera di sangue. Quello significava che il sangue non fosse più sotto il controllo del Clan dei Cinque Veleni!


Un boato simile a un tuono si spiegò in ogni direzione, facendo tremare tutti i Coltivatori sul campo di battaglia, come anche i neo demoni e i Sacri Antenati totemici del Clan dei Cinque Veleni.


Proprio nel momento in cui i volti tremarono per lo stupore, risuonò un altro boato quando altri 10.000 spiriti della Tribù dei Cinque Veleni furono espulsi dal sangue.


Un'aura spaventosa si levò al cielo! Ogni cosa divenne cupa, e le nuvole furono spazzate via. Tutto il mondo divenne un inferno color sangue.


"Non deve riuscire a venirne fuori!" gridò il Grande Padre della Tribù dei Cinque Veleni. Questi scattò in avanti, facendo di tutto per impedire a Meng Hao di liberarsi. Il sangue fuoriuscì dalla bocca del Sommo Sacerdote mentre tentava di liberarsi dal Grande Padre della Divinità del corvo. Con il volto pervaso dal terrore, anche lui scattò in avanti per aiutare.




NOTE:


Meng Hao uccise Ji Hongdong nel capitolo 306.


Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                


                                



