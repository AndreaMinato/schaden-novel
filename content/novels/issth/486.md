---
weight: 486
title: Capitolo 486 - Non Risparmiare Nessuno!
pubDate: 2025-03-17T11:17:34.922Z
tags:
    - issth
---


Il Clone di Sangue del Clan Ji partì all'inseguimento dei due grandi Sacri Antenati totemici. I Sacri Antenati fecero una magra figura con la loro fuga frenetica. La morale della Tribù dei Cinque Veleni era stata danneggiata in modo grave.


Al contempo, i 40.000 neo demoni di Meng Hao ruggirono quando assorbirono il denso Qi Demoniaco che proveniva da lui. Tutti iniziarono una mutazione, diventando sempre più feroci mentre gridavano in direzione dei Coltivatori della Tribù dei Cinque Veleni.


D’un tratto, dal suolo iniziarono a levarsi improvvisamente più di mille corpi senza vita. Sulla testa di ciascun corpo era possibile vedere l’immagine fittizia di un corvo. Gli occhi di questi automi dei corvi brillarono di una luce grigia quando si alzarono improvvisamente in volo per prendere parte allo scontro.


Riecheggiarono delle esplosioni quando tra i due gruppi di neo demoni scoppiò una battaglia mortale. Ancora una volta, la battaglia veniva combattuta ad un ritmo febbricitante.


La maggior parte dei membri della Tribù della Divinità del Corvo era ferita, ma non aveva importanza. Con gli occhi rossi, partirono all'attacco infuriati. A prescindere dal fatto che fossero membri originali delle cinque Tribù della Divinità del Corvo o nuovi membri che avevano giurato fedeltà negli ultimi due anni, ciascuno di loro impiegò tutto il potere della base di Coltivazione che riuscì a raccogliere. Sapevano che… qualsiasi parte avesse perso, in questa battaglia non ci sarebbe stato alcun sopravvissuto!


Nello scontro non ci sarebbe stata la possibilità di arrendersi. A prescindere dalla Tribù dei Cinque Veleni o la Tribù della Divinità del Corvo, queste erano destinate ad essere acerrime nemiche. Chiunque avesse perso questo scontro… sarebbe stato spazzato via!


Si trattava di uno sterminio!


Un vero e proprio sterminio!


Mentre il massacro continuava, Meng Hao entrò in azione. L’intento omicida scorreva nelle profondità del suo cuore. Il sigillo appena applicato sarebbe stato molto difficile da rimuovere, salvo il fatto che lui disponesse della magia dell’Immortale di Sangue e di due gocce del Sangue dell’Anima del Clan Ji. La Tribù dei Cinque Veleni aveva pianificato di spazzare via la Tribù della Divinità del Corvo e, per questo, il desiderio di uccidere che Meng Hao aveva appena provato raggiunse il suo culmine.


Non risparmiare nessuno!


Non accettare alcuna resa!


Nei suoi occhi brillò una luce fredda quando sfrecciò verso coloro che stavano lottando al livello più alto della Tribù dei Cinque Veleni, i Sacerdoti all'Anima Nascente. Raggiunse una velocità incredibile quando si trasformò in una luna nera e poi in fumo verde.


I volti dei Grandi Padri della Tribù dei Cinque Veleni erano pallidi. Il fatto che Meng Hao si fosse liberato aveva colpito i loro cuori e la loro mente come un martello. Poi, c’era l’aspetto terribile della sagoma color sangue, che in meno di un istante aveva prosciugato uno dei Sacri Antenati totemici della Tribù dei Cinque Veleni. Tutto ciò era stupefacente e si trasformò in un forte attacco figurato che fece sbiancare in volto tutti i Coltivatori delle Tribù dei Cinque Veleni.


“Oggi… si deciderà se la Tribù continuerà a sopravvivere o morirà…”. Il Grande Padre fece una risata fredda. Poi i suoi occhi furono pervasi da un trasporto avventato. Lanciò un’occhiata a Meng Hao e poi attivò la sua base di Coltivazione. Si propagò l’aura intrepida di una base di Coltivazione all'Anima Nascente quando partì all'attacco verso Meng Hao.


Gli occhi del Sommo Sacerdote tremolarono con freddezza quando si unì al Grande Padre per attaccare Meng Hao.


Si poté udire un forte boato quando i tre si prepararono allo scontro fisico. Meng Hao, sotto forma di una luna nera, sfrecciò in un fumo verde che passò tra il Grande Padre e il Sommo Sacerdote. Si spostava così velocemente che i volti degli altri due Coltivatori furono pervasi dallo shock.


“È così veloce!!”. Strabuzzarono gli occhi quando si guardarono improvvisamente alle spalle. Da non molto lontano si potevano udire delle grida agghiaccianti. Si trattava di uno dei Sacerdoti ordinari della Tribù dei Cinque Veleni. Con la base di Coltivazione allo stadio iniziale dell’Anima Nascente, solitamente avrebbe potuto darsi delle arie con gli altri. Tuttavia, a Meng Hao bastò usare la prima forma delle abilità divine dell’Immortale di Sangue per far esplodere quell'uomo, uccidendolo all'istante.


“Quello è stato il primo!” disse Meng Hao con freddezza. Agitò il braccio, facendo volare via i resti di sangue davanti a lui. Lanciò un’occhiata fredda verso il Grande Padre e il Sommo Sacerdote, che ricambiarono lo sguardo. Subito questi indicarono Meng Hao, facendo volare una nebbia di cinque colori verso di lui per circondarlo.


Sulle labbra di Meng Hao comparve un sorriso beffardo quando fu avvolto dalla nebbia. All'improvviso si udì un grido disperato. Meng Hao scomparve all'istante e poi ricomparve davanti agli altri Sacerdoti. Al momento, la sua mano stringeva il collo dell’uomo. La sollevò e stritolò la sua gola.


Si poté udire un’esplosione quando sangue e carne volarono in ogni direzione. Meng Hao scomparve ma, poco prima di farlo, riecheggiò la sua voce fredda.


“Quello è stato il secondo!”


Il Sommo Sacerdote della Tribù dei Cinque Veleni sollevò la testa e gridò. Aveva il volto contorto quando fece un incantesimo a due mani e poi un gesto rivolto davanti a sé. Un bagliore di cinque colori si diffuse in tutte le direzioni. All'improvviso, iniziarono a sprigionarsi delle increspature da Meng Hao, che era sul punto di sparire nell'aria.


“Non ci sarà un terzo!” gridò il Sommo Sacerdote, con un intenso istinto omicida che si sprigionò da lui quando scattò verso Meng Hao.


Fu a questo punto che, improvvisamente, il cielo fu pervaso da un impressionante grido di disperazione. La voce apparteneva a nient’altri che uno dei Sacri Antenati della Tribù dei Cinque Veleni.


Il rumore del grido fu orribile; conteneva il timore e lo stupore provati dal Sacro Antenato totemico negli istanti precedenti alla morte. Gli spettatori riuscirono a malapena a distinguere la sagoma di un enorme rospo in mezzo ad una luce rossa. Il suo corpo avvizzì quando tutta la sua forza vitale venne risucchiata.


Nello stesso momento, un nutrito gruppo di membri della Tribù dei Cinque Veleni iniziò subito a tremare e sputare sangue. Nei loro occhi brillò la disperazione.


Delle grida disperate si levarono dai Coltivatori della Tribù dei Cinque Veleni.


“Il Sacro Antenato del rospo… è morto…”.


“Dei cinque Sacri Antenati della Tribù dei Cinque Veleni, due sono stati sigillati e uno è morto. È rimasto solo il Sacro Antenato del millepiedi… ma al momento lo sta inseguendo…”


“Possibile che i cieli desiderino che la Tribù dei Cinque Veleni venga distrutta…?”


Il combattimento non si fermò. Tuttavia, la posizione debole della Tribù dei Cinque Veleni si aggravò ancora di più.


I Sacerdoti vicino a Meng Hao stavano sputando del sangue e non erano in grado di continuare ad impedire che le loro basi di Coltivazione crollassero. Riguardo al Sommo Sacerdote che stava attaccando Meng Hao, il suo corpo tremò e anch’egli sputò del sangue.


Proprio quando stava sputando del sangue, Meng Hao comparve alle sue spalle con gli occhi che splendevano per l’intento omicida. Formò un pugno e colpì.


Ci fu un’esplosione in questo momento critico, il corpo del Sommo Sacerdote si contorse e la nebbia nera sfrecciò per coprirlo. Il pugno di Meng Hao si scontrò con la nebbia nera senza distruggerla, ma facendo comparire sulla sua superficie delle crepe. Questa si riformò velocemente, condensandosi nell'immagine del Sommo Sacerdote, con il volto pallido. Sputò dell’altro sangue e i suoi occhi furono pervasi dalla rabbia.


“Meng Hao!!” gridò. Proprio quando lo fece, gli occhi del Grande Padre della Tribù dei Cinque Veleni vennero iniettati di sangue. Pervaso dalla follia, esplose verso Meng Hao con tutto il potere che riuscì a radunare.


Meng Hao fece una risatina fredda. Smise di inseguire il Sommo Sacerdote, trasformandosi in una luna nera e in fumo verde quando scattò all'improvviso verso l’orizzonte.


Aveva una velocità tale per cui né il Grande Padre né il Sommo Sacerdote avrebbero potuto reggere il paragone. Con i cuori che ribollivano per l’ira, partirono all'inseguimento. Tuttavia, fu a questo punto che un terzo urlo agghiacciante pervase l’aria. Poi un quarto, un quinto e un sesto.


I Sacerdoti circostanti allo stadio iniziale dell’Anima Nascente non potevano competere con Meng Hao. Non furono idonei nemmeno a contrattaccare quando li massacrò. In un istante, li aveva annientati con la stessa facilità con cui si distruggono le erbacce secche o i rami marci.


“Il terzo!”


“Il quarto!”


“Il quinto e il sesto!”. Ogni volta che uccideva un Sacerdote, si poteva sentire l’eco della voce di Meng Hao lungo il campo di battaglia. I volti dei Coltivatori della Tribù dei Cinque Veleni divennero esangui e furono pervasi una disperazione sempre maggiore. Molti di loro stavano iniziando anche a fuggire. Dall'altra parte, ogni volta che Meng Hao gridava, i Coltivatori della Tribù della Divinità del Corvo venivano ispirati sempre più. Il massacro era terribile.


“Meng Hao!!” gridò il Sommo Sacerdote. “Tu sei un Grande Dominatore di Demoni, com'è possibile che la tua base di Coltivazione sia così profonda!?”. Nella sua angoscia, il Sommo Sacerdote non si prese nemmeno un momento per riflettere su quello che stava dicendo. “Come Sacro Antenato della Tribù della Divinità del Corvo, disponi di uno status molto elevato. Non credi che ammazzare dei Sacerdoti allo stadio iniziale dell’Anima Nascente ti faccia fare una pessima figura!?”


“No”, rispose Meng Hao. Il suo corpo tremolò e d’un tratto comparve accanto ad un altro Sacerdote all'Anima Nascente. L’uomo, sconvolto, decise di auto distruggersi ma, prima di riuscirci, le prime due dita della mano destra di Meng Hao vennero puntate poiché questi utilizzò l’Ottava Maledizione del Sigillo del Demone. Il suo potere sigillò all'istante la base di Coltivazione dell’uomo e gli impedì di auto distruggersi. Il dito di Meng Hao penetrò la fronte dell’uomo, distruggendo all'istante la sua base di Coltivazione.


“Meng Hao!” gridò il Grande Padre della Tribù dei Cinque Veleni. “Hai il coraggio di fare uno scontro uno contro uno con me!?!?”. Il cuore dell’uomo fu pervaso dall'ansia, ma la velocità di Meng Hao era tale che non fu in grado di raggiungerlo.


Il resto dei Sacerdoti all'Anima Nascente al momento stavano fuggendo, ma la loro velocità non era equiparabile a quella di Meng Hao. Tanto per cominciare, era già veloce di suo, ma adesso che possedeva l’arte di fuga di Yi Chenzi la sua velocità era aumentata fino ad un livello spaventoso.


Fu in questo momento che, in lontananza, si udirono riecheggiare delle altre urla agghiaccianti che fecero tremare ogni cosa. All'improvviso, si poté vedere un enorme millepiedi che si contorceva nel bel mezzo di un bagliore rosso. Una luce rossa attraversò il corpo della creatura, risucchiando tutta la sua forza vitale. Il corpo del millepiedi divenne rigido e le sue urla d’un tratto furono soffocate.


Il Sacro Antenato del millepiedi della Tribù dei Cinque Veleni, l’ultimo dei totem, era stato annientato!


Tutti i totem della Tribù dei Cinque Veleni scomparvero come se fossero stati eliminati. Nessuno… era rimasto in vita!


“Sacro Antenato!!”


“La mia base di Coltivazione… gli eminenti Sacri Antenati sono morti tutti. La Tribù dei Cinque Veleni sta morendo…”


Tutti i Coltivatori della Tribù dei Cinque Veleni sputarono del sangue. I loro corpi cedettero quando le loro basi di Coltivazione sprofondarono. La Formazione del Nucleo diventò la Stabilità della Consistenza! La Stabilità della Consistenza diventò la Condensazione del Qi!


Lanciarono delle grida disperate. Quella che stavano provando era una sensazione che i membri originali della Tribù della Divinità del Corvo conoscevano bene. Tuttavia, quando ciò era accaduto, Meng Hao si trovava lì e divenne il loro nuovo Sacro Antenato totemico. Adesso, la Tribù dei Cinque Veleni… non aveva nulla di simile su cui fare affidamento.


Gli ultimi cinque o sei Sacerdoti all'Anima Nascente erano bloccati nello scontro con gli Anziani all'Anima Nascente della Divinità del Corvo. I loro volti erano pallidi; non potevano fare nulla per evitare che le loro basi di Coltivazione venissero consumate. In un batter d’occhio, non erano più allo stadio dell’Anima Nascente, ma erano diventati invece Coltivatori alla Formazione del Nucleo.


Nel momento in cui le loro basi di Coltivazione crollarono alla Formazione del Nucleo… in un batter d’occhio i loro corpi tremarono. Se non saltava una testa, allora esplodeva un corpo. Tutti vennero massacrati in un istante dagli Anziani all'Anima Nascente della Tribù della Divinità del Corvo.


Il massacro proseguì mentre le basi di Coltivazione dei Coltivatori della Tribù dei Cinque Veleni crollavano vertiginosamente.


In questo momento, gli unici Coltivatori all'Anima Nascente rimasti nella Tribù dei Cinque Veleni erano il Sommo Sacerdote e il Grande Padre. Tuttavia, anche loro furono costretti a pagare un prezzo elevato a causa della morte dei Sacri Antenati totemici.


Le loro basi di Coltivazione diminuirono; non erano più allo stadio avanzato dell’Anima Nascente, ma a quello intermedio. Vista la situazione attuale, non sarebbero riusciti a restare lì ancora per molto. La diminuzione sarebbe andata avanti fino a quando non avrebbero raggiunto lo stadio iniziale dell’Anima Nascente.


Il fumo verde si rapprese all'improvviso sotto forma di Meng Hao. Questi indossò la maschera color sangue e poi si voltò per affrontare il Grande Padre e il Sommo Sacerdote della Tribù dei Cinque Veleni.


“Avete per caso detto di voler combattere contro di me?” chiese con freddezza.




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                



