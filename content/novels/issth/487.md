---
weight: 487
title: Capitolo 487 - Sterminio della Tribù dei Cinque Veleni
pubDate: 2025-03-17T11:17:34.922Z
tags:
    - issth
---


“Sei un vile!!” disse il Sommo Sacerdote della Tribù dei Cinque Veleni mentre fissava Meng Hao, con il volto che tremolava. Digrignò i denti mentre si spostava inconsciamente all'indietro. Ora non era più allo stadio avanzato dell’Anima Nascente, quindi affrontare Meng Hao portò metà del suo cuore ad essere pervaso dalla paura.


Proprio quando le parole uscirono dalla sua bocca, in lontananza si poté udire un sibilo. Si trattava di nient’altri che il Clone di Sangue. Stava tornando dopo aver massacrato i due grandi Sacri Antenati totemici, con un’insoddisfatta brama di sangue.


D’un tratto, Meng Hao si rese conto di non poter sentire una connessione con il Clone. In un batter d’occhio, la sagoma insanguinata si stava abbattendo sul Sommo Sacerdote della Tribù dei Cinque Veleni.


Si trattava della stessa persona che stava altezzosa e fiera fuori dalle Tribù della Divinità del Corvo qualche anno prima. Ora il suo volto era pervaso dallo stupore e aveva gridato in modo allarmato. Dalla sua base di Coltivazione esplose del potere quando comparvero le abilità divine e gli oggetti magici. Non risparmiò nessuno sforzo nel tentativo di bloccare il Clone di Sangue. Tuttavia, il Clone di Sangue partì all'attacco, penetrando tutte le abilità divine e gli oggetti magici per poi abbattersi sull'uomo. In quel momento, parve che il tempo fosse diventato più lento per un istante.


Quando il Clone di Sangue lasciò il Sommo Sacerdote, il corpo dell’uomo era deperito. La sua forza vitale era stata risucchiata; anche la sua Anima Nascente era stata prosciugata ed era morta. Adesso il suo corpo non era altro che un cadavere essiccato, privato di ogni goccia di sangue.


Il cadavere prosciugato cadde al suolo; l’espressione sul suo volto era la stessa che aveva avuto addosso prima di morire, di paura, stupore e profondo rimpianto.


Il Clone di Sangue sfrecciò a mezz'aria verso i membri della Tribù che stavano combattendo, andando a scontrarsi con i Coltivatori della Tribù dei Cinque Veleni. Attraversò il campo di battaglia come un mare di sangue, lasciandosi alle spalle solo cadaveri essiccati.


Il Grande Padre della Tribù dei Cinque Veleni osservò ciò che stava accadendo, e parve che la sua anziana figura emanasse ancor più Qi Mortale. Sembrava così anziano che sarebbe potuto finire in una tomba da un momento all'altro.


“La Tribù dei Cinque Veleni ha perso la sua battaglia” disse, mentre continuavano a riecheggiare delle urla disperate. Il suo cuore fu pervaso dal dolore quando si voltò verso Meng Hao, congiunse le mani e fece un inchino profondo. “Vorrei richiedere al Sacro Antenato totemico della Tribù della Divinità del Corvo con tutta onestà di lasciare un barlume di speranza per la Tribù dei Cinque Veleni…”.


Meng Hao ricambiò lo sguardo in silenzio. Sempre più grida disperate pervasero l’aria. Dopo un lungo istante, Meng Hao rispose con calma: “Se fosse stata la Tribù della Divinità del Corvo a perdere e io avessi avanzato una richiesta simile, l’avresti assecondata?”


Il Grande Padre della Tribù dei Cinque Veleni fu pervaso dall'amarezza. Sapeva che non sarebbe mai successo nulla di simile. Se a vincere la battaglia fosse stata la Tribù dei Cinque Veleni, la Tribù della Divinità del Corvo sarebbe stata spazzata via del tutto, compresi i membri anziani, quelli giovani e quelli ordinari della Tribù. Tutta la Tribù sarebbe stata eliminata, cancellata per sempre dalla faccia della terra.


Non si trattava di una vendetta personale; era una guerra tra Tribù. Non ci sarebbe stata alcuna misericordia, nessuna pietà. C’era solo la vita… e la morte!


“Capisco. In questo caso… noi due dovremmo combattere!”. Fece un respiro profondo quando alzò il capo. I suoi occhi furono pervasi dalla volontà di andare a in battaglia. Tuttavia, nel profondo di quella volontà di scontrarsi c’era in realtà un desiderio di morte.


“Morire per mano del Sacro Antenato totemico della Tribù della Divinità del Corvo è una morte degna di questo nome”, proseguì a bassa voce il Grande Padre. “Come Grande Padre della Tribù dei Cinque Veleni, maledico te e la Tribù della Divinità del Corvo… d’altro canto, nonostante qui, nel percorso verso le Terre Nere, abbiamo incontrato la morte… siamo entrambe Tribù di Coltivatori del Deserto Occidentale… mi auguro che nei prossimi giorni la Tribù della Divinità del Corvo… superi anche la sua vecchia gloria. Dopotutto, siamo tutti Coltivatori del Deserto Occidentale!”. Con queste parole, il suo corpo balenò quando sfrecciò verso Meng Hao.


Meng Hao vide il desiderio di morte del Grande Padre della Tribù dei Cinque Veleni e, tra sé, sospirò con rammarico. Tuttavia, questo portò le sue azioni ad essere prive di negligenza. I suoi occhi brillarono con freddezza quando avanzò.


I due si scontrarono a mezz'aria, facendo riecheggiare delle esplosioni sul campo di battaglia. il Grande Padre scatenò un’abilità divina dopo l’altra, come un fiore che ha raggiunto il punto di morte e vuole brillare di vita il più possibile.


Tra le esplosioni, le tecniche magiche si scontrarono tra loro e le abilità divine esplosero. I Coltivatori della Tribù dei Cinque Veleni stavano morendo in ogni punto del campo di battaglia. Nonostante ciò, le urla disperate adesso stavano diventando più fievoli, più deboli.


Quando trascorse lo spazio di dieci respiri, il Grande Padre della Tribù dei Cinque Veleni sputò un grumo di sangue. Con una risata fragorosa, partì nuovamente all'attacco di Meng Hao.


Dopo venti respiri, aveva perso una delle due braccia. Ridendo ancora verso i Cieli, attaccò Meng Hao con fare ostinato.


Trenta respiri dopo, l’aria fu pervasa da un boato assordante quando si levò una nebbia enorme. Meng Hao si tolse lentamente la maschera color sangue, si voltò e se ne andò. Alle sue spalle, il Grande Padre della Tribù dei Cinque Veleni esplose in un numero infinito di pezzi. Nel momento precedente alla sua morte, i suoi occhi furono pervasi dalla confusione. All'interno di quella confusione, ci fu una liberazione dalle preoccupazioni terrestri.


Era morto, nel corpo e nello spirito!


Era impossibile dire se fosse stato pianificato in precedenza, ma il momento in cui il Grande Padre della Tribù dei Cinque Veleni morì fu lo stesso in cui il Clone di Sangue risucchiò la vita e il sangue dall'ultimo Coltivatore della Tribù dei Cinque Veleni presente sul campo di battaglia.


Adesso la battaglia con la Tribù dei Cinque Veleni era giunta al termine.


Tuttavia, proprio quando Meng Hao tirò un sospiro di sollievo, le sue pupille si ridussero. Il corpo balenò all'improvviso per ricomparire davanti a uno dei membri della Tribù della Divinità del Corvo. Sollevò la mano e la spinse davanti a sé.


“Levati di mezzo!” disse, con un’espressione feroce. Il suono della voce era come un tuono che faceva tremare ogni cosa e riecheggiava in ogni direzione. Il gesto di qualche istante prima parve far increspare l’aria; le increspature si estesero fino a svelare qualcosa che sfrecciava nell'aria e che Meng Hao aveva appena bloccato… il Clone di Sangue!


Questo era il Clone di Sangue del Clan Ji, che era simile a Meng Hao sotto ogni aspetto ad eccezione del bagliore insanguinato che emanava dal suo corpo. Quando comparve, rimase lì davanti a Meng Hao, con gli occhi che splendevano per il dissenso e la lotta. La sua sete di sangue in seguito all'uccisione dell’ultimo membro della Tribù dei Cinque Veleni lo aveva portato a cercare di consumare d’istinto l’essere vivente più vicino a sé.


In questo momento, i membri della Tribù della Divinità del Corvo iniziarono a lasciarsi andare a dei sospiri di sollievo. Quando la frenesia dello scontro svanì, indietreggiarono velocemente portando con loro i neo demoni.


A tutti i membri della Tribù e i neo demoni bastò un breve istante per trovarsi dietro a Meng Hao. Anche la Fiera Estranea indietreggiò ansimando, d’istinto impaurita per il Clone di Sangue.


Solo la gelatina di carne e il pappagallo osarono restare, ciascuno su una delle spalle di Meng Hao, guardando con fare arrogante il Clone di Sangue del Clan Ji che si trovava più avanti.


“Questo bastardo è troppo brutto”, disse il pappagallo esprimendo un giudizio. “Nessun capello, nemmeno uno! Com'è possibile che esista una cosa del genere? Anche se… perché la sua aura sembra così familiare? Non riesco proprio a riconoscerlo…”.


La gelatina di carne lanciò al Clone di Sangue uno sguardo strano e attento, poi lo salutò in modo molto amichevole. “Heyyy. Hey là! Ciao! Io sono Terzo Signore. Lascia che ti dica una cosa, sai fino a quanto so contare? So contare fino a tre...”


Il Clone di Sangue fissò Meng Hao, senza dare alcun peso al pappagallo e alla gelatina di sangue. In questa cosa c’era un orgoglio innato che sembrava essere in conflitto con il sigillo che lo collegava a Meng Hao. Questo conflitto aveva fatto contorcere il suo volto, e d’un tratto lanciò un urlo verso Meng Hao.


La sua base di Coltivazione era speciale. Era impossibile percepire qualcosa di simile alla Formazione del Nucleo, all'Anima Nascente o alla Recisione dello Spirito. Era come se non avesse nemmeno una base di Coltivazione. Tutto quello che aveva era un’aura, un’aura spaventosa che andava oltre una base di Coltivazione. Questa aura lo fece apparire come un nemico terribile per qualsiasi essere dotato di vita.


Inoltre, sembrava che l’aver assorbito il sangue e la forza vitale di esperti potenti avesse fatto diventare la sua aura ancora più forte. Meng Hao ebbe la sensazione che, sebbene lo avesse creato lui, se non fosse stato per la magia dell’eredità dell’Immortale di Sangue, insieme alle altre varie tecniche di controllo, avrebbe agito in modo istintivo e spaventoso.


Osservando il Clone di Sangue del Clan Ji che ringhiava lì, provò una leggera stretta al cuore. Dai registri dell’eredità dell’Immortale di Sangue, sapeva che esisteva la possibilità di una rivolta nell'usare il sangue per raffinare gli spiriti. In genere, questo sarebbe accaduto una volta emersa la Divinità di Sangue. Accadeva di rado con gli Spiriti di Sangue. Le possibilità che accadesse con un Clone di Sangue erano praticamente nulle.


Tuttavia, questo Clone di Sangue del Clan Ji, sebbene fosse soltanto nella fase di Clone di Sangue, d’un tratto stava mostrando segnali di rivolta. Si trattava senza alcun dubbio di una situazione che l’Immortale di Sangue non avrebbe mai previsto.


Questa situazione portò subito Meng Hao a pensare a quella goccia misteriosa di sangue Ji.


Fu in questo momento che gli occhi rossi del Clone di Sangue del Clan Ji tremolarono. Questo gridò e partì all'attacco verso Meng Hao. Tuttavia, in un attimo, gli occhi di Meng Hao brillarono di una luce rossa. Le sue pupille diventarono di un rosso intenso e al loro interno comparvero dei simboli magici.


Questo fece gridare e allontanare all'istante il Clone di Sangue da Meng Hao.


Meng Hao emise una risatina fredda. Sollevando la mano destra, eseguì senza la minima esitazione un incantesimo usando la tecnica dell’eredità dell’Immortale di Sangue. Tutto il suo potere si riversò in un sigillo restrittivo che aveva messo nel corpo del clone durante la sua raffinazione.


Il Clone di Sangue gridò disperatamente e iniziò a tremare. Dopo che fu trascorso il tempo necessario a metà bastoncino d’incenso di bruciare, il suo corpo crollò all'istante, trasformandosi in una goccia di sangue. Meng Hao agitò la mano per raccogliere il sigillo, poi prese la goccia di sangue.


Non appena il sangue toccò il suo palmo si trasformò in un frammento di seta. Si trattava di un frammento della seta della Larva Cieca, che era ciò che Meng Hao aveva usato per formare il nucleo del Clone di Sangue del Clan Ji.


Meng Hao aveva la stessa espressione di sempre quando si prese cura del Clone di Sangue. Tuttavia, questo cuore era pervaso dall'oscurità. Era la prima volta che il Clone di Sangue aveva mostrato dei segnali di rivolta, il che aveva portato Meng Hao a scatenare il potere completo del sigillo restrittivo. Se fosse successo ancora, Meng Hao temeva che usare lo stesso sigillo restrittivo di prima non avrebbe sortito alcun effetto.


I suoi occhi balenarono nel raccoglimento.


“Se raffinassi il Clone di Sangue usando la tecnica evocativa per gli Spiriti di Sangue, allora l’efficacia del sigillo restrittivo dovrebbe aumentare in parte”. Dopo aver preso la sua decisione, Meng Hao guidò la Tribù della Divinità del Corvo e il branco di neo demoni fuori dal campo di battaglia. Raccolse i cadaveri dei Sacri Antenati totemici, insieme alla macchina volante della Tribù dei Cinque Veleni, e lentamente partì.


Una volta andati via, comparve un’increspatura nell'aria al di sopra della montagna non lontano dal campo di battaglia, una zona che era stata quasi completamente sommersa dalla pioggia viola. Zhixiang comparve per magia. Sorrise quando guardò in lontananza in direzione della Tribù della Divinità del Corvo che stava andando via.


“Sembra che io lo abbia sottovalutato di nuovo… credevo che avrebbe pagato un prezzo più alto per raggiungere la vittoria, magari la perdita di parte del Qi della Spada Danzante. Non avrei mai immaginato che tutto quello che gli sarebbe bastato fare fosse usare il potere dell'Agarwood.


“Ma per quante volte può invocare l'Agarwood? E di quanto Qi della Spada dispone?”. Persa nei suoi pensieri, Zhixiang rimase lì per un po’, con il sopracciglio arruffato. Alla fine, sorrise.


“Non ha importanza. Che senso ha cercare di comprendere queste cose? Mancano ancora tanti anni prima che il Piano Primordiale del Demone Immortale apra di nuovo. Potrei anche passare del tempo nel Paradiso meridionale”. Ridendo, il suo corpo balenò e lei scomparve.


Nel momento in cui scomparve, Meng Hao, che era alla guida dei gruppi della Tribù della Divinità del Corvo, d’un tratto si guardò alle spalle, con gli occhi che brillavano intensamente.


Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                


                                


                        


                                



