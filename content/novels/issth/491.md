---
weight: 491
title: Capitolo 491 – Un Vortice Familiare
pubDate: 2025-03-17T11:17:34.923Z
tags:
    - issth
---


La voce non echeggiò solo nella mente dell'Incarnazione Demoniaca di Meng Hao nell'Alleanza delle Otto Divisioni, ma anche nella mente del vero se stesso, il quale al momento stava muovendosi velocemente nell'aria esattamente in quella direzione.


La sua mente nell'Incarnazione Demoniaca tremò, ma l'espressione non cambiò minimamente. Si voltò e si allontanò camminando lentamente. La sua ispezione della formazione magica e l'improvviso sconcerto, non vennero notati da nessuno degli osservatori. Mentre camminava, il Senso Divino che gli si era attaccato svanì lentamente.


A tarda notte, Meng Hao sedeva silenziosamente a occhi chiusi nella tenda.


Sun Dahai era già in una trance meditativa e, sebbene non si sentisse al cento percento tranquillo in questo posto, percepiva che fosse fondamentalmente sicuro. Era certo all'ottanta percento che l'Alleanza non fosse interessata solo al fare affari.


Nel frattempo, non fu possibile nascondere alle altre sette Tribù che avevano posto la loro dimora in questa parte della regione Centrale del Deserto Occidentale, il fatto che la Tribù della Divinità del Corvo possedesse uno Spirito Demoniaco. Tutte loro divennero consce di questo fatto.


“Quello è...”


“Uno Spirito Demoniaco!! È uno Spirito Demoniaco!”


“Uno Spirito Demoniaco è davvero apparso! Dobbiamo prenderlo!!”


Due delle Tribù lo percepirono per prime, le altre cinque impiegarono più tempo ma furono egualmente scioccate. Delle sette, cinque inviarono immediatamente delle persone verso il luogo indicato sulla bussola Feng Shui.


In periodo di tempo davvero breve, l'intera regione finì in una agitazione turbolenta.


I puntini luminosi sulla bussola tenuta dagli Alti Sacerdoti delle varie Tribù riempirono i loro cuori di sconcerto; anche mentre inviavano le loro forze, l'Alleanza delle Otto Divisioni indisse una riunione dei Grandi Padri e degli Alti Sacerdoti delle otto Tribù. La discussione si accese all'istante.


“Dannazione! Perché doveva apparire uno Spirito Demoniaco adesso!?”


“Secondo i nostri esploratori, le Tribù circostanti sono già entrate in azione. Per di più, lo Spirito Demoniaco si sta dirigendo direttamente verso la nostra Alleanza! Se non succede nulla di inaspettato, sarà su di noi in due giorni, che è esattamente quando arriveranno le forze delle altre Tribù! Ci saranno sicuramente combattimenti e furti!”


“Dovremmo ritardare l'attivazione della rete...? Dopotutto, il nostro piano è estremamente importante, ma uno Spirito Demoniaco... è egualmente importante!”


“La situazione ideale sarebbe una in cui attiviamo con successo la rete e otteniamo lo Spirito Demoniaco...”


Mentre la discussione continuava, un vecchio sedeva al posto d'onore, indossava una tunica rossa e aveva gli occhi chiusi. Dopo un po', li aprì all'improvviso.


“Basta!” disse, la voce risuonò come lo scoppio di un tuono. Tutti gli altri individui nella tenda divennero silenziosi all'istante.


“Gli Spiriti Demoniaci sono buoni e giusti. Tuttavia, per l'Alleanza delle Otto Divisioni, ciò che è più importante è ripristinare il potere del Sacro Antenato. Nella regione Orientale del Deserto Occidentale, la forza della nostra Alleanza è stata danneggiata in modo significativo. Tutti voi avete subito ferite serie e cosa ancora più importante, non dobbiamo essere frettolosi quando si parla di basi di Coltivazione. Se i nostri totem vengono danneggiati, potremmo subire una perdita nella base di Coltivazione.


Questa è la ragione per cui ci stiamo riposando in questo luogo; distruggere le altre Tribù nell'area non è qualcosa di facile da fare.


Avete dimenticato lo scopo principale del piano? Attireremo sempre più Coltivatori in quest'area e poi useremo il potere della formazione magica per compiere un'offerta di sangue. Questo ripristinerà la gloria dei nostri totem! In realtà, il fatto che quello Spirito Demoniaco venga qui è una buona cosa!


In effetti, non potrebbe esserci modo migliore per far arrivare qui ancora più persone!” Per quando l'uomo finì di parlare, i suoi occhi brillavano di una luce fredda.


Gli altri Coltivatori dell'Alleanza cominciarono ad annuire silenziosamente.


Vennero fatti i preparativi finali e due giorni dopo, all'alba, l'Alleanza delle Otto Divisioni iniziò l'asta.


Era presente un'enorme folla, più di ventimila persone. Perciò non c'era un luogo speciale per l'asta; invece, si svolse per tutta la città.


La mattina presto, tutti gli edifici e i negozi della Città sparirono senza lasciare traccia. Ciò che rimase, era una vasta piazza vuota. I Coltivatori dell'Alleanza emersero dalle tende circostanti per mantenere l'ordine.


Tutti coloro che volevano partecipare, tenevano un contenitore di giada in mano. Queste giade erano state distribuite alcuni giorni prima, uno per ognuno, inclusi Meng Hao e Sun Dahai.


“Sta per cominciare!” disse eccitato Sun Dahai. Nonostante fosse un Coltivatore all'Anima Nascente, non aveva mai partecipato prima a un'asta.


Meng Hao, d'altro canto, era alquanto abituato a tali cose. L'asta degli elisir nelle Setta del Fato Viola era seguita da un centinaio di migliaia di Coltivatori, quell'asta era molto superiore a questa sia in termini di grandezza che di magnificenza.


Uno schermo luminoso apparve in alto e al suo interno comparve un uomo. Il suo bel viso era bianco come la giada; sorridendo, congiunse le mani e si inchinò alle migliaia di Coltivatori più in basso.


“Ci incontriamo ancora, Compagni Daoisti! Io sono Dong Hanzi, che molti di voi già conoscono, dato che ho presieduto le quattro aste precedenti.


L'asta di oggi sarà l'ultima a essere tenuta dall'Alleanza delle Otto Divisioni. Le regole sono le stesse di sempre. Tutti voi avete un contenitore di giada che voi potete marchiare con un valore. Il quale apparirà qui in alto.


Non c'è bisogno di continuare a blaterare. Il nostro primo lotto del giorno...” Mentre la voce di Dong Hanzi risuonava, l'asta ebbe ufficialmente inizio. Il primo lotto causò subito un certo scalpore. I prezzi segnati sulle giade iniziarono immediatamente ad apparire sullo schermo illusorio nel cielo. I prezzi cominciarono subito a salire, sempre più in alto.


Gli occhi di Sun Dahai si spalancarono mentre fissava i prezzi sullo schermo. Per quanto riguardava Meng Hao, non prestò molta attenzione all'asta, invece osservava pensieroso l'area circostante.


Il tempo trascorse e l'eccitazione dell'asta continuò a crescere. Dopo quattro ore, quando era quasi mezzogiorno, Dong Hanzi offrì un Sacro Antenato totemico. Fu a questo punto che l'asta sembrò raggiungere il suo apice.
Indipendentemente dal fatto che fossero valori chiamati a voce o incisi sulle giade, il prezzo continuò a salire in modo sconcertante. Sembrava molto caotico, ma l'ordine veniva comunque mantenuto. A questo punto Sun Dahai era profondamente preso dalla sua eccitazione; teneva in mano la sua giada mentre partecipava facendo offerte.


Tutti i ventimila nell'area sembravano essere diventati pazzi. Solo Meng Hao, con il volto nascosto nelle profondità del mantello nero, sembrava rimanere calmo.


“Questa formazione di Qi Demoniaco è davvero notevole!” pensò con gli occhi che luccicavano gelidi. In precedenza durante il mattino, quando l'asta era iniziata, aveva visto la formazione cominciare a operare. Ora stava ruotando rapidamente, condensando grosse quantità di Qi Demoniaco, inviandolo poi sotto forma di ondulazioni invisibili a influenzare le emozioni dei Coltivatori nell'area.


Queste ondulazioni stavano lentamente portando questi ventimila partecipanti ad agire come lunatici.


In completo contrasto, i Coltivatori dell'Alleanza, che erano stati in precedenza i commessi e i lavoratori dei negozi, circolavano per l'area con freddi sorrisi di derisione sulle facce.


All'improvviso, Meng Hao colse il segno di una nebbia senza fine che si avvicinava da una grande distanza. Era impossibile dire quando fosse apparsa, ma si allargò a coprire l'area. Per di più, c'erano sedici Coltivatori che fluttuavano nell'aria, guardando freddamente la folla in basso.


Di questi sedici, metà erano allo stadio iniziale dell'Anima Nascente e quattro a quella intermedia. Incredibilmente, due erano alla fase avanzata.


Uno di loro era Ou Yunzi, un altro era vestito come uno studioso e un terzo era la donna vestita con un abito da nobile.


Il potere della base di Coltivazione di questi sedici individui iniziò ad allargarsi. Tuttavia, Meng Hao era in grado di affermare che tutte le loro basi di Coltivazione fossero instabili, come assieme con grande difficoltà e che, in realtà, alcuni di loro emanassero un vago Qi Demoniaco.


L'espressione di Meng Hao era gelida dopo averli osservati e poi aver guardato Sun Dahai. All'improvviso chiamò il nome di quest'ultimo e non appena l'uomo udì il suo nome, il suo corpo venne percorso da un tremore. Lo sguardo da pazzo svanì dai suoi occhi, si trasformò in confusione e poi in sorpresa. Sapeva che ci fosse qualcosa di strano nel suo comportamento fino a ora.


Ansimando, si guardò attorno con il cuore pieno di cautela. Quando vide le espressioni folli sui visi che aveva attorno e i prezzi che salivano rapidamente, gli si imperlò la fronte di sudori freddi.


Inconsciamente si voltò verso Meng Hao e disse: “Sacro An...”


“Vieni con me” disse con calma Meng Hao. Sun Dahai lo seguì immediatamente mentre si faceva strada tra la folla. Non attirarono molta attenzione e molto velocemente raggiunsero un posto preciso dove Meng Hao si fermò.


“Questo punto è sicuro. Se succede qualcosa di inaspettato, non dimenticarti di sederti qui e meditare. Non fare un solo passo.”


Sun Dahai era una persona astuta e scaltra. Prima era sotto l'influenza della formazione magica, ma ora che era tornato in se, poteva percepire la stranezza nell'area. Avendo sentito le parole di Meng Hao, annuì in segno di comprensione.


La sua ammirazione per Meng Hao raggiunse nuove vette. Lo guardò, e sebbene non riuscisse a vedergli il volto nell'oscurità del mantello, poteva percepire il suo sguardo rivolto al centro dell'avamposto commerciale.


Meng Hao fuse il Senso Spirituale con il Qi Demoniaco e lo inviò nel terreno. Guardò la formazione ruotare sempre più veloce e, allo stesso tempo, la nebbia continuare a crescere sempre più densa.


“Mezzogiorno è quando la terra è allineata direttamente con il sole. In questo momento di estremi... Yin è al suo massimo e Yang al suo minimo!


Il Qi Demoniaco, o qualunque tipo di Qi, indipendentemente dal massimo o dal minimo , apparirà al mezzodì!” Meng Hao calcolò velocemente l'ora attuale.


“Solo il tempo di altri tre respiri... Tre, due, uno...” Una luce sfavillante splendette nei suoi occhi mentre guardava la selvaggia rotazione della formazione magica causare un'agitazione della nebbia nell'area. Allo stesso tempo, il terreno in basso cominciò a cambiare colore. Ora era rosso, come il sangue fresco.


Fili di Qi Demoniaco iniziarono a fluttuare in alto riempiendo l'aria. Incredibilmente, il Qi Demoniaco iniziò a ruotare, trasformandosi in un enorme vortice che riempì il cielo.


Ovviamente, Sun Dahai non poteva vedere niente di ciò. Per lui tutto sembrava normale. Il cielo era ancora il cielo e nulla era diverso.


Per Meng Hao, tuttavia, ciò che stava vedendo era estremamente sconcertante.


Per quanto riguardava i sedici Coltivatori a mezz'aria, stavano eseguendo dei gesti incantati. Poi iniziarono a lanciare ruggiti ringhianti quando sedici fasci di simboli magici iniziarono ad allargarsi verso il vortice in cielo.


Nessuno poteva vedere il gigantesco vortice, solo Meng Hao. La sua vista era alquanto familiare, come se avesse visto qualcosa di simile in precedenza in qualche altro luogo.


Mentre il vortice girava rapido, nel mezzo vi apparve improvvisamente un buco nero e dentro al buco... divenne visibile all'improvviso un altro mondo!


Il cuore di Meng Hao si riempì di sorpresa e un'espressione di incredulità gli comparve sul volto. All'improvviso realizzò cosa fosse quel luogo!




Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                


                                



