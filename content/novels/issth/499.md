---
weight: 4990
title: Capitolo 499 - Un Vecchio Amico
pubDate: 2025-03-17T11:17:34.925Z
tags:
    - issth
---


La Pioggia Viola cadde con più violenza.


Sei mesi dopo, i laghi nella regione settentrionale del Deserto Occidentale si unirono, trasformandosi in un grande mare viola, che distrusse ogni forma di vita ed eliminò tutta l’energia spirituale.


La regione settentrionale… Era ora completamente priva di ogni neo-demone. Non c’era nulla di vivente. Tutte le Tribù che avevano deciso di non spostarsi riposavano ora sul fondo del mare.


Tutta la regione settentrionale era coperta da un enorme mare viola, sotto il quale a malapena si vedevano le cime delle montagne.


Ora che la regione settentrionale era diventata un mare, l’Apocalisse del Deserto Occidentale esplose con tutto il suo sconcertante potere. Onde enormi e violente si levarono dal mare, colpendo e distruggendo le montagne che separavano la regione centrale da quella settentrionale. Mentre le montagne cadevano, il mare viola si espanse nelle regioni centrale, orientale e occidentale.


Man mano che il male viola cresceva, i laghi delle altre regioni si univano a loro volta e le acque aumentarono e crebbero a incredibile velocità.


L’espansione del mare era come una frusta che colpiva la schiena delle Tribù in fuga. Dovevano muoversi più in fretta, e derubare sempre di più.


Il numero dei morti e dei feriti… Era impossibile da contare.


Gli effetti della mancanza di energia spirituale si diffusero nella regione centrale, così come in quella orientale e quella occidentale. Con l’unica eccezione della regione meridionale, l’energia spirituale diventava sempre più rara.


A causa di ciò, le basi di Coltivazione di diversi Coltivatori diminuirono drasticamente, portandoli alla morte. Le perdite fecero sì che i Sacri Antenati totemici delle varie Tribù iniziassero a indebolirsi.


L’indebolimento dei Sacri Antenati a sua volta portò all'indebolimento dei membri della Tribù e così, ogni morte accresceva il circolo vizioso che era impossibile da fermare.


Durante sei mesi, la Tribù della Divinità del Corvo attraversò in volo la regione centrale del Deserto Occidentale. Affrontarono decine di battaglie, durante le quali i loro avversari e combatterono con il potere di un’intera Tribù.


Ogni sconfitta rappresentava lo sterminio di un’intera Tribù. Eppure, i combattimenti non potevano essere evitati.


Il motivo era l’oggetto volante che si trovava in possesso della Tribù della Divinità del Corvo, desiderato anche delle altre Tribù. Inoltre avevano uno Spirito Demoniaco, che le altre Tribù bramavano ardentemente. Persino Meng Hao era preoccupato.


Durante quei sei mesi, l’orda di neo-demoni di Meng Hao era calata fino a 70.000, anche se si era rafforzata. In ogni caso, quei 70.000 neo-demoni erano incredibilmente potenti.


I membri della Tribù erano 8000, tutti quanti veterani di innumerevoli battaglie!


Meng Hao venne ferito seriamente due volte in quel periodo, ma, pur sforzandosi molto, aveva raffinato il proprio potere totemico. Oltretutto, il suo controllo del Qi demoniaco era completamente su un altro livello.


È solo su quella linea sottile tra la vita la morte che le proprie capacità di battaglia possono aumentare. Oltretutto durante quel periodo Meng Hao proseguì il suo cammino di comprensione della Pioggia Viola. Nonostante i suoi progressi fossero lenti, pian piano stava ottenendo sempre più risultati.


Dato che la Pioggia Viola bloccava l’energia spirituale del Cielo della Terra, la superiorità di Meng Hao si fece ancora più ovvia. Quindi gli era facile sconfiggere Coltivatori allo stadio avanzato dell’Anima Nascente.


Il diminuire della energia spirituale permise a Meng Hao di aumentare gradualmente il suo potere.


In quel momento si trovava sulla prua della barca volante, con il volto pallido e il corpo scarno. Quegli anni di viaggi l’avevano davvero cambiato. Con lo sguardo perso il lontananza, sospirò: “Il giorno in cui nel Deserto Occidentale non ci sarà più alcuna energia spirituale, sarà il giorno della mia ascesa“.


In quei sei mesi accaddero altri tre avvenimenti importanti. Tre Spiriti Demoniaci fecero la loro comparsa nelle terre del Deserto Occidentale, attirando l’attenzione di diverse Tribù e causando lotte e saccheggi.


Meng Hao era consapevole di che cosa succedesse quando uno Spirito Demoniaco faceva la sua comparsa ed era stato proprio questo a causare le due ferite gravi.


Però l’apparizione aiutò la Tribù della Divinità del Corvo, che ora non ero più attaccata da ogni fronte. Continuarono a diventare sempre più forti.


Nel frattempo, a circa due settimane di distanza da Meng Hao, tre macchine volanti nere che somigliavano spade sfrecciavano nell'aria.


Erano nere come la pece ed emanavano un'aura fredda e pulsante. Ognuna era lunga diverse migliaia di metri e trasportava moltissimi Coltivatori vestiti di nero, tutti seduti a gambe incrociate.


I loro volti erano inespressivi e i loro occhi chiusi mentre sedevano in meditazione. Ogni tanto qualcuno apriva gli occhi, pieni una luce accecante.


I totem di tutti quei Coltivatori erano spade!


Non era uno spettacolo che si vedeva spesso nel Deserto Occidentale. Infatti in tutte quelle terre, c’era solo una Tribù i cui totem erano spade nere…
Era ovviamente la Tribù del Cielo Nuvoloso.


Aveva un Patriarca allo stadio della Recisione dello Spirito ed era la più potente Tribù della regione centrale del Deserto Occidentale. La Tribù dei Cinque Veleni si era aggiudicata la possibilità di diventare un ramo ausiliario di questa Tribù, ma, prima che l’emissario potesse raggiungerli, era stata spazzata via dalla Tribù della Divinità del Corvo.


Una delle tre spade volanti si trovava in posizione di comando. Seduto a gambe incrociate sulla punta della spada c’era un anziano che, a differenza degli altri membri della Tribù, indossava una tunica bianca. Aveva l’aspetto di un essere trascendente e un’espressione orgogliosa dipinta sul volto. Ai suoi lati sedevano due uomini di mezza età che sorridevano ossequiosi e prudenti.


“Quanto manca?“ Chiese l’uomo dalla tunica bianca, con voce fredda. Sia nell'espressione del volto che nel comportamento, manifestava un gelido orgoglio. Era come se aver trascorso tanti anni in una posizione che poteva essere considerata nobile, avesse avuto un impatto sulla sua personalità.


Era vero soprattutto per quanto riguardava la sua aura trascendentale. Tutti i membri della grande Tribù dal Cielo Nuvoloso lo guardavano con timore reverenziale.


Uno dei due uomini seduti al tuo fianco replico: “Gran Maestro Zhou, sono felice di dirvi che tra circa cinque giorni raggiungeremo quell'orrenda Tribù della Divinità del Corvo. Gran Maestro Zhou, è davvero un onore per la Tribù Principale inviare direttamente voi durante le operazioni militari della sezione da combattimento“.


La Tribù del Cielo Nuvoloso era una grande Tribù che comandava su 13 Tribù ausiliarie e i Coltivatori sulle tre spade nere appartenevano a una di esse, la Tribù da Combattimento. Per quanto riguarda quell'uomo dall'aspetto trascendentale, se Meng Hao fosse stato lì, avrebbe decisamente avuto una strana espressione, riconoscendo immediatamente Zhou Dekun.


Zhou Dekun, Signore della Fornace della Divisione Est degli Elisir della Setta del Fato Viola. Zhou Dekun… Aveva vissuto una vita strana. Si era spostato di luogo in luogo, sperimentando cose che avrebbero fatto accapponare la pelle agli altri Signori della fornace.


Era stato catturato e portato nelle Terre Nere, nelle quali era poi diventato un ospite stimato del Clan della Neve Gelida. Era diventato Gran Maestro del Dao dell’alchimia di Città della Neve Gelida, circondato da concubine. La sua reputazione era cresciuta finché venne riconosciuto come il più grande alchimista delle Terre Nere.


Dopo di ciò… Era stato fatto di nuovo prigioniero. Era passato di mano in mano nel Deserto Occidentale e, dopo tutti quegli anni, era impossibile sapere esattamente che cosa gli fosse successo. Però, in quel momento era ovvio che fosse un membro della grande Tribù del Cielo Nuvoloso e, chiaramente, occupava una posizione di grande prestigio.


Ovviamente, non importava dove si andasse nel mondo, avere l’abilità di creare degli elisir poteva portare a veri e propri miracoli.


Con espressione sprezzante, Zhou Dekun annuì in risposta. In realtà era stata una sua richiesta quella di guidare la spedizione. Negli ultimi anni, la vita nella Tribù si era fatta noiosa e voleva uscire a sgranchirsi le gambe. Fortunatamente la Tribù del Cielo Nuvoloso aveva organizzato una missione per la Tribù da Combattimento che consisteva nello sterminare la Tribù della Divinità del Corvo. Una ragione era l’accordo che avevano con la Tribù dei Cinque Veleni, solo per poi scoprire che era stata sterminata dalla Tribù della Divinità del Corvo. Per mantenere la propria capacità di intimidire gli altri dal punto di vista militare, dovevano sterminare completamente la Tribù della Divinità del Corvo. Un altro motivo, naturalmente, era la presenza dello Spirito Demoniaco.


Quindi Zhou Dekun aveva deciso di prendere in mano la missione. Avrebbe rappresentato la Tribù principale durante le operazioni militari. Questo era il motivo per qui era lì. Grazie alla sua posizione e al potere del Cielo Nuvoloso, era al sicuro durante l’Apocalisse.


Lo sapeva bene, così come l’Anziano e l’Alto Sacerdote della Tribù da Combattimento, che sedevano sul fianco. Sapevano che la loro missione era di importanza secondaria. Il loro obiettivo principale era quello di ingraziarsi Zhou Dekun , che occupava una posizione così importante nella Tribù.


Per quanto riguardava gli Spiriti Demoniaci, persino Meng Hao sapeva degli altri tre che erano comparsi degli ultimi sei mesi. Però, le Tribù che avevano un Patriarca allo stadio della Recisione dello spirito erano in possesso di informazioni più accurate. Sapevano che non ne fossero apparsi solo tre, ma cinque!


L’Alleanza della Corte Celeste delle Terre Nere non fece nulla per quanto riguardava i cinque Spiriti Demoniaci, ma moltissime Tribù combatterono per impossessarsene. Alla fine, tre erano finiti nelle mani di Tribù con Patriarcaal lo stadio della Recisione dello Spirito che avevano poi iniziato a trattare con l’Alleanza della Corte Celeste.


La grande Tribù del Cielo Nuvoloso era una delle Tribù che si era aggiudicata uno Spirito Demoniaco. Gli altri due Spiriti finirono nelle mani di altre grandi Tribù che non avevano un Patriarca allo stadio della Recisione dello Spirito. Altre Tribù inviarono delle spie per ottenere informazioni, ma siccome erano grandi Tribù incredibilmente potenti, nessuno osò ostacolarle.


Per le Tribù con un Patriarca allo stadio della Recisione dello Spirito, aggiudicarsi lo Spirito Demoniaco non era poi così importante. Sarebbero riuscite ad accedere alle Terre Nere anche se non ne avessero avuto uno, quindi non valeva la pena pagare per averlo.


Fu così che le due grandi Tribù senza un Patriarca allo stadio della Recisione dello Spirito erano riuscite a mantenere gli Spiriti Demoniaci che si erano aggiudicate e guadagnarsi il diritto di entrare nelle Terre Nere.


“Gran maestro Zhou, durante l’Apocalisse le battaglie si sono fatte caotiche. Con così tante Tribù che migrano, diversi tesori sono ora senza protezione. Se ne vedete uno che vi piace, lo prenderemo per voi!”.


Zhou Dekun rise di cuore, con espressione compiaciuta. Negli ultimi anni aveva spesso sospirato ripensando suo viaggio e a quanto fosse stato miracoloso.


“Se vedessi qualcosa che mi serve veramente, non mi tratterrò dal farmelo sapere. Molto bene procediamo alla massima velocità. Sono molto interessato a quello Spirito Demoniaco della Tribù della Divinità del Corvo“. Detto ciò, chiuse gli occhi.


I due al suo fianco non aggiunsero nulla. Le tre spade nere sfrecciarono in avanti a incredibile velocità, avvicinandosi sempre di più a Meng Hao e alla Tribù della Divinità del Corvo.


Il tempo passò, e presto furono trascorsi cinque giorni. Quel giorno, la Pioggia Viola scrosciava come sempre. Al di sotto si vedevano fiumi e laghi.
L’energia spirituale del cielo della terra era sottile. Era l’alba quando la Tribù della Divinità del Corvo e la grande Tribù del Cielo Nuvoloso… Finalmente giunsero in vista l’una dell’altra, nel cielo al di sopra della regione centrale del Deserto Occidentale!




Il Patreon di I Shall Seal The Heavens</strong> è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter


Grazie!


-MadOtter
                                
                        



