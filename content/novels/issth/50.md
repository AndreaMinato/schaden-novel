---
weight: 50
title: Capitolo 50 - Lancia di Ferro
pubDate: 2025-03-17T11:17:34.762Z
tags:
    - issth
---


Non appena vide la montagna di fronte a  lui, gli occhi di Meng Hao cominciarono a brillare. Era chiaramente fuori dal comune e probabilmente era anche abitata da qualche bestia Demoniaca. In ogni caso, non aveva molto tempo per pensarci. Il suo corpo ebbe un guizzo mentre sfrecciava velocemente verso la foresta che si trovava ai suoi piedi.


Dietro di lui, l'espressione di Shangguan Xiu mutò. La sua base di Coltivazione era superiore a quella di Meng Hao; aveva intrapreso la via della Coltivazione da molti anni e aveva visto diverse cose. Poteva affermare con sicurezza che su questa montagna ci fosse qualcosa di misterioso. Ma quando vide Meng Hao sfrecciare in avanti, mise da parte i suoi dubbi, strinse i denti e lo seguì.


Nel frattempo sull'altopiano, vestiti di bianco Wu Dingqiu e Eccentrico Song, erano seduti, apparentemente giocando a Go, ma in realtà erano concentrati sui combattimenti in corso sotto di loro. Dal loro punto di vista, era chiaro che i discepoli della Setta del Fato Viola erano bloccati nella foresta e, dopo un'intera notte, non riuscivano a fare un solo passo sulla montagna. Uno ad uno, furono respinti dalle bestie Demoniache.


"I discepoli della Setta del Fato Viola sono veramente straordinari", disse Eccentrico Song, ridendo. "Essere in grado di rimanere nella foresta della Bestia dello Spirito per un'intera notte è eccellente. Wu Dingqiu, dovresti esserne davvero orgoglioso." Sembrava estremamente compiacente, e anche più felice quando vide lo sguardo cupo sul viso di Wu Dingqiu.


Il volto di Wu Dingqiu si afflosciò ancora di più, vedendo lo stato pietoso dei suoi discepoli all'interno della foresta. Emise un freddo sospiro.


"Wu Dingqiu, dovresti davvero essere orgoglioso. L'ultima volta che la Setta del Gelo Dorato è venuta da me per affrontare una prova del fuoco, sono stati tutti sconfitti dalle mie bestie Spirituali. Nessuno può farcela nella mia montagna del tesoro e affrontare le bestie spirituali più potenti. Mi sentivo veramente triste. Spero davvero che i tuoi discepoli della Setta del Fato Viola riescano a fare una bella figura. Questa foresta spirituale è piena di bestie spirituali che ho scelto meticolosamente. Ad esempio, quella.” Con orgoglio puntò un dito verso una scimmia bianca.


Il suo intero corpo, persino gli occhi, erano bianchi come la neve e d’aspetto era incredibilmente feroce. Con un singolo colpo dei suoi artigli, tagliò il braccio di uno dei discepoli della Setta del Fato Viola, spargendo sangue ovunque. Si muoveva con incredibile velocità, come un vento bianco. Aveva già ferito circa sette o otto discepoli della Setta del Fato Viola.


"Questa è una bestia Mutata del Picco Innevato, rara al mondo. Ho messo le mani su di lei circa dieci anni fa. È estremamente rara. Guarda la sua pelliccia, bianco puro come la neve e liscia come la seta. Potrei venderla ad un buon prezzo, un giorno." Eccentrico Song rise soddisfatto di se stesso. Wu Dingqiu, vestito di bianco, appariva ancora più spietato. Non avrebbe mai immaginato che, dopo tutti questi anni, la montagna del tesoro di Eccentrico Song contenesse così tante potenti bestie Demoniache.


Mentre l’Eccentrico Song parlava, una figura apparve vicino al limite della foresta, poco distante dalla scimmia bianca. Era Meng Hao, con Shangguan Xiu alle calcagna. Eccentrico Song rideva.


"Quindi, qualche esterno ha deciso di intromettersi. Wu Dingqiu, sei pregato di osservare quello che significa mantenere la propria promessa. Non impedirò a nessun Coltivatore della fase di Condensazione del Qi di entrare in questa zona. Chiunque può entrare. Anche se sicuramente morirà, non li bloccherò ".


Wu Dingqiu emise un sospiro freddo, senza prestare molta attenzione a Meng Hao e Shangguan Xiu. Invece, fissò la scimmia bianca, che aveva appena incontrato un altro discepolo della Setta del Fato Viola. Sembrava avere circa diciassette o diciotto anni. Le sue mani creavano disegni incantati e all'improvviso l'immagine di un antico rotolo apparve dietro di lui. Un'aura ondeggiava, spingendo verso il basso la scimmia bianca. Mentre strillava.


"Una bella scimmia mutata", disse Wu Dingqiu, "Eccentrico Song, non importa quanto sia incredibile quella bestia, sarà l'animale del mio discepolo! Il suo nome è Shi Yan. Entrando nella Setta, ha acquisito quel vecchio rotolo, che al settimo livello della Condensazione del Qi può catturare le bestie demoniache." All'interno, il cuore di Wu Dingqiu era agitato, ma la sua espressione era fredda e indifferente, un po' orgogliosa. Considerando il suo status e la sua base di Coltivazione, non avrebbe potuto permettersi di mostrare una tale espressione sul volto. Ma Eccentrico Song gli aveva reso impossibile trattenersi, soprattutto dopo l'umiliazione della notte precedente.


Tuttavia, non appena le parole uscirono dalla bocca, si poté udire un lamento pietoso. Il sangue fuoriuscì dal petto di Shi Yan e il suo antico rotolo crollò a terra. Si ritrasse, con la paura nei suoi occhi. Il corpo della scimmia bianca cominciò ad espandersi fino a raggiungere i diciotto metri d’altezza. Battendosi il petto, apparendo potente.


Eccentrico Song rise ad alta voce. Wu Dingqiu fissava la scimmia bianca, la faccia si oscurava, reprimendo l'impulso di slanciarsi in avanti e massacrare quell'essere a morte.


Fu in quel momento che Meng Hao uscì dalla foresta. Non appena vide la scimmia urlante, i suoi occhi brillarono. Vide anche il giovane spaventato in lontananza, ma non aveva tempo di valutare la situazione.


Con le persone presenti, Meng Hao non avrebbe rivelato lo specchio di rame. I suoi occhi brillarono quando la scimmia bianca lo notò. La bestia lo caricò, urlando ferocemente. Meng Hao alzò la mano destra e all'improvviso apparve una lancia di ferro, quella che il padre di Ciccio aveva creato secondo le sue specifiche. Il giovane Coltivatore di nome Shi Yan osservava la lancia.


Naturalmente, oltre alla lunga lancia, emerse anche lo specchio di rame, nascosto nel manicotto di Meng Hao. Il manicotto era così largo che per gli osservatori sarebbe stato impossibile poterlo vedere, considerando soprattutto che i loro occhi sarebbero stati attratti dalla lunga lancia.


La lancia era fatta di ferro comune, ma la sua superficie era ricoperta da vari disegni complicati, tutti progettati da Meng Hao. Con un colpo d'occhio, si poteva affermare la sua natura straordinaria. Caricando con la lancia, si avvicinò, verso la scimmia.


Improvvisamente, la grande bocca della scimmia bianca esplose violentemente, sangue e carne volarono tutto intorno. Delle urla disumane furono immediatamente udibili. La scimmia cadde a terra, guardando Meng Hao con stupore.


"Forse quando lo specchio splende su una bestia con molta pelliccia, provoca un qualche disturbo nel Qi all'interno del suo corpo, facendolo gonfiare. Le bestie Demoniache sono ancora più grandi e forti, perciò cercherà di scappare da qualsiasi punto debole del corpo, non solo dal posteriore, causando così queste esplosive lesioni". Naturalmente, era soltanto un’ipotesi, ma Meng Hao sembrava capire meglio lo specchio dopo aver visto l’effetto sulla  scimmia bianca. Dopo tre anni con lo specchio di rame, sentiva di essere abbastanza vicino alla verità.


Adesso non era il momento per contemplarlo. Non prestando più attenzione alla patetica scimmia bianca, caricò con la lancia di ferro in mano. Accadde in un istante. Proprio in quel momento arrivò Shangguan Xiu. Guardò la scimmia bianca.


La scimmia bianca era ancora sorpresa. E poi notò che Shangguan Xiu brandiva una lancia e la sua furia esplose. Si scagliò verso Shangguan Xiu.


Sull'altopiano la risata dell’Eccentrico Song era cessata. Accanto a lui, Wu Dingqiu osservava la scena sorpreso. Fissando Meng Hao e la sua lancia di ferro, con gli occhi pieni di stupore.


Meng Hao passò attraverso la foresta delle bestie demoniache, ascoltando gli urli della scimmia bianca e il ruggito di Shangguan Xiu. I suoi occhi brillavano freddamente. Non passò troppo tempo prima di percepire un altro scontro. Ben presto vide quattro o cinque Coltivatori con indosso abiti bianchi, impegnati in un difficile combattimento contro tre bestie demoniache, ognuna di esse alta sei metri.


La prima era una grande tigre nera, l'altra era un pavone il cui corpo emanava una luce ardente e violetta. L'ultimo era un gigantesco ratto, dai tratti selvaggi e crudeli, apparentemente impossibile da uccidere.


Non appena Meng Hao fu nel mezzo della lotta, una luce viziosa apparve negli occhi del pavone e caricò impazzito, diretto verso Meng Hao.


Osservando con calma come sempre, Meng Hao continuava a muoversi, estendendo la lancia di ferro in avanti. Improvvisamente, il corpo del gigantesco pavone si mise a tremare e urlò miseramente. Poi, la sua testa esplose, e cadde a terra morto, circondato dal sangue. La tigre nera e il ratto erano scossi. Mentre fissavano ciò che restava del compagno, il corpo di Meng Hao si trasformò in una striscia di luce e sparì in lontananza.


Per quanto riguardava i discepoli della Setta del Fato Viola, osservavano stupiti mentre Meng Hao scompariva. La lancia di ferro li aveva affascinati.


Meng Hao non si soffermò un istante, continuò ad avanzare. In quel momento, Shangguan Xiu aveva ripreso la sua furiosa ricerca.


Sul viso di Meng Hao apparve un sorriso maligno. Aumentò la sua velocità. Ogni volta che incontrava una bestia Demoniaca, agitava la lancia verso di lei, facendola piangere miseramente. Nessuna singola bestia poteva bloccare il suo cammino. Al contrario, Shangguan Xiu rimase bloccato ogni volta. I suoi ringhi di rabbia sembravano sempre più lontani da Meng Hao.


Meng Hao incontrò sempre più giovani Coltivatori vestiti di bianco, tutti bloccati in battaglie mortali con le bestie Demoniache. Mentre passava, faceva fuggire queste creature apparentemente invincibili e feroci tra urla sanguinanti. I Coltivatori guardavano con timore la figura di Meng Hao ritirarsi.


"Chi era quello?"


"Quella lunga lancia è una specie di oggetto magico! È così potente!"


"Dannazione, se avessi una lancia così, potrei correre tranquillamente in questa Foresta delle Bestie Demoniache.”


La conversazione tra i discepoli della Setta del Fato Viola rivelò tutto lo stupore causato dal passaggio di Meng Hao. In cima all'altopiano, gli occhi di Wu Dingqiu brillavano, e un sorriso comparve agli angoli della bocca. La sua risata risuonò, piena di gioia e di una rabbia compiaciuta.


"Quindi queste sono bestie Mutate", disse. "Eccellente, eccellente. Sono tutte incredibili bestie. Lasciami dare un'occhiata. Hmm, ad alcune mancano gli occhi, ad altre hanno strappato le teste. Ci sono alcune i cui corpi sono interamente ricoperti di sangue. Per di più uno ha pure il culo esploso. Eccentrico Song, non hai detto che questa Foresta delle Bestie Demoniache fosse stata fertilizzata con il terreno del Mare dell'Est? E non hai detto che queste bestie mutate fossero tutte incredibili? Sembra che oggi siano messe un po’ male.”


Un'espressione sgradevole riempì il volto di Eccentrico Song mentre osservava Meng Hao che si avvicinava alla Foresta delle Creature Demoniache. Osservava tutte le sue preziose bestie demoniache ritirarsi con grida agghiaccianti, coperte di sangue. Quando assistette alla morte del pavone, sentì come se il suo cuore fosse stato colpito da un coltello. Questo tipo di pavone era chiamato Fenice della Neve ed era estremamente raro. Aveva pagato un prezzo esorbitante alcuni anni prima, e l'aveva curato come un gioiello prezioso. Eppure la lancia di ferro gli aveva fatto esplodere la testa in un istante. Anche se era morto, la sua potente forza vitale fece contorcere il cadavere. Eccentrico Song sentì un dispiacere estremo, ma i suoi occhi brillavano con un'aria d’indifferenza.


"Chi si preoccupa?" Disse. "C'è una grande quantità di bestie Spirituali nella mia Foresta delle Bestie dello Spirito. Non c'è niente di male. In ogni caso, quel ragazzo non è uno dei tuoi discepoli della Setta del Fato Viola, quindi che cosa ti rende così felice?!" Parlava con un tono calmo, ma dentro, il suo cuore cominciava a battere forte.


