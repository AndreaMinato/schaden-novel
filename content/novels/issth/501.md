---
weight: 501
title: Capitolo 501 – Ti Scorterò per 500 Chilometri, Signore
pubDate: 2025-03-17T11:17:34.925Z
tags:
    - issth
---


Zhou Dekun alzò lo sguardo e si accigliò. “Sta diventando buio, Meng Hao... Basta chiacchiere. Ti sei cacciato in un grosso guaio. La grande Tribù del Cielo Nuvoloso ha inviato la sua Tribù da Combattimento per spazzarti via a causa dell'incidente di quell'anno con la Tribù dei Cinque Veleni e del tuo Spirito Demoniaco.”


Quando sentì le parole “Grande Tribù del Cielo Nuvoloso” apparve improvvisamente una fredda luce negli occhi di Meng Hao e non disse nulla.


“Fortunatamente è capitato che sia io il capo di questo gruppo, quindi non devi preoccuparti. Non permetterò che succeda qualcosa al mio Fratellino.” Si percosse vigorosamente il petto. Zhou Dekun non era giovane, ma per via dei colpi di scena della vita, aveva vissuto in modo piuttosto confortevole e appariva, in realtà, molto più giovane di quello che era.


“Quante concubine hai adesso?” rise Meng Hao.


“Non molte, non molte. Il mese scorso ho accettato l'ottava.” Il suo volto si accese di un sano rossore e tossì seccamente. “Non serve parlarne, però. Guarda, Fratellino. Noi due metteremo su una piccola messinscena...” Abbassò il capo e iniziò a spiegare delle cose a Meng Hao; i cui occhi si spalancarono e mise su un sorriso forzato.


“Questa è... davvero una buona idea?” disse, esitando.


“Non preoccupartene! Ascolta il tuo Fratellone!” Zhou Dekun sembrava davvero serio, perciò Meng Hao non poté fare altro che borbottare e annuire con la testa.


Pochi momenti dopo...


“E così, voi siete la Tribù della Divinità del Corvo che ha schiacciato più di mille Tribù per salire alla ribalta! Siete la forza più potente nel Nord del Deserto Occidentale, una forza che incute paura persino nei cuori delle grandi Tribù!


Il mio cuore non prova altro che ammirazione per voi! Se ci combatteremo l'un l'altro, ci saranno sicuramente morti e feriti. Io, Zhou Dekun, non amo vedere il sangue. In più, il carattere De 德 nel mio nome significa 'virtù'. Perciò, userò la virtù per costringervi alla resa!


Vi darò dieci anni, durante quel tempo io, Zhou Dekun, userò la virtù per farvi capitolare!” Le sue grida echeggiarono in tutte le direzioni per essere udite da entrambe le Tribù. Quella della Divinità del Corvo reagì meglio della Tribù da Combattimento, i quali rimasero tutti a fissare sconcertati.


Sebbene non conoscessero molto bene Zhou Dekun, erano membri di una grande Tribù e avevano udito molte storie. Non importava come lo si guardasse, non sembrava il tipo di persona che vincesse gli altri con la virtù.


Il Grande Padre e l'Alto Sacerdote della Tribù da Combattimento avevano gli occhi più spalancati di chiunque altro. Erano completamente stupefatti e non avevano indizi su cosa Zhou Dekun stesse cercando di ottenere.


Dopo essere volati giù dalla loro posizione in alto, Zhou Dekun e Meng Hao si separarono. Quest'ultimo represse l'imbarazzo che sentiva dentro di se nel congiungere le mani e inchinarsi a Zhou Dekun.


“E così, voi venite dalla grande Tribù del Cielo Nuvoloso, illustre Gran Maestro Zhou Dekun, invincibile nel Dao dell'alchimia e possessore di otto concubine. Vi ammiro davvero, signore. Molto bene, accetto la vostra scommessa. Vi darò dieci anni per cercare di farmi arrendere usando la virtù.“ Più parlava, più si sentiva in imbarazzo. Tossicchiando seccamente, tornò alla sua aeronave.


Le parole che aveva appena pronunciato fecero spalancare gli occhi ai membri della Tribù della Divinità del Corvo. Era davvero strano sentire tali parole uscire dalla bocca del Sacro Antenato totemico. Per loro, il Sacro Antenato era qualcuno che poteva uccidere senza battere ciglio. Come poteva dire qualcosa del genere?


“Eccellente!” gridò vigorosamente Zhou Dekun mentre rimetteva piede sulla spada nera. Agitò la manica e continuò con voce determinata; “Sfortunatamente, deve esserci un chiaro vincitore e un chiaro perdente tra noi. Se non fosse per quello, potremmo bere e chiacchierare allegramente e sicuramente diventeremmo amici per la vita...” La sua espressione emotiva lo faceva sembrare come se fosse davvero dispiaciuto.


“Io davvero vi ammiro” continuò grandiosamente. “Sembra che tu voglia vedere come, esattamente, io intenda vincerti con la virtù. Molto bene, prego procedete per la vostra strada. Tre giorni da ora, vi raggiungerò. Questa è la mia promessa e il mio primo passo nel farvi arrendere usando la virtù.” Al suo fianco, i volti del Grande Padre e dell'Alto Sacerdote si agitarono all'istante.


“Gran Maestro Zhou, non possiamo farlo. Se li lasciamo andare, chissà dove dovremo andare per ritrovarli!?”


“Stai cercando di impedirmi di usare la virtù per farli capitolare!?” disse Zhou Dekun con sguardo minaccioso.


Meng Hao si schiarì la gola e guardò l'altro con una strana espressione. Richiamò le frasi che Zhou Dekun gli aveva detto di pronunciare, ma dopo averci pensato, non riuscì a costringersi a dirle. Si schiarì di nuovo la gola e non disse nient'altro. L'aeronave della Divinità del Corvo sfrecciò immediatamente via.


“Gran Maestro Zhou!!” gridò ansiosamente il Grande Padre della Tribù da Combattimento. Mentre l'altra Tribù volava via, l'espressione di Zhou Dekun era di magnificenza. Il Grande Padre non ebbe scelta tranne rimanere lì in piedi e impedire alla Tribù di inseguirli.


“Dovete avere fede nella grande Tribù del Cielo Nuvoloso. Noi useremo la virtù per vincerli!” Zhou Dekun stava sospirando dentro di se; aveva preparato molte altre parole da dire in risposta a quelle di Meng Hao.


“Ma la missione che abbiamo accettato era di distruggere la Tribù...” disse con furia l'Alto Sacerdote.


“Possibile che non abbiate fede nella grande Tribù del Cielo Nuvoloso?” rispose solenne Zhou Dekun. “O è in me che non avete fede? Hmm?” Sia in termini di posizione che di status era molto più in alto di chiunque presente ed era anche il generale di questa spedizione. Se il Grande Padre avesse preso decisioni unilaterali, Zhou Dekun avrebbe potuto fare rapporto, e allora l'intera Tribù sarebbe stata nei guai.


La sua semplice risposta fece tacere il Grande Padre e l'Alto Sacerdote. In questo modo si ottennero tre giorni di tempo.


Tre giorni dopo, le spade nere fischiavano di nuovo attraverso l'aria.


Alcuni giorni dopo, le tre spade nere sfrecciavano alla massima velocità verso Meng Hao. Zhou Dekun ruggì: “E così, ci incontriamo ancora! Tribù della Divinità del Corvo, vi arrendete o no?”


L'intento omicida ribollì all'istante nella Tribù della Divinità del Corvo. Chiaramente percepivano che la battaglia sarebbe iniziata a momenti.


Per la Tribù da Combattimento era lo stesso. Trattennero la loro irritazione per questa situazione e ruggirono al cielo il loro desiderio di uccidere.


Meng Hao sorrise beffardo. Prese un profondo respiro e poi rispose nel modo in cui Zhou Dekun gli aveva detto.
“Non ci arrendiamo...”


“Hahaha! Lo supponevo. Se lo aveste fatto, avrei supposto che ci fosse qualcosa di sospetto. Molto bene. Questa volta vi darò sette giorni prima di cominciare di nuovo a darvi la caccia. È così che si usa la virtù per far arrendere qualcuno!” In risposta alle nobili parole di Zhou Dekun, Meng Hao si voltò con un sorriso ironico. Ancora una volta l'aeronave sfrecciò via lontano.


Il Grande Padre e l'Alto sacerdote erano furiosi. Ci furono persino dei membri della Tribù che ulularono e si gettarono alla carica per bloccare il passo alla Tribù della Divinità del Corvo.


“Trattenetevi!” ruggì Zhou Dekun. “State davvero pensando di ribellarvi contro la Tribù!?”


Il suo grido scioccante fece arrestare all'istante i membri della Tribù, mentre gli occhi del Grande Padre e dell'Alto Sacerdote erano iniettati di sangue quando si voltarono a fissarlo.


Zhou Dekun sbuffò freddamente e serrò la mascella. La sua espressione diceva: “Cosa pensi di potermi fare?” Lentamente aprì la sua tunica per rivelare il medaglione di comando di un Anziano della Tribù. Dopo averlo visto, il Grande Padre e l'Alto Sacerdote non poterono fare altro che trattenere la loro rabbia e abbassare il capo.


Fu in questa maniera che lentamente passarono tre mesi.


“Vi arrendete?!”


“Non siete ancora pronti ad arrendervi?”


“Non c'è bisogno di dirlo. Lo so che non vi arrenderete. Non importa...”


Durante quei tre mesi, ogni volta che la Tribù da Combattimento li raggiungeva, Zhou Dekun escogitava una vasta serie di ragioni e scuse per lasciare andare la Tribù della Divinità del Corvo e presto, le tre spade nere, nonostante fossero state inviate da una grande Tribù, cominciarono a esaurire le risorse. La loro velocità cominciò lentamente a ridursi, al punto che presto non sarebbero stati in grado di raggiungere l'altra Tribù.


Mentre trascorrevano i mesi, la Tribù della Divinità del Corvo iniziò ad abituarsi alla situazione. Ogni volta che gli altri li raggiungevano, osservavano con curiosità e a questo punto, potevano vedere che questo anziano di nome Zhou fosse in realtà una brava persona...


In effetti, in una occasione, la Tribù della Divinità del Corvo era finita per essere circondata da un'altra Tribù di medie dimensioni. Al momento critico, era apparsa la Tribù da Combattimento. Zhou Dekun aveva gridato e, usando il pretesto della virtù per farli arrendere, aveva forzato la sua Tribù ad attaccare. Alla fine, avevano potuto sfogare le loro recenti frustrazioni su quella Tribù.


Alla fine, Zhou Dekun aveva permesso alla Divinità del Corvo di terminare la battaglia. Citando il suo desiderio di usare la virtù per farli arrendere, aveva lasciato loro prendere tutte le spoglie di guerra. Con i loro occhi che luccicavano di una strana luce, erano poi andati per la propria strada.


Passò un altro mese. Il Grande Padre e l'Alto Sacerdote della Tribù da Combattimento non erano più così turbati. Non era che Zhou Dekun non li lasciasse combattere. Quello che non permetteva era una battaglia su larga scala. I duelli era permessi...


Perciò, durante i mesi seguenti, le due Tribù viaggiarono quasi assieme. Occasionalmente, dei Coltivatori solitari si allontanavano in volo per duellare.


Ogni duello consisteva di due combattenti, non di più...


Inoltre, appena lo scontro raggiungeva un pericoloso momento critico, Zhou Dekun vi poneva immediatamente fine...


Mentre il tempo passava, la Tribù da Combattimento divenne insensibile alla situazione. Da tempo avevano capito che Zhou Dekun e Meng Hao si conoscessero e che, chiaramente, avessero una profonda relazione. Alla fine anche il Grande padre e l'Alto Sacerdote approvarono tacitamente la situazione.


Sapevano di essere inferiori in termini di posizione e status a Zhou Dekun. Per di più, lui era il generale. Perciò, tutta la responsabilità per la missione sarebbe naturalmente caduta sulle sue spalle.


Quindi misero da parte il loro desiderio di sterminare la Tribù della Divinità del Corvo e qualunque ordine desse Zhou Dekun, loro eseguivano.


Infine, si arrivò al punto in cui Zhou Dekun e Meng Hao non sentirono più il bisogno di fingere. Spesso allestivano un tavolo a mezz'aria per chiacchierare e bere assieme. Lentamente ma stabilmente, i membri delle due Tribù cominciarono a conoscersi gli uni con gli altri.


Presto, giunsero a coesistere in armonia l'una con l'altra...


Ciò che lasciò ancor più senza parole il Grande Padre e l'Alto Sacerdote fu che nel corso dei mesi di interazioni, ci furono persino membri di entrambe le Tribù che finirono per diventare amici. C'erano spesso visitatori da entrambe le Tribù che facevano un salto nell'altra per scambiarsi opinioni sulla Coltivazione. I due potevano soltanto sorridere beffardamente.


Dopotutto, entrambe le Tribù possedevano un forte istinto alla lotta. Avevano sperimentato innumerevoli battaglie e perciò si prendevano molto sul serio. Erano avversari degni e, soprattutto, oltre a essere veterani di molte battaglie, erano tutti Coltivatori. Essere in grado di sperimentare mezzo anno di pace e calma come questo era molto raro.


Tutto era in armonia...


Ogni volta che incontravano dei nemici, non c'era bisogno che Zhou Dekun dicesse qualcosa; istantaneamente, le due Tribù univano le forze per scendere in battaglia. Il Grande Padre e l'Alto Sacerdote sapevano che la loro missione fosse un fallimento, quindi fecero del loro meglio per ingraziarsi Zhou Dekun. In quel modo, avrebbero potuto ottenere più favore dalla Tribù Principale.


Fu in questo modo che il tempo passò; le due Tribù erano uno strano spettacolo con la loro stretta interazione e l'occasionale pretesa di combattere. A questo punto, la Tribù della Divinità del Corvo aveva attraversato quasi tutta la regione Centrale del Deserto Occidentale e si avvicinava ai limiti della regione Meridionale...


Un giorno, una sequenza di tre contenitori di giada arrivarono alla Tribù da Combattimento. Contenevano i messaggi adirati della Tribù Principale del Cielo Nuvoloso, chiedendo una spiegazione e ordinando alla Tribù e a Zhou Dekun di ritornare immediatamente.


La missione di distruggere la Tribù della Divinità del Corvo era stata data a un'altra Tribù ausiliaria. Zhou Dekun sospirò; sapeva che non avrebbe potuto scortare Meng Hao più in là di così.


Il Patreon di I Shall Seal The Heavens è ufficialmente aperto!


Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter
Grazie!


-MadOtter
                                


                                



