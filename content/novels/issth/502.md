---
weight: 502
title: Capitolo 502 – La Tribù della Locusta Volante
pubDate: 2025-03-17T11:17:34.925Z
tags:
    - issth
---


Quando giunse il tempo di partire, Meng Hao e Zhou Dekun non furono i soli a essere riluttanti. I membri delle due Tribù si fissarono in silenzio; nessuno covava più alcun desiderio di combattersi. Invece, si rispettavano e apprezzavano a vicenda.


Per quanto riguardava la Tribù da Combattimento, loro erano in una situazione migliore. Sapevano che presto la Tribù della Divinità del Corvo avrebbe dovuto affrontare un'altra divisione ausiliaria della grande Tribù del Cielo Nuvoloso e, dopo quello, la spaventosa regione Meridionale.


Tutte le Tribù che erano riuscite con la violenza, ad aprirsi una strada verso il Sud, partendo dalle regioni Orientale, Occidentale, Settentrionale e Centrale, erano incredibilmente valorose; e quelle che non possedevano uno Spirito Demoniaco vagavano nella zona vicino alle Terre Nere, sperando nell'arrivo di altre Tribù che invece lo possedessero. Era proprio come il detto: “Aspettare la manna dal cielo”


Questa era l'unica speranza di sopravvivenza per quelle Tribù.


Recentemente, il Grande Padre della Tribù da Combattimento aveva conosciuto i due Coltivatori all'avanzata Anima Nascente della Divinità del Corvo. Ora che era giunto il tempo di separarsi, sospirò in cuor suo con emozione.


Nessuno avrebbe potuto predire che queste due Tribù avrebbero formato questa strana relazione nel corso di mezzo anno.


I membri della Tribù da Combattimento unirono le mani in saluto. “Abbiate cura di voi!”


I membri della Divinità del Corvo fecero lo stesso e si inchinarono in risposta.


Zhou Dekun rimase in silenzio per un momento, mentre guardava Meng Hao. Alla fine, sospirò: “Fratellino, se mai farai ritorno al Dominio Meridionale, per favore trova il Maestro e prostrati a lui per me. L'anno che venne nelle Terre Nere, mi accettò come apprendista. Mi disse che la mia strada non era nel Dominio Meridionale, ma fuori, nel resto del mondo...


Voglio davvero tornare nel Dominio. Un giorno, se non morirò, allora io, Zhou Dekun, ci tornerò sicuramente e farò ritorno alla Divisione Est degli Elisir...


Fratellino, devi prenderti cura di te lungo il viaggio. Io posso scortarti solo fino a qui. In tre giorni, la Tribù della Locusta Volante arriverà. La loro missione è di distruggervi...


Fratellino, il tempo di separaci è giunto. Non ho nulla da offrirti in dono eccetto per questo...” Con gli occhi luccicanti, Zhou Dekun agitò la mano destra, facendo volare fuori dalla sua borsa da trasporto 10.000 neo-demoni. Ognuno dei quali possedeva un'incredibile base di Coltivazione. Volarono in aria all'istante, ruggendo, e le loro aure erano chiaramente straordinarie.


“Questa è la mia orda di neo-demoni personale, sebbene non possa controllarli. Nel Deserto Occidentale, i neo-demoni sono risorse di valore, quindi li darò a te!” Non appena erano apparsi, avevano cominciato a disperdersi in modo caotico. Meng Hao li osservò e poi emanò il Qi Demoniaco dal suo corpo. Mentre lo osservavano, i neo-demoni iniziarono a tremare all'istante. Ruggirono, ma non erano più un disturbo.


Zhou Dekun guardò la Tribù da Combattimento. “Grande Padre e Alto Sacerdote della Tribù, non dimenticherò mai lo spirito di cooperazione che avete mostrato in questi giorni. Mi assumerò la responsabilità di questa missione.


Tuttavia, al momento, vorrei chiedervi di prestarmi un po' di neo-demoni. Quando faremo ritorno alla Tribù, penserò a un modo di ripagarvi!”


Gli ottomila membri della Tribù rimasero lì silenziosi. Lentamente, ognuno di loro tirò fuori uno o due neo-demoni. In totale ne vennero consegnati 20.000.


Loro non avevano dei Dominatori di Demoni, solo neo-demoni personali, nessuno dei quali di basso livello. La vista di 20.000 neo-demoni commosse visibilmente Meng Hao; per qualsiasi Tribù del Deserto Occidentale, questo rappresentava una vasta quantità di ricchezza. Meng Hao guardò Zhou Dekun.


Zhou Dekun ricambiò lo sguardo. Prese un profondo respiro e poi iniziò a parlare in un tono che avrebbe usato in famiglia: “Non c'è bisogno di rifiutare, Fratellino. Questo è l'unico modo che ho per aiutarti. Meng Hao... abbi cura di te!” Un calore profondo riempì il suo cuore. Si guardarono per un momento, e poi Zhou Dekun gli dette un vigoroso abbraccio.


“Abbi cura...” Si voltò e agitò la manica. I membri della Tribù da Combattimento dettero un'ultima profonda occhiata a quelli della Divinità del Corvo prima che le spade nere fischiassero via scomparendo all'orizzonte.


Ora, era rimasta solo la Tribù della Divinità del Corvo a levitare a mezz'aria insieme a 30.000 neo-demoni. Meng Hao guardò Zhou Dekun andarsene e dopo un lungo momento, prese un profondo respiro e si voltò. Lentamente fece scomparire l'emozione dal volto, rendendolo di nuovo freddo come il ghiaccio.


Agitò la mano, risucchiando i neo-demoni nella sua borsa da trasporto. Durante il mezzo anno trascorso aveva perso 50.000 neo-demoni, inclusi quelli che erano stati usati come cibo. Con questo rifornimento, la sua orda ora ne contava 150.000!


Quando una tale orda si spiegava, era abbastanza da far tremare l'intero Deserto Occidentale. Un numero così vasto eccedeva anche quelli che avrebbero potuto avere le grandi Tribù come quella dei Cinque Veleni. Se Meng Hao avesse posseduto un'orda così grande, allora in quella battaglia li avrebbe completamente schiacciati!


Nelle vaste terre del Deserto Occidentale, solo grandi Tribù con Patriarchi alla Recisione dello Spirito potevano sostenere un tale accumulo di neo-demoni.


Nonostante ciò, non esisteva Dominatore che li potesse controllare tutti in una volta. Anche i leggendari Grandi Dominatori di Demoni non ne sarebbero stati in grado.


Meng Hao, tuttavia, poteva controllarli tutti e anche di più.


150.000 neo-demoni non erano molti per quanto lo riguardasse. Non stava usando la sua base di Coltivazione per controllarli, ma piuttosto, il Qi Demoniaco; lui poteva controllarne 150.000, o 300.000 o anche 500.000.


A questo punto, lui e la Tribù della Divinità del Corvo avevano raggiunto un punto sul loro cammino in cui erano completamente sorti dalle fiamme della battaglia alla prominenza. Ora potevano anche scuotere per bene le grandi Tribù.


“Siamo più che a metà strada dalla nostra destinazione...” disse Meng Hao. “Una volta che avremo lasciato la regione Centrale del Deserto Occidentale, la sola cosa di fronte a noi sarà quella Meridionale. E oltre... ci sono le Terre Nere!” Agitò l'ampia manica e un lume di determinazione comparve negli occhi dei membri della Tribù. La loro aeronave si mise in moto.


Si udì un rombo quando si trasformò in un raggio di luce colorata.


Tre giorni dopo, Meng Hao guardava in lontananza verso un'area situata al confine tra le regioni Meridionale e Centrale del Deserto. Recentemente, la regione Settentrionale si era trasformata completamente in un mare e, ovviamente, le altre regioni non avevano modo di sfuggire al disastro. L'acqua di mare defluiva anche in quelle zone; i laghi si univano e straripavano.
Nessuna pianura era visibile. Le valli montane erano da tempo diventate tombe subacquee e la pioggia viola continuava a cadere, inondando la terra. I flutti divennero sempre più profondi... E tutto si stava trasformando in un mare.


In alcune zone vi erano luoghi che ricordavano delle isole. Tuttavia, la distruzione della forza vitale aveva fatto sorgere dovunque una densa aura di morte. E per quanto riguardava l'energia spirituale...


Non era più estremamente rarefatta, ma invece... non ce ne era.


La sola speranza risiedeva nel Sud. Quella regione possedeva i rilievi più alti ed era il solo posto a non essere stato travolto dall'acqua. Tuttavia, Meng Hao poteva immaginare quante Tribù dovessero essersi radunate lì. Sebbene non fosse corretto dire che straripava, doveva esserci vicino.


Ora, però, la Tribù della Divinità del Corvo non era più debole come un tempo. Erano feroci e intrepidi; erano il tipo di Tribù che le altre prendevano seriamente e temevano, persino.


“Siamo ora alla dirittura d'arrivo del nostro viaggio...” Meng Hao prese un respiro profondo, mentre l'aeronave sfrecciava attraverso l'aria. Mentre ancora si avvicinavano al confine, gli occhi di Meng Hao brillarono improvvisamente di istinto omicida. Si voltò a guardare in lontananza nel cielo.


Si poteva vedere un bagliore giallognolo sfrecciare verso di loro da molto lontano. Prima ancora che li raggiungesse, si udì echeggiare un ronzio. Ora era possibile vedere che il bagliore fosse creato in realtà da innumerevoli locuste alate. Ognuna delle quali delle dimensioni di una mano, ed erano di aspetto estremamente feroce. Ce ne erano diecimila, abbastanza all'apparenza da offuscare il cielo.


Sparpagliati tra le locuste c'erano più di settemila Coltivatori. Tutti con un'espressione di disprezzo sui volti, mentre sfrecciavano con le locuste verso la Tribù della Divinità del Corvo.


Tra i settemila, vi erano dodici uomini anziani dalle espressioni fredde e arroganti. Uno di loro disse all'improvviso: “Noi siamo la Tribù della Locusta Volante della grande Tribù del Cielo Nuvoloso! Divinità del Corvo, consegnate il vostro Spirito Demoniaco. Vi daremo il tempo di tre respiri per convincerci del perché non dovremmo sterminare la vostra intera Tribù!”


Quasi contemporaneamente a quando le parole gli uscirono di bocca, qualcuno iniziò a dire: “Uno, due...”


Prima che la terza parola potesse essere detta, l'intento omicida della Tribù della Divinità del Corvo esplose. Allo stesso tempo, Meng Hao, con la stessa espressione di sempre, agitò la mano destra.


Al che, 10.000 e poi 30.000 neo-demoni apparvero, ruggendo.


“Le piccole Tribù, sono piccole Tribù” disse un altro dei dodici uomini. “Se oserete attaccare la grande Tribù del Cielo Nuvoloso con una patetica orda di 30.000 neo-demoni, allora...” Prima che potesse finire di parlare, i suoi occhi si spalancarono per l'incredulità.


Questo perché i neo-demoni non si fermarono a 30.000. invece, il loro numero crebbe... 40.000. 50.000. 60.000.


Per quando ne erano apparsi 60.000, metà del gruppo di dodici anziani aveva delle espressioni serie in volto. Anche quasi la metà dei Coltivatori che conducevano stava ansimando. Potevano percepire che se avessero desiderato una grande vittoria nella battaglia imminente, avrebbero dovuto pagare un prezzo molto alto.


L'uomo che sembrava essere il capo del gruppo aveva un'espressione calma quando disse freddamente: “60.000 neo-demoni. Sembra che la Tribù Principale li abbia sottovalutati. Ciononostante, noi...” Prima che potesse finire, le facce dei dodici si incrinarono completamente. Anche l'uomo che aveva appena parlato non riusci a trattenersi dal boccheggiare e spalancare gli occhi per l'incredulità.


70.000. 80.000. 90.000. 100.000!


La vista di 100.000 neo-demoni faceva tremare il Cielo e la Terra. I loro ruggiti riempirono il cielo, offuscandolo e facendo alzare un forte vento. I volti dei settemila e più Coltivatori impallidirono e furono coperti dallo stupore. Anche i dodici anziani ansimavano e potevano sentire i loro cuori battere forte nei loro petti.


“100.000 neo-demoni... Sono tutti di livello sei e superiore. Questo... questo...”


“Hanno un'orda di 100.000 neo-demoni! Dannazione! Come combattiamo contro questo!?!?”


“Questo è impossibile. Anche i Grandi Dominatori non possono controllare orde forti di 100.000 neo-demoni. Come può costui fare una cosa del genere?!?!”


Mentre i membri della Tribù della Locusta Volante, inclusi il Grande Padre e gli Anziani, ansimavano scioccati, le loro menti vennero spazzate via da quello che successe subito dopo. Era come se una freccia invisibile fosse stata tirata direttamente nei loro cervelli. Erano pieni di sconcerto e incredulità.


110.000. 120.000. 130.000... Alla fine, tutti i 150.00 neo-demoni riempirono il cielo. Non c'era letteralmente modo di descrivere la situazione eccetto che con l'espressione: “offuscare il cielo e coprire la terra”.


I membri della Tribù della Locusta Volante erano completamente senza parole. Fissavano scioccati e stupefatti. Passò un lungo momento prima che ricominciassero di nuovo a respirare.


I dodici Coltivatori all'Anima Nascente della Locusta Volante sentirono i capelli rizzarsi sulla nuca mentre un sentimento di disperazione gli scorreva sulla pelle. Alcuni momenti prima si sentivano superiori a chiunque altro; per loro, sterminare questa Tribù era una faccenda di nessuna importanza. Ma in un battito di ciglia, avevano scoperto all'improvviso che la ferocia di questo avversario rendeva tutta la situazione l'opposto di quello che pensavano. La vera cosa ridicola, era quanto facilmente il loro avversario potesse distruggerli. L'intera Tribù cominciò a tremare all'istante.


La grande differenza tra le due Tribù era tale che i membri della Locusta Volante non riuscivano a racimolare nemmeno un'oncia di spirito combattivo e i loro volti erano completamente privi di sangue.


La fredda voce di Meng Hao echeggiò: “Tribù della Locusta Volante, vi darò il tempo di tre respiri per convincermi del perché non dovrei distruggervi tutti!!!” I 150.000 neo-demoni iniziarono a ruggire.


Il ruggito si trasformò in un'onda sonora che colpì i membri dell'altra Tribù. Le loro locuste lanciarono degli ululati lamentosi e arretrarono. I vestiti dei membri della Tribù sferzarono sotto la forza del ruggito e anche loro arretrarono. Le loro menti vorticavano e si sentivano soffocare.


Il Patreon di I Shall Seal The Heavens è ufficialmente aperto!


Sostenete la novel e il gruppo di traduzione con una donazione.


Vantaggi esclusivi vi attendono: https://www.patreon.com/madotter


Grazie!


-MadOtter
                                


                                



