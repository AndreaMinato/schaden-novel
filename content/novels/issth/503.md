---
weight: 503
title: Capitolo 503 – Scelte
pubDate: 2025-03-17T11:17:34.925Z
tags:
    - issth
---


Le facce dei settemila membri della Tribù della Locusta Volante erano bianche come dei cenci, e stavano tremando dalla paura. Quasi non potevano credere ai loro occhi mentre fissavano i neo-demoni oscurare il cielo.


150.000 neo-demoni. Una forza così potente poteva spazzare via qualsiasi Tribù di medie dimensioni. Persino alcune grandi Tribù che mancassero di Patriarchi alla Recisione dello Spirito sarebbero state messe in fuga da una tale forza.


Nessuna Tribù sarebbe scesa in battaglia volontariamente contro un'orda così feroce; e non importava che loro fossero una delle tredici Tribù ausiliarie della grande Tribù del Cielo Nuvoloso o che avessero più di settemila Coltivatori e decine di migliaia di locuste.


Non esisteva nessun Karma mortale tra loro e la Tribù della Divinità del Corvo. Avevano detto di essere qui a causa della Tribù dei Cinque Veleni, ma quella Tribù era stata distrutta molto tempo fa. Neppure loro approvavano molto questa logica.


Chiaramente, la Tribù del Cielo Nuvoloso aveva semplicemente trovato una scusa per attaccare, tutto allo scopo di salvare la faccia. Ovviamente era sensato prendere lo Spirito Demoniaco.


Se la questione fosse stata davvero importante per loro, avrebbero potuto inviare un Patriarca alla Recisione dello Spirito per finirla in fretta.


“Uno, due, tre!” disse Meng Hao con voce calma mentre li fissava glaciale. Quando finì di parlare, alzò la mano e la puntò contro di loro. I 150.000 ruggenti neo-demoni erano sul punto di caricare la pietrificata Tribù della Locusta Volante quando uno dei dodici Coltivatori all'Anima Nascente gridò all'improvviso.


“Compagno Daoista della Tribù della Divinità del Corvo, per favore aspetta un momento!!” Questo era il Grande Padre della Tribù, colui che era nella posizione di comando.


La mano di Meng Hao si fermò e i suoi occhi lampeggiarono gelidi.


“Questo è tutto un malinteso” disse il Grande Padre con un sorriso amaro. “Compagno Daoista della Divinità del Corvo, dacci solo un momento per favore. Contatterò la Tribù Principale e chiederò loro di offrirti una spiegazione. Per quanto riguarda la battaglia... non c'è nessun bisogno di combatterla davvero. Cosa ne dici, Compagno Daoista...?” Dentro di se sospirò; se avesse saputo che questo avversario possedeva una tale spaventosa orda di neo-demoni, allora nessuna persuasione l'avrebbe convinto ad accettare la missione.


“Non dimenticare” continuò, “puoi attaccare e spazzare via la Tribù della Locusta Volante. Però, se una delle Tribù ausiliarie della grande Tribù del Cielo Nuvoloso venisse distrutta, l'inimicizia creata... non sarebbe mai cancellata.” Il Grande Padre estrasse un contenitore di giada e poi fece ruotare la sua base di Coltivazione, inserendovi il potere.


Meng Hao non interferì. In realtà era perfettamente conscio che il modo migliore di risolvere la situazione fosse di intimidirli, non di combattere.


Il Cielo Nuvoloso era una grande Tribù dopotutto e possedeva un Patriarca alla Recisione dello Spirito. Meng Hao sapeva che, considerando il livello della sua base di Coltivazione e lo stato della Tribù della Divinità del Corvo, anche 150.000 neo-demoni non lo rendevano un avversario per l'onnipotente stadio della Recisione dello Spirito.


Non finché... il mastino non si fosse svegliato!
Sebbene recentemente fossero apparsi dei segni che si stesse destando, non lo era ancora pienamente.


Perciò, fare sfoggio di potere per intimidire questo avversario era la scelta migliore. Tutte le azione intraprese dalla Tribù sarebbero state decise sui costi e sui benefici. Meng Hao sapeva da Zhou Dekun che la grande Tribù del Cielo Nuvoloso non fosse estremamente interessata allo Spirito Demoniaco. Loro potevano farcela con o senza.


Pertanto, se avessero potuto ottenere lo Spirito Demoniaco senza pagare troppo, l'avrebbero fatto. Ma dopo delle considerazioni, se avessero scoperto che acquisirne uno avrebbe comportatoun alto prezzo, secondo la sua analisi, avrebbero molto probabilmente abbandonato l'idea.


Dopotutto, non c'era una vera inimicizia tra le due Tribù. Per di più, l'Apocalisse stava per raggiungere un momento critico. Anche le grandi Tribù rischiavano di esserne consumate; ovviamente non avrebbero voluto soffrire dei danni senza una buona ragione.


Tutto questo era ciò che gli dava la sua attuale sicurezza.


Il contenitore di giada che il Grande Padre reggeva cominciò improvvisamente a brillare di una luce verde. La luce si espanse, divenendo rapidamente accecante. Lentamente, iniziò a formare la figura di una persona illusoria.


Il Grande Padre e l'Alto Sacerdote della Locusta Volante, insieme a tutti gli altri membri, caddero immediatamente in ginocchio.


“Offriamo i nostri rispettosi saluti, eminente Emissario!”


Mentre le loro voci echeggiavano, la luce verde si condensò. All'improvviso comparve un uomo. Sembrava essere poco sopra i trenta, con dei bei tratti e lunghi occhi sottili che luccicavano gelidi. Sebbene il suo corpo fosse illusorio, la sua base di Coltivazione fuoriusciva comunque con un potere spaventoso che avviluppò ogni cosa nell'area.


Il suo corpo luccicava di luce verde mentre osservava Meng Hao e i 150.000 neo-demoni. Le sue pupille si restrinsero, dopo di che guardò i membri della Tribù della Divinità del Corvo. Poteva percepire il loro intento omicida, e ne fu chiaramente sorpreso.


Un'orda di neo-demoni come questa l'aveva scioccato e una tale Tribù lo faceva sentire come se stesse osservando una Tribù da Combattimento.


Alla fine, il suo sguardo si posò su Meng Hao e socchiuse gli occhi.


“Eccentrico Volto di Sangue!” disse piano, usando il titolo che le persone nella Sfera delle Rovine del Cammino gli avevano dato.


In realtà, l'ascesa della Tribù della Divinità del Corvo non era passata inosservata negli ultimi anni. Ovviamente, durante questo processo, con sempre più persone a prestarvi attenzione, come poteva l'identità di Meng Hao non essere stata rivelata? Dopotutto, una maschera color del sangue era piuttosto unica.


Ovviamente, anche le origini del suo Spirito Demoniaco erano state svelate.


“È un vero peccato che durante l'ultima apparizione della Sfera delle Rovine del Cammino, io, Zhao, fossi in meditazione solitaria. E perciò non sia andato. Tuttavia, ho sentito della vicenda da Xu Bai della grande Tribù del Drago Nero e da Chen Mo della grande Tribù del Talismano del Demone. Non sono mai riusciti a dimenticare che sei riuscito a fregarti quello Spirito Demoniaco, lasciandoli a digrignare i denti.”


L'espressione di Meng Hao era fredda mentre guardava l'immagine illusoria dell'uomo vestito di verde. Non disse nulla; tuttavia, il gelo nei suoi occhi sembrò farsi più profondo.


“Puoi scegliere di distruggere questa Tribù che hai di fronte” continuò lentamente l'uomo. “Tuttavia, il prezzo che pagherai sarà che il Cielo Nuvoloso impiegherà tutte le sue forze per cancellarti completamente dalla mappa.


D'altra parte, puoi scegliere di farti avanti e stipulare un'alleanza con noi, quindi diventare una divisione ausiliaria della grande Tribù del Cielo Nuvoloso. Hai due vie tra cui scegliere. Aspetto la tua risposta.” L'uomo lo osservò, sorridendo.


L'intento omicida della Tribù della Divinità del Corvo divenne ancora più evidente. Stavano lì in silenzio, così come Meng Hao. Quando si trattava delle due opzioni presentatigli dalla grande Tribù del Cielo Nuvoloso, la sola che gli permetteva di continuare a esistere comportava la resa.


Come uno poteva immaginare, se si fossero arresi e dichiarato la loro alleanza, ciò avrebbe assicurato un posto nelle Terre Nere, così come un viaggio sicuro. Tuttavia, quello che avrebbero perso, sarebbe stata la libertà. Per generazioni a venire, non ci sarebbe stata libertà.


Meng Hao non aveva il diritto di prendere questa decisione. Guardò da sopra la sua spalla i diecimila membri della Tribù. Ce ne erano meno di un migliaio originali delle cinque Tribù della Divinità del Corvo. Wu Chen era lì, così come Wu Ling. Avevano provato il fuoco della guerra ed erano cresciuti da tempo.


Per quanto riguardava i nuovi membri, durante questa lunga strada di guerre, erano giunti al punto di dipendere dalla Tribù. All'inizio, sembrava come se avessero perso la loro libertà, ma in realtà, da tempo erano diventati una parte integrale della Tribù.


Il suo sguardo passo su di loro. Quello che vide era reticenza; reticenza colma di orgoglio che diceva: “Preferisco morire piuttosto che vivere senza la mia libertà.”


Quella era la loro decisione.


I 150.000 neo-demoni lanciavano agitati ululati mentre levitavano, riempiendo il cielo. I loro occhi luccicavano per la sete di sangue.


Meng Hao riportò lo sguardo sull'uomo in verde. Quando parlò, la sua voce echeggiò in tutte le direzioni.


“La Tribù della Divinità del Corvo non sceglierà di diventare una Tribù ausiliaria... Se il Cielo Nuvoloso desidera combattere, allora combatteremo!” Quando parlò, l'intento omicida della Tribù esplose.


Tutti i membri della Locusta Volante iniziarono ad ansimare nervosamente con i visi esangui. In termini di forza, davvero non potevano rivaleggiare, il che significava che si trovasseo in una situazione senza speranza. L'uomo in verde socchiuse gli occhi; guardò Meng Hao per un lungo momento prima di ridere all'improvviso.


“Le mie intenzioni nel fare l'offerta erano buone” disse. “Tuttavia, se tu e la Tribù della Divinità del Corvo non desiderate diventare una Tribù ausiliaria, Compagno Daoista, allora lasciamo cadere la faccenda. Sembra ci siano stati davvero troppi malintesi qui. Compagno Daoista, auguro buona fortuna a te a alla tua Tribù. Andate alle Terre Nere per la vostra strada.” L'uomo vestito di verde sorrise di nuovo e lentamente svanì. Dopo aver visto la Divinità del Corvo e i 150.000 neo-demoni, sapeva che una guerra con loro... non fosse qualcosa che la grande Tribù del Cielo Nuvoloso avrebbe desiderato.


Il potere della Divinità del Corvo era cresciuto fino al punto che ora era davvero qualificata a possedere uno Spirito Demoniaco e il Cielo Nuvoloso non desiderava pagare un tale prezzo solo per uno. Il risultato finale sarebbe stata la perdita di numerose Tribù ausiliarie e anche molti membri di quella Principale sarebbero sicuramente periti.


Recentemente, c'erano stati molti strani sviluppi nelle Terre Nere. Tutto sembrava pacifico, ma in realtà, c'erano un sacco di lotte segrete. La grande Tribù del Cielo Nuvoloso non poteva permettersi troppe perdite a questo punto. In effetti, il loro Patriarca alla Recisione dello Spirito che al momento si trovava nelle Terre Nere non poteva permettersi di fare un solo passo in dietro nel Deserto Occidentale. Se l'avesse fatto, con l'assenza dell'energia spirituale, era molto probabile un incontro con gli esperti di altre grandi Tribù ostili, il che sarebbe risultato in un massacro mortale.


In un tale tempo di cambiamenti importanti, cautela e prudenza erano fondamentali per il sopravvivere e prosperare di una grande Tribù.


Il Grande Padre della Locusta Volante fu finalmente in grado di tirare un sospiro di sollievo. All'improvviso aveva una comprensione molto maggiore sul perché la Tribù da Combattimento non avesse desiderato combattere in precedenza. Nella sua opinione, optare di non combattere era decisamente la scelta ragionevole. Chiunque incappasse in una Tribù spaventosa come quella della Divinità del Corvo avrebbe sicuramente sentito rizzarsi i capelli in testa.


Guardò Meng Hao, congiunse le mani e si inchinò. Poi si ritirò alla massima velocità portando con se i suoi settemila membri della Tribù e le decine di migliaia di locuste. Si trasformarono in una nuvola giallastra che sfrecciò via lontano. In breve non vi era nessuna traccia di loro.


Meng Hao agitò la mano, non per radunare i neo-demoni, ma piuttosto, per farli volare in formazione attorno all'aeronave. La quale poi iniziò ad accelerare attraverso l'aria, accompagnata da 150.000 neo-demoni mentre procedeva. Alla fine, sfrecciò dalla regione Centrale del Deserto Occidentale nella...


Regione Meridionale!


Da questo punto, mancava solo mezzo anno per le Terre Nere.


Mentre queste diventavano sempre più vicine, gli occhi di Meng Hao iniziarono a diventare sempre più luminosi. I membri della Tribù erano pieni di anticipazione ed eccitazione, e il loro intento omicida era ancora più minaccioso.


Ognuno di loro sapeva che la difficoltà di questo ultimo tratto avrebbe superato enormemente qualunque cosa precedente.


A questo punto, la Tribù della Divinità del Corvo era completamente diversa da prima; era salita alla ribalta. Questa Tribù poteva intimidire le grandi, con i Patriarchi alla Recisione dello Spirito. Poteva spazzare via le Tribù di media grandezza e per quelle grandi ma senza un Patriarca, se avessero osato bloccargli il passo, allora avrebbero combattuto!


Non si sarebbero tirati indietro. Continuarono dritti, con un intento omicida incredibile; erano come un'affilata spada sguainata. 150.000 neo-demoni ruggivano e ululavano, facendo tremare tutto attorno a loro, come un mare Celeste di bestie. In piedi sulla loro nave da battaglia, i membri della Tribù proseguirono, pronti ad affrontare con coraggio qualsiasi vento od onda che le si opponesse.


Il Patreon di I Shall Seal The Heavens è ufficialmente aperto!


Sostenete la novel e il gruppo di traduzione con una donazione.


Vantaggi esclusivi vi attendono: https://www.patreon.com/madotter


Grazie!


-MadOtter
                                


                                



