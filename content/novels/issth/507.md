---
weight: 507
title: Capitolo 507 - Tribù del Drago Nero!
pubDate: 2025-03-17T11:17:34.926Z
tags:
    - issth
---


Quasi nello stesso momento in cui le tre Tribù di banditi avanzarono, in lontananza nel passo ruggì un drago nero. Questo drago nero era lungo diverse migliaia di metri; in cima vi erano più di diecimila Coltivatori. Attorno al polso di ciascuno di questi Coltivatori c'era un cordino nero.


Dai cordini neri pulsava l'intento omicida. Gli abiti indossati dai diecimila Coltivatori erano semplici, e sui loro volti erano visibili delle espressioni dure. I loro sguardi erano freddi e, ad una prima occhiata, erano molto simili alle espressioni della Tribù della Divinità del Corvo.


La differenza principale era che, inaspettatamente, sulle loro fronti era visibile il marchio di un drago nero.


Questa era... la grande Tribù del Drago Nero!


In precedenza, avevano un Patriarca alla Recisione dello Spirito e avevano brillato gloriosamente per mille anni. Sfortunatamente, il loro Patriarca alla Recisione dello Spirito era morto. In seguito, avevano fatto affidamento sulla loro forza per saccheggiare uno Spirito Demoniaco e si erano fatti largo nella regione Orientale del Deserto Occidentale massacro dopo massacro. Adesso erano finalmente arrivati al Passo Meridionale Diviso!


Durante il viaggio, la loro Tribù di quasi centomila persone era stata ridotta a circa diecimila. Più del settanta percento della loro Tribù era morto. In ogni caso, questa era la grande Tribù del Drago Nero. Questa era ancora quella Tribù abbastanza forte da infondere la paura nei cuori dei Coltivatori del Deserto Occidentale.


Dietro al Drago Nero c'era una corda che era decorata con... dei crani!


Più di centomila crani erano infilati nella corda nera, che era intrecciata a formare un qualcosa di simile ad una cappa. Questa sventolava in aria mentre il drago nero volava, proiettando un'ombra sulla terra al di sotto.


Era circondato da un'aura di morte, ed era addirittura possibile sentire il suono delle anime che piangevano e che erano sigillate all'interno dei teschi, le quali lottavano per liberarsi.


Questi erano i crani dei nemici uccisi dal Clan del Drago Nero nelle battaglie durante il loro viaggio. Erano trofei di guerra, usati per spaventare i ladri e i rapinatori circondati!


Sulla testa del drago nero c'erano otto Coltivatori. La maggior parte erano anziani con gli occhi freddi, che facevano sembrare tutta la Tribù una lama affilata e sguainata.


Tra gli otto c'era un ragazzo più giovane che spiccava dal resto. Era molto muscoloso ed alto, più alto di circa una testa rispetto al Coltivatore medio del Deserto Occidentale. Indossava un semplice abito nero e sulla sua fronte era visibile un tatuaggio totemico di un drago nero. Sembrava robusto e i suoi occhi brillavano con una luce intensa.


Attorno al suo polso era avvolto un cordino nero. Sembrava comune e non sembrava avere alcuna caratteristica insolita, come se fosse solo un ornamento tradizionale della Tribù del Drago Nero.


Questa persona non era altri che Xu Bai! [1]


Molti anni fa, nella Sfera delle Rovine del Cammino, lui e Chen Mo della Tribù del Talismano del Demone aveva tentato di prendere uno Spirito Demoniaco solo per vederselo poi rubare da Zhixiang. Alla fine, i tre avevano osservato con gli occhi strabuzzati quando Meng Hao attaccò e poi riuscì a prendere lo Spirito Demoniaco per sé.


Partirono all'inseguimento, ma Meng Hao era troppo veloce. Poi intervenne Zhixiang, costringendo Xu Bai e Chen Mo ad arrendersi. Xu Bai lasciò la Sfera delle Rovine del Cammino con grande rammarico. Al contempo, Meng Hao e Zhixiang gli avevano fatto una grande impressione.


Quando la Tribù del Drago Nero si avvicinò, attirò subito l'attenzione delle decine di migliaia di Coltivatori che stavano osservando la battaglia tra la Tribù della Divinità dei Corvo e la Tribù del Demone del Mare. Non appena alzarono lo sguardo, riconobbero la Tribù del Drago Nero. I loro volti iniziarono subito a tremolare quando si chiesero cosa avrebbe scelto di fare la Tribù.


Xu Bai guardò la battaglia che si stava svolgendo nel Passo Meridionale Diviso e parve che nei suoi occhi danzassero dei fulmini. Vide Meng Hao indietreggiare da una statua strana, con il sangue che grondava dalla sua bocca.


Xu Bei vide Meng Hao, vide la Tribù del Demone del Mare, vide la strana statua a otto braccia e vide le tre Tribù di banditi che volavano verso di loro dall'altro lato del passo.


Rimase in silenzio per lo spazio di tre respiri, dopodiché sollevò la testa all'indietro e scoppiò a ridere.


"Eccentrico Volto di Sangue, Meng Hao... Ho sentito menzionare più volte il tuo nome di recente. Ho seguito le voci con molto interesse... Hai portato la Tribù della Divinità del Corvo fuori dalla regione Settentrionale del Deserto Occidentale fino a qui. Tu... mi ha davvero portato ad ammirarti!". La sua risata era chiara e precisa, priva di alcun sentimento di ipocrisia. Provava davvero un'incredibile ammirazione per Meng Hao. Dopotutto, le storie riguardo alla Tribù della Divinità del Corvo, Meng Hao e gli avvenimenti nella Sfera delle Rovine del Cammino ormai da tempo si erano diffuse in lungo e in largo.


In un certo senso, i suoi sentimenti nei confronti di Meng Hao potevano essere riassunti nell'espressione "coloro che soffrono della stessa malattia simpatizzano tra loro", o anche "le persone talentuose provano apprezzamento reciproco". La Tribù del Drago Nero e la Tribù della Divinità del Corvo avevano iniziato più o meno nella stessa situazione, sebbene la Tribù del Drago Nero fosse in una condizione di poco migliore. Quando iniziò l'Apocalisse, il Patriarca alla Recisione dello Spirito morì ed essi persero il titolo per entrare nelle Terre Nere. I membri della Tribù si abbandonarono alla disperazione e all'angoscia. Oltre a ciò, i vecchi nemici li assediarono e li attaccarono. Tuttavia, il Patriarca aveva preparato determinati elementi prima della morte, e poi Xu Bai aveva raggiunto una posizione di spicco, guidando la Tribù sul cammino del massacro che fece diventare il loro destino ancora una volta più forte. A quel punto... la grande Tribù del Drago Nero si era consolidata fermamente nei libri di storia.


Questo era il motivo per cui erano simili alla Tribù della Divinità del Corvo, e anche quello per cui poi Xu Bei sollevò la mano e puntò il dito.


"Io, Xu Bei, detesto coloro che interferiscono con le battaglie altrui. Tribù della Divinità del Corvo, permetti alla mia Tribù del Drago Nero di ostruire il passaggio a queste tre Tribù di banditi!". Il drago nero ruggì all'istante, poi i diecimila membri della grande Tribù del Drago Nero si riversarono, trasformandosi in raggi neri di luce mentre si precipitavano all'attacco. Erano seguiti da un numero consistente di neo demoni. Questi scattarono sul campo di battaglia, ma non si fermarono. Proseguirono, in direzione delle tre Tribù di banditi in avvicinamento.


I Grandi Padri delle altre tre Tribù gridarono all'istante.


"Xu Bau, che cosa stai facendo?! Tra di noi non ci sono risentimenti... Non vi abbiamo nemmeno attaccato! Stiamo solo aiutando il Passo Meridionale Diviso! Non dirmi che anche voi state cercando di superare il passo come la Tribù della Divinità del Corvo!?"


"Grande Tribù del Drago Nero, devi riflettere bene sulle cose! Se inizierai a combattere contro di noi, significherà che stai dichiarando guerra a tutte le Tribù di banditi! Una volta lasciato il passo, non riuscirete a muovervi di un metro!".


"Ho già riflettuto a fondo", rispose Xu Bei con voce fredda. Dai membri della Tribù del Drago Nero si sprigionò un intento omicida tonante. Le tre Tribù di banditi rimasero basite quando iniziò all'improvviso uno scontro acceso!


Xu Bei rise con freddezza. Aveva davvero riflettuto a fondo. Anche se la situazione non si fosse svolta in questo modo, sapeva che dopo aver superato il passo sarebbe stato circondato da banditi. Inoltre, ammirava davvero Meng Hao e la Tribù della Divinità del Corvo. Il fatto che questi osassero sfidare il Passo Meridionale Diviso era qualcosa che nemmeno lui sarebbe stato in grado di fare.


Infatti, prima di giungere qui, aveva già deciso a malincuore di consegnare la metà dei beni della Tribù.


Ma adesso c'era un'opportunità a cui naturalmente Xu Bei non avrebbe potuto rinunciare. Non avrebbe mai attaccato la Tribù della Divinità del Corvo. Questo perché fondamentalmente in questa Apocalisse, la Tribù del Drago Nero e la Tribù della Divinità del Corvo... erano le due Tribù più adatte a formare un'alleanza!


Xu Bei aveva pensato a lungo a questa cosa. "Separati, cadiamo. Formare un'alleanza è la decisione migliore. Se riuscissimo a trovare la Tribù del Vento Celeste e a formare un'alleanza a tre Tribù, allora potremmo contrattaccare queste maledette Tribù di banditi fuori dalle Terre Nere!". Era sicuro che anche la Tribù della Divinità del Corvo e la Tribù del Vento Celeste stessero pensando la stessa cosa.


Iniziò il massacro. L'aria fu pervasa da boati. Meng Hao pulì il sangue dalla bocca quando si fermò. Non prestò attenzione alla grande Tribù del Drago Nero. Questo perché, al momento, aveva rivolto tutta l'attenzione verso questa strana statua che aveva di fronte.


La sua Lancia Demoniaca si era conficcata sulla fronte della statua, facendo crollare metà della sua testa. Inoltre, tre delle sue braccia erano state frantumate.


Tuttavia, quando la Lancia Demoniaca tornò indietro ruotando e si conficcò ancora nella statua, sembrò non infliggere alcun danno. Era come se avesse perso d'un tratto parte della sua efficacia.


Questo fece tremare il cuore di Meng Hao. L'occhio rimasto alla statua brillò con freddezza quando lo guardò ancora una volta. Senza esitare, Meng Hao produsse la maschera color sangue e la indossò. Attorno a lui si sviluppò all'istante un'aura insanguinata.


"Clone di Sangue del Clan Ji!". Gli occhi di Meng Hao balenarono e dalla sua fronte si sprigionò un bagliore color rosso intenso. Al contempo, comparve un filamento lungo e color sangue, che si trasformò in una goccia di sangue. Questa si contorse quando d'un tratto si espanse, trasformandosi in un Clone di Sangue che aveva le sembianze di Meng Hao. La bocca della statua era aperta come se fosse sul punto di parlare ancora, quando all'improvviso il Clone di Sangue scattò nella sua direzione.


All'istante, la statua chiuse la bocca. Questo permise al Clone di Sangue di saltare e, seppur stranamente, non venne inflitta la minima ferita. Meng Hao lo trovò difficile da credere. Il Clone di Sangue, poiché passò attraverso la statua, rimase sorpreso, come se non avesse capito.


Fu a questo punto che la voce fantasma della statua con più braccia si poté udire ancora una volta. "Distruzione!".


Meng Hao fu pervaso da un boato tonante. D'un tratto, la sua mente esplose con un potere che era tre volte più forte del suo stesso tipo di potere dei cinque elementi che aveva usato prima. Sentì come se una spada si stesse abbattendo sul suo cervello, trafiggendo la sua mente e distruggendo ogni cosa. Dalla bocca fuoriuscì del sangue e il volto divenne pallido. D'un tratto si sentì incredibilmente debole.


L'abilità divina della statua era molto strana e Meng Hao non era in grado di fermarla. Morse la punta della lingua, sfruttando il dolore per liberare la mente. I suoi occhi erano iniettati di sangue quando lui, anziché ritirarsi, si trasformò in un raggio di luce che scattò in direzione della statua.


"Il Clone di Sangue non funziona..." pensò, mentre aumentava la sua velocità. Si trasformò in fumo verde e in una luna nera. Mentre si avvicinava, sollevò la mano destra. D’un tratto si manifestarono le abilità divine dell'Immortale di Sangue. Dei boati pervasero l'aria quando le liberò. Tuttavia, proprio come accadde con la Lancia Demoniaca, nessuna di queste ferì minimamente la statua.


Questo lasciò Meng Hao basito. Agitò la mano e comparve la Formazione del Tempo di Loto. Questa vorticò rapidamente, emettendo dei tuoni quando scatenò il potere del Tempo. Nemmeno questa sortì alcun effetto.


"Le abilità divine sono inutili. Gli oggetti magici sono inutili. La Lancia Demoniaca ha funzionato solo una volta... Ma di che cosa è fatta questa statua!?!?". Gli occhi di Meng Hao baluginarono per l'istinto omicida mentre resisteva al dolore della rottura nella sua testa.


"Perché la Lancia Demoniaca ha funzionato solo una volta...? Quando il Clone di Sangue si è avvicinato questa ovviamente stava per parlare, ma poi ha chiuso la bocca!". Nella mente di Meng Hao balenarono centinaia di idee e possibilità. D'un tratto socchiuse gli occhi.


"Non dirmi che...". Digrignò i denti e poi, senza esitazioni, sfrecciò verso la statua, preparandosi mentalmente.


L'espressione della statua era più fredda che mai. L'occhio rimasto sulla sua testa distrutta per metà brillò con una freddezza misteriosa quando parlò ancora, una terza volta: "Incanto!".


Incanto di Distruzione della Mente!


Non appena la terza parola iniziò a lasciare la sua bocca, Meng Hao sollevò la mano e utilizzò il potere dell'Ottava Maledizione del Sigillo del Demone. Puntò il suo dito verso la bocca aperta della Statua. Proprio mentre stava uscendo il suono, e d’un tratto si fermò, Meng Hao colpì la sua borsa da trasporto. Comparvero quattro spade di legno, che subito si trasformarono in raggi prismatici che sfrecciarono verso la statua.


Contemporaneamente, in risposta alla preparazione di Meng Hao di qualche istante prima, il Clone di Sangue sobbalzò. Si poterono udire delle grida quando la Lancia Demoniaca partì all'attacco. La Formazione di Spade del Tempo ruotò. Le abilità divine della Divinità di Sangue furono scatenate. Non appena la parola "Incanto" uscì dalla sua bocca, si poterono udire delle esplosioni!


Un boato enorme fece vibrare ogni cosa quando tutta la statua iniziò a tremare. Le quattro spade di legno le fecero perdere ogni forza per resistere. Boom! Questa iniziò a crollare quando la Lancia Demoniaca andò a sbattervi contro. Il Clone di Sangue assorbì la sua forza vitale. La Formazione di Spade del Tempo la trasformò in cenere. Le abilità divine dell'Immortale di Sangue di Meng Hao distrussero poi la cenere!


Nello stesso momento, Meng Hao stava sputando sangue. Dopo che la statua pronunciò l'ultima parola, un potere più forte di tre volte rispetto a prima si propagò nel suo corpo. Fortunatamente, durò solo per un breve istante. La statua venne distrutta, facendo durare il dolore soltanto per un breve momento. Ciononostante, dagli occhi, dal naso, dalle orecchie e dalla bocca di Meng Hao grondò del sangue. Proprio quando cadde all'indietro, produsse una manciata di elisir medicinali che ingerì all'istante.


Alzò lo sguardo verso la cenere che stava scomparendo, e nei suoi occhi brillò la freddezza.


"Quando la sua bocca era chiusa, non era possibile ferirla. Quando la bocca si è aperta, ha svelato la sua debolezza!"


NOTE:


1. II nome di Xu Bai in cinese è Xǔ bái. Xu è un cognome comune. Bai significa “bianco”.


Il Patreon di I Shall Seal The Heavens è ufficialmente aperto!
Sostenete la novel e il gruppo di traduzione con una donazione.
Vantaggi esclusivi vi attendono: https://www.patreon.com/madotter
Grazie!


-MadOtter
                                
                        



