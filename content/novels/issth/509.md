---
weight: 5090
title: Capitolo 509 - Posare gli Occhi sulle Terre Nere!
pubDate: 2025-03-17T11:17:34.926Z
tags:
    - issth
---


"Fratello Meng, ripenso spesso a quanto successo quell'anno nella Sfera delle Rovine del Cammino", disse con una risata Xu Bai. Guardò Meng Hao.


Proprio mentre parlò, la grande Tribù del Drago Nero iniziò a massacrare la sua rispettiva Tribù di banditi.


Meng Hao guardò Xu Bai e sogghignò. Con la voce calma come una brezza rispose: "Oh, è stato solo un colpo di fortuna. Fratello Xu, tu sei riuscito a fermare da solo quello Spirito Demoniaco. Ti ammiro molto per questo".


Da entrambi i lati si levò il boato dovuto all’acceso combattimento. Al momento, la grande Tribù del Drago Nero stava facendo le cose in grande.


E lo stesso valeva per la Tribù della Divinità del Corvo. Non avevano alcun desiderio di arrivare secondi alla Tribù del Drago Nero e far perdere la faccia al loro Sacro Antenato totemico. E questo valeva soprattutto per i Coltivatori all'Anima Nascente. Erano tutti astuti e scaltri, e non appena videro quello che stava accadendo in questo momento cruciale compresero che questa semplice scommessa sul campo di battaglia... in realtà fosse un presagio per un'alleanza, e avrebbe definito chi si sarebbe trovato nella posizione dominante.


Pertanto, senza esitazione usarono tutto il potere delle loro basi di Coltivazione per strappare la posizione a capo dell'alleanza.


Entrambi gli schieramenti attaccarono con entusiasmo questa sala per il gioco d'azzardo con campo di battaglia integrato. Le Tribù di banditi lanciarono delle grida di dolore; erano costretti a combattere, eppure, non riuscivano a fare nulla se non subire la sconfitta.


I 150.000 neo demoni di Meng Hao offuscarono il cielo. In un attimo, la Tribù della Divinità del Corvo prese il comando. Tuttavia, qualche istante dopo, il Sacro Antenato totemico della grande Tribù della Divinità del Corvo, come anche i Sacri Antenati delle Tribù di banditi, comparve improvvisamente sul campo di battaglia e la Tribù della Divinità del Corvo cominciò a restare indietro.


Ma poi, tre raggi di luce comparvero all'improvviso tra la Tribù della Divinità del Corvo. Si trattava di tre raggi di luce colorata che non erano comparsi nella battaglia precedente con la Tribù del Demone del Mare. All'istante, si levarono al cielo delle grida potenti quando... comparvero tre Sacri Antenati totemici!


Questi erano i tre Sacri Antenati totemici che Meng Hao aveva assorbito nella sua forza quell'anno, insieme all'Alleanza delle Otto Divisioni. L'intensità del massacro si infiammò all'istante.


"Fratello Meng", disse Xu Bai con voce fredda, "tu e la tua Tribù della Divinità del Corvo avete combattuto fino a qui dal nord. Ho sentito molte storie. Tuttavia... quest'ultima fase del viaggio sarà la più difficile.


Alla fine, tutte le Tribù più potenti si riuniranno. Che lo vogliano o meno, se non dispongono di Spiriti Demoniaci, alla fine diventeranno Tribù di banditi.


Cercheranno di strappare uno Spirito Demoniaco e sottrarre le risorse delle altre Tribù, compiendo dei massacri per essere notati dall'Alleanza della Corte Celeste o dalle grandi Tribù che hanno le risorse necessarie a sopravvivere nelle Terre Nere. Ciascuna di loro deciderà di diventare una Tribù ausiliaria, in cambio della possibilità di sopravvivere". Lo scontro feroce adesso aveva raggiunto una fase critica. La Tribù della Divinità del Corvo stava ottenendo un controllo sempre maggiore e, se nulla fosse andato storto, sembrava che sarebbe rimasta dietro la grande Tribù del Drago Nero.


"L'unica possibilità che abbiamo è formare un'alleanza", continuò lentamente Xu Bai. "La Tribù della Divinità del Corvo e la Tribù del Drago Nero devono trovare la Tribù del Vento Celeste per formare un'alleanza a tre. Se avanziamo insieme, allora, una volta raggiunte le Terre Nere, le nostre Tribù potranno continuare all'infinito. È l'unico modo che abbiamo per assicurarci non solo la possibilità di arrivare alle Terre Nere, ma anche di restare lì in totale sicurezza. Sono certo che tu abbia già compreso tutto questo, Fratello Meng. Non dovrei nemmeno parlarne".


D'un tratto, dalla direzione della Tribù della Divinità del Corvo provennero delle esplosioni. A questo punto, l'ottanta percento dei nemici era morto. I rimanenti erano sparpagliati e tentavano di fuggire per salvarsi.


Certo, non sarebbe passato molto tempo prima che tutta la Tribù di banditi sarebbe stata sterminata.


Riguardo alla Tribù del Drago Nero, questi avevano distrutto solo il cinquanta percento circa della Tribù di banditi contro cui stavano combattendo; era evidente che fossero di poco più lenti.


Xu Bei aggrottò la fronte. Dentro di sé rimase scioccato, e il suo rispetto per la Tribù della Divinità del Corvo crebbe. Proprio mentre Meng Hao rimuginava sulle cose che aveva appena detto, si schiarì la voce e osservò con uno sguardo profondo i membri della Tribù del Drago Nero.


Questo fece diventare rossi gli occhi dei membri della grande Tribù del Drago Nero. Era come se provassero vergogna, come se fosse calata su di loro una forte pressione. Tutti i membri della Tribù sciolsero i cordini neri che avevano legato attorno ai polsi. In quel momento, sollevarono il capo al cielo e gridarono; le loro basi di Coltivazione esplosero quasi del cinquanta percento. Fu con una follia esplosiva che continuarono a combattere contro la Tribù di banditi in fuga.


La furia della grande Tribù del Drago Nero d'un tratto capovolse la loro situazione. Le vittime aumentarono nella Tribù di banditi, sconcertandoli. I membri della Tribù di banditi sopravvissuti furono pervasi dalla disperazione e dal terrore, e iniziarono a battere in ritirata nel caos più totale.


"Uccidiamoli!" gridarono i membri della grande Tribù del Drago Nero mentre continuavano il massacro. Anche la Tribù della Divinità del Corvo avanzò. Una volta trascorso il tempo necessario a metà bastoncino d'incenso per bruciare, le due Tribù portarono a termine il massacro quasi nello stesso momento. Ancora ardenti per l'intento omicida, entrambe le Tribù tornarono alle spalle di Xu Bai e Meng Hao.


Le due Tribù si scontrarono; sembrava che nessuna delle due fosse disposta ad arrendersi.


Xu Bai guardò la Tribù della Divinità del Corvo e fece un respiro profondo. Nel profondo, era sconvolto. Sapeva che solo rimuovendo i sigilli dei cordini neri la grande Tribù del Drago Nero sarebbe riuscita ad assicurarsi un pareggio. Tuttavia, era ancora dell'opinione che se avessero aperto i sigilli all'inizio dello scontro, la Tribù della Divinità del Corvo non sarebbe riuscita ad essere all'altezza.


Ma poi lanciò un'occhiata ai branchi di neo demoni. Fu a questo punto che notò che il branco di neo demoni della Divinità del Corvo non era più composto da 150.000 elementi. Adesso era aumentato di 20.000, il che lo fece sussultare. Il suo cuore tremò ed egli iniziò a respirare in modo affannoso.


"Non mi meraviglia il fatto che le voci dicano che la Tribù della Divinità del Corvo... tragga energia dalle battaglie!" pensò. "Ogni scontro li rende più forti! Inoltre... il loro Sacro Antenato totemico più forte, Meng Hao, non ha fatto nemmeno una mossa! La Tribù della Divinità del Corvo è molto più potente di quello che potessi immaginare".


Riguardo a Meng Hao, aveva riflettuto molto su quello che era accaduto dopo che la Tribù del Drago Nero aveva rimosso i sigilli. Questo fece crescere ancora di più la sua ammirazione nei confronti della Tribù del Drago Nero.


La risata fragorosa di Xu Bai riecheggiò. Fu con genuina sincerità che guardò Meng Hao e disse: "Fratello Meng, formiamo un'alleanza. Che cosa ne pensi?!"


"Io dico di si!" rispose Meng Hao senza esitare. I benefici di un'alleanza simile erano di gran lunga superiori agli svantaggi. Inoltre, Meng Hao sapeva che, una volta raggiunte le Terre Nere, la Tribù della Divinità del Corvo avrebbe potuto unirsi alla Chiesa della Luce Dorata. In quel momento, non sarebbe più andato con loro, ma si sarebbero separati.


Pertanto, alla fine, aggiungere un altro alleato avrebbe fornito solo un'ulteriore sicurezza alla Tribù della Divinità del Corvo.


"Uomini, preparatevi per un sacrificio e un patto di sangue!" gridò Xu Bai. Per la Tribù del Drago Nero un'alleanza era molto importante. Proprio quando le parole lasciarono la bocca di Xu Bai, gli Anziani e i Sacerdoti della Tribù del Drago Nero si avvicinarono. Riguardo al Grande Padre della grande Tribù del Drago Nero... questi non era altro che Xu Bai.


Dalla parte di Meng Hao, si avvicinarono tutti i Coltivatori all'Anima Nascente della Tribù della Divinità del Corvo. Il sacrificio era stato compiuto, e il patto era stato sigillato spargendo il sangue sulle labbra. Era stata formata un'alleanza proprio come quella che esisteva nelle leggende del Deserto Occidentale. Gli antenati dei neo demoni e i Sacri Antenati totemici fecero il giuramento, e si formò un'alleanza bilaterale priva di un componente primario e uno secondario!


Il giorno seguente fu un giorno di riposo e riorganizzazione. Le due parti ripartirono le risorse in parti uguali. Riguardo a Meng Hao, nel momento della verità fu svelato che in effetti potesse controllare il branco dei 70.000 neo demoni forti della Tribù del Drago Nero. Per questo, quando giunse il momento dello scontro, il branco di Meng Hao era stato di 240.000 elementi!


Un drago nero e una corazzata sfrecciarono nel cielo verso sud.


La fase finale del viaggio sarebbe stata portata a termine in soli tre mesi. Tuttavia, quei tre mesi avrebbero rappresentato senza alcun dubbio la campagna militare più difficile che la grande Tribù del Drago Nero e la Tribù della Divinità del Corvo avessero mai condotto!


Durante il primo mese, scesero sul campo di battaglia sette volte, contro nove Tribù diverse. Ogni tre o cinque giorni circa si imbattevano nelle Tribù di banditi. Nonostante tutti i conflitti vissuti dalla Tribù della Divinità del Corvo, una frequenza simile era qualcosa di inaudito.


Lo stesso valeva per la grande Tribù del Drago Nero. Se non fosse stato per il fatto che le due Tribù erano alleate, avrebbero certamente subito delle perdite significative, forse anche per più della metà. Non sarebbe stato così negativo per la Tribù della Divinità del Corvo, grazie ai neo demoni. La grande Tribù del Drago Nero, però, avrebbe trovato questa situazione molto più difficile.


In ogni caso, grazie alla loro alleanza a due, il mese di campagna li lasciò esausti ma impedì che ci fossero perdite significative.


Ci furono tre occasioni in cui il corso della battaglia fu cambiato dai neo demoni di Meng Hao, che adesso comprendevano anche il branco di neo demoni della grande Tribù del Drago Nero.


Il potere spaventoso che era in grado di esercitare portò i membri della Tribù del Drago Nero ad essere pervasi dallo shock, e ancor di più, dall'eccitazione. Anche Xu Bai rimase esterrefatto da Meng Hao. Non aveva mai sentito di nessun Dominatore di Demoni che potesse fare ciò che faceva Meng Hao.


Nel primo mese, sebbene entrambe le Tribù subirono delle perdite, Meng Hao fu in grado di far crescere ancor di più il suo branco di neo demoni. Per questo motivo, la grande Tribù del Drago Nero collaborava secondo un accordo per cui non avrebbe attaccato i neo demoni nemici. Alla fine, il branco di neo demoni di Meng Hao raggiunse i 300.000 elementi!


Quando comparve un numero così vasto di neo demoni, il Cielo fu scosso e la Terra tremò.


Durante il secondo mese, presero parte a più di venti scontri. In due occasioni trovarono delle alleanze tra le Tribù di banditi. Tuttavia, di fronte al terribile branco di neo demoni di Meng Hao, le Tribù di banditi venivano distrutte come rami secchi.


Alla fine del secondo mese, il branco di neo demoni di Meng Hao contava... 400.000 elementi!


400.000 neo demoni era qualcosa di mai visto o sentito prima nel Deserto Occidentale. Nemmeno una grande Tribù con un Patriarca alla Recisione dello Spirito avrebbe mai potuto avere un branco di neo demoni così vasto. Era semplicemente impossibile che un Dominatore di Demoni marchiasse così tanti neo demoni. Infatti... il cibo necessario al sostentamento di 400.000 neo demoni era sufficiente a mandare in bancarotta in pochissimo tempo anche una grande Tribù.


Quando il branco di Meng Hao raggiunse i 400.000 neo demoni, le battaglie... divennero facili. Nell'ultimo mese, non incontrarono praticamente alcun Coltivatore ostile. Attraversarono la terra senza ostacoli mentre si dirigevano verso le Terre Nere.


In effetti, sembrava che non ci fossero ripercussioni per lo sterminio della Tribù del Demone del Mare nel Passo Meridionale Diviso.


Ciononostante, Meng Hao non poté scrollarsi di dosso la sensazione di crisi imminente che continuava a presentarsi nel suo cuore. Anche Xu Bei continuava ad accigliarsi. Sembrava che qualcosa non tornasse. Anche gli altri Coltivatori all'Anima Nascente ebbero delle reazioni simili.


Alla fine del terzo mese, dopo aver lasciato il Passo Meridionale Diviso, la grande Tribù del Drago Nero e la Tribù della Divinità del Corvo... posarono finalmente lo sguardo sulle Terre Nere!!


Nel momento in cui ciò accadde, sui volti di Meng Hao e Xu bai, come anche quelli dei membri dei loro Clan, si fece largo un'espressione terribile.




Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
MadOtter                        


                                



