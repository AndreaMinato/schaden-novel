---
weight: 5250
title: Capitolo 525 – Tribolazione Celeste, Sono Secoli Che Non Ci Vediamo!
pubDate: 2025-03-17T11:17:34.929Z
tags:
    - issth
---


Nel momento in cui i cinque elementi si unirono, la base di Coltivazione di Meng Hao non cambiò, ma la sua abilità marziale si raddoppiò di nuovo in un istante. All'inizio aveva cominciato con un potere equivalente all'apice di un'avanzata Anima Nascente; ora, possedeva un potere equivalente a sedici!


Un potere talmente terrificante superava enormemente la portata dello stadio dell'Anima Nascete. Anche qualcuno al grande cerchio di questo stadio si sarebbe sbriciolato come erba secca davanti al suo potere di sedici Anime Nascenti all'apice della fase avanzata.


Questo era l'incredibile e spaventoso potere della Sfera della Perfezione!


Tuttavia, per Meng Hao, un tale terrificante potere veniva al prezzo della longevità. Mantenere la presa su questo potere significava che la sua longevità non fosse più di cento anni, ma di sei!


Dopotutto, non possedeva davvero un'Anima Nascente Perfetta; l'aveva ottenuta con metodi alternativi... Ma in realtà, neppure una vera Anima Nascente Perfetta poteva avvicinarsi a questo potere incredibilmente spaventoso.


Su questo nuovo cammino verso l'Anima Nascente che Meng Hao aveva forgiato, possedeva la Perfetta abilità marziale che superava di molto anche il potere straordinario dell'Anima Nascente Perfetta. Dato che aveva operato solo su speculazioni e non in base a delle ricerche, non gli era chiaro quale sarebbe stato il risultato finale. Ma percependo l'abilità marziale che esisteva dentro di lui, realizzava ora che il suo cammino fosse incredibilmente stupefacente.


Il potere marziale eruttò e la sua aura divenne rapida e feroce mentre combatteva il Giglio della Resurrezione a cinque petali. Il suo corpo era il campo di battaglia su cui le due forze si scontravano l'un l'altra.


Non appena collisero, il Giglio della Resurrezione lanciò un ululato miserabile. Non importava gli fosse improvvisamente sbocciato un quinto petalo; sotto lo spaventoso potere di Meng Hao, era... incapace di sostenere anche un solo colpo.


Mentre il Giglio collassava sotto l'attacco di Meng Hao, delle esplosioni invisibili si propagavano. Era stato ricacciato indietro ripetutamente e si era completamente ritirato dalla precedente posizione di superiorità; ora, tutto ciò che poteva fare era nascondersi nelle estremità di Meng Hao, abbandonando qualsiasi pensiero di innalzarsi vittorioso e sperando che Meng Hao non lo attaccasse ulteriormente.


Quest'ultimo prese un profondo respiro mentre alzava lo sguardo sulla sesta Anima Nascente che levitava vicino alla sua testa, l'Anima Nascente del Vento.


Dopo un momento, i suoi occhi brillarono di determinazione.


“Dato che ho deciso di essere forte, potrei far che acquisire il pinnacolo del potere!” Senza esitazione sollevò la mano destra e indicò l'Anima Nascente del Vento. Questa baluginò all'istante e si mosse con velocità incredibile. Non fu un teletrasporto minore; in realtà era superiore perfino a quello. Apparve immediatamente dentro di lui dove si fuse con le altre Anime Nascenti.


BOOMMMM!!!


Il grande cerchio dei sei elementi! Un'Anima Nascente dei Sei Colori!


L'incredibile abilità marziale schizzò in alto, raddoppiata ancora una volta. Si sprigionò un'aura spaventosa equivalente a trentadue Anime Nascenti al loro apice che fece tremare il Mare Viola. Tutto tremava; questo era... l'Eccelso dei Sei Colori!


Meng Hao poteva spazzare via tutti i Coltivatori all'Anima Nascente. Si trovava solo a un passo dallo stadio della Recisione dello Spirito, eppure, in tutte le terre del Paradiso Meridionale era sicuramente... il numero uno al di sotto di quella fase!


Se la sua base di Coltivazione riuscisse a oltrepassare lo stadio avanzato dell'Anima Nascente fino al grande cerchio, allora con la sua abilità trentadue volte quella normale, di fronte i Coltivatori alla Recisione dello Spirito... non sarebbe stato così debole e avrebbe potuto essere considerato abbastanza forte da difendere se stesso.


Poteva sembrare una piccola cosa, ma la Recisione dello Spirito... era uno stadio di Coltivazione che poteva essere considerato una importante area di demarcazione. La Condensazione del Qi, la Stabilità della Consistenza, la Formazione del Nucleo e l'Anima Nascente. Questi stadi erano ancora chiamati, in realtà, stadi dei... mortali!


Usando un potere incredibile, si accumulava energia... tutto allo scopo di irrompere a un nuovo tipo di vita. La Recisione dello Spirito!


La Recisione dello Spirito, la Ricerca del Dao e l'Ascensione Immortale erano le tre fasi che venivano chiamate stadi degli... Immortali!


La differenza tra mortali e Immortali era tale che se qualcuno nella sfera mortale fosse stato davvero in grado di combattere contro un onnipotente membro della sfera Immortale, e se la voce di ciò si fosse propagata, avrebbe causato un fragore incredibile in tutto il Paradiso Meridionale.


Normalmente, una cosa del genere sarebbe stata possibile solo con l'aiuto di preziosi tesori. Affidarsi solo al proprio corpo sarebbe stato impossibile!


Ma in quest'attimo, era possibile per Meng Hao.


Quando raggiunse il grande cerchio dei Sei Colori, il Giglio della Resurrezione dentro di lui cominciò a tremare. Prima di poter tremare troppo a lungo, Meng Hao lo colpì con tutto il potere della sua base di Coltivazione.


Dei boati indescrivibili riempirono Meng Hao, come dei tuoni. Il Giglio della Resurrezione lanciò un grido senza precedenti. Tutte le sue difese crollarono, incapaci di sostenere l'abilità marziale e il Senso Divino di Meng Hao che premevano direttamente sul suo nucleo.


Tremava e gridava, terrorizzato. Possedeva una propria coscienza e nelle sue memorie non riusciva a ricordare di essersi mai sentito così senza speranza. In origine, lui sarebbe dovuto essere in una posizione superiore a tutti gli altri esseri viventi e Meng Hao nulla più che un corpo ospite per se. Ora, però, era lui a essere posseduto; stava... diventando parte di Meng Hao.


Non c'era nulla che potesse fare. L'abilità di trentadue Anime Nascenti al picco della fase avanzata erano tali che il Giglio della Resurrezione poteva solo guardare sconcertato mentre il Senso Divino penetrava nel suo nucleo. In questo momento, la sua vita e la sua morte erano completamente nelle mani di Meng Hao, il quale, però, non lo distrusse. Invece, marchiò la sua coscienza con un proprio sigillo.


“Questo sigillo non è indelebile. Fra cento anni da ora, se non riuscirai a trovare un modo per far apparire un sesto petalo, allora ti distruggerò.


Se apparirà un sesto petalo, il sigillo si dissiperà e allora avrai un'altra occasione per cercare di possedermi. Allora, sarai qualificato... per provare a combattermi di nuovo!” Le fredde parole di Meng Hao echeggiarono dal sigillo che aveva imposto sulla coscienza del Giglio della Resurrezione. Il quale tremò, in soggezione di Meng Hao ma anche pieno di ferocia e nessuna intenzione di riconciliarsi. Tenendo a bada il suo cuore selvaggio, lentamente si calmò.
In realtà, ciò che Meng Hao voleva, era solo il cuore selvaggio del Giglio.


Avendolo sconfitto, si sedette a gambe incrociate per studiare la sua base di Coltivazione in espansione. Al momento, poteva chiaramente percepire che la sua longevità, se rimaneva nel suo stato attuale, sarebbe durata solo altri tre anni, o magari un po' di più.


“È un peccato che non possieda una settima Anima Nascente. Mi lascerebbe con solo un anno di longevità, ma con una settima Anima Nascente, mi domando... se potrei lottare contro lo stadio della Recisione dello Spirito?” Una luce brillante apparve nei suoi occhi.


All'improvviso, toccò la borsa da trasporto ed estrasse una scatola di legno.


Guardare la scatola lo faceva pensare al suo Maestro, il Demone degli Elisir. La scatola gli era stata data da lui e conteneva un elisir medicinale che non solo poteva sopprimere il Giglio della Resurrezione, ma anche aiutarlo a ottenere una svolta per la sua base di Coltivazione. Poteva anche aumentare la sua longevità.


Per tutti questi anni non ne aveva mai consumata una. Ora, però, ne tirò fuori una senza esitazione, fece alcune copie, e se la mise in bocca. Rimase seduto lì a meditare mentre l'elisir si dissolveva, la sua base di Coltivazione divenne più stabile e la sua forza vitale più vigorosa. Il potere si fuse con la sua Anima Nascente dei Sei Colori, ripristinando all'istante la sua longevità.


Alcuni momenti più tardi, dopo che l'elisir era stato pienamente assorbito, ne fece altre copie e iniziò a consumarle. Passarono alcuni giorni, dopo i quali, aprì gli occhi uscendo dalla meditazione. Questi splendevano in modo incredibile; la sua forza vitale era stata ripristinata, all'apparenza, a circa mezzo ciclo di sessantanni.


La sua borsa di trasporto era ora priva di Pietre dello Spirito e aveva consumato molti elisir medicinali. Tuttavia, in realtà aveva aggiunto quasi un migliaio di anni alla sua longevità; sfortunatamente, l'efficacia degli elisir diventava sempre più debole. Alla fine, smisero di funzionare del tutto. Quello era come di solito gli elisir che aumentavano la longevità funzionavano.


Dopotutto, la vita non poteva superare i mille anni. Questa regola non poteva essere cambiata e il potere dei mortali non avrebbe mai potuto lottare contro di essa!


“Potrebbero sembrare come trentanni, ma se tengo le sei Anime Nascenti separate nelle situazioni normali e le combino solo in circostanze speciali, allora il mio problema di longevità sarà risolto.” Ora che non doveva preoccuparsi della sua longevità, tirò un sospiro di sollievo. Se solo avesse avuto una settima Anima Nascente... sarebbe stato molto meglio.


Si alzò; al che si udirono dei suoni come di scoppiettii provenire dal suo corpo. Ora era tre teste più alto di prima. Le sue spalle erano più larghe, ma il suo corpo era ancora più slanciato.


I suoi muscoli non erano cresciuti, ma era chiaramente più forte e più robusto. Tutto il suo sangue e le sue carni erano colmi di un potere sconcertante. Vene blu sporgevano dalla pelle e ogni battito del suo cuore pompava il suo sangue caldo attraverso il corpo.


Anche il suo corpo fisico aveva sperimentato un aumento di resistenza senza precedenti.


Al momento, appariva strano e bizzarro, irradiando un indescrivibile portamento imponente. Sembrava qualcosa di superiore al mondo mortale, qualcosa di una possanza senza precedenti.


All'improvviso, si udì un crepitio provenire dalla sua mano destra. Meng Hao guardò in basso e vide il guanto diafano del Clan Fang esplodere in piccoli pezzi.


Il potere del suo pugno ora eccedeva quello del guanto.


Raccolse velocemente i pezzi e li mise nella sua borsa da trasporto.


“Bene allora, questo conterà come una delle Abilità Divine. Le Sei Trasformazioni dell'Anima! In circostanze normali, rivelerò solo il potere della Prima Anima!” Gli occhi gli luccicarono e l'Anima Nascente dei Sei Colori dentro di lui tremò. Apparvero delle immagini fantasma e nell'arco di pochi respiri, si separarono, trasformandosi in sei Anime Nascenti diverse, che si sedettero a gambe incrociate nella sua regione del dantian, a meditare e Coltivare.


La sua aura diminuì all'improvviso; la sua base di Coltivazione era di nuovo al picco della fase avanzata dell'Anima Nascente. Anche il suo corpo cambiò; non era più così alto e possente, era tornato alla sua altezza precedente e il potere delle sue carni e del suo sangue erano tornati normali. La sua intera persona ora sprigionava l'aura da studioso che aveva di solito.


Dopo aver studiato per un momento la sua base di Coltivazione per assicurarsi che il metodo fosse corretto e che il problema della longevità fosse stato risolto, alzò lo sguardo sul Mare Viola. Non c'era bisogno per lui di inviare in giro il Senso Divino; l'intero Mare Viola era i suoi occhi. Poteva vedere la tempesta che cresceva in alto nel cielo, i fulmini che danzavano e le nubi della Tribolazione che si formavano.


Il suo corpo scattò. Si udì, in tutte le direzioni, il suono delle esplosioni mentre il Mare Viola attorno a lui diventava un vortice enorme. Il suo corpo si trasformò in un raggio di luce che sfrecciò in alto, dalle profondità del Mare Viola fino alla superficie.


Mentre si muoveva verso l'alto, il vortice divenne più grande, agitando la superficie e formando delle onde enormi. Era come se l'intero Mare Viola lanciasse un grido che saliva fino ai Cieli, accogliendo Meng Hao durante la sua risalita!


Questa era la prima volta in più di cento anni, da quando era sceso nelle profondità del letto marino... che riemergeva nel mondo esterno!


BOOM!


Il Mare Viola ruggì, mentre le onde gigantesche si propagavano in tutte le direzioni. Meng Hao stava lì sulla superficie dell'acqua, osservando le nubi della Tribolazione in alto nel cielo.


Innumerevoli fulmini crepitavano e tuonava. Era come se avendolo trovato, la Tribolazione Celeste ruggisse contro di lui.


L'espressione di Meng Hao era la stessa di sempre mentre diceva con calma: “Tribolazione Celeste... Sono secoli che non ci vediamo!”




Novelleleggere apre una piccola raccolta fondi! Per tutti i dettagli e i vantaggi (e se vi andasse di aiutarci) potete cliccare il seguente link:
https://novelleleggere.com/news/raccolta-di-fondi-per-novelle-leggere/#comment-99706


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


https://www.patreon.com/madotter


Grazie!
                                
                                



