---
weight: 527
title: Capitolo 527 – Settima Anima!!
pubDate: 2025-03-17T11:17:34.930Z
tags:
    - issth
---


Non c'era neppure bisogno di descrivere come apparisse Meng Hao paragonato all'enorme dito se visto da lontano. Sembrava davvero un insetto.


Ma a chi sarebbe importato!?


Quando il suo pugno colpì il dito, un boato enorme scosse i Cieli e il Mare Viola. Onde giganti si propagarono sulla superficie dell'acqua. Ovviamente, solo Meng Hao era lì per vederlo; se ci fosse stato qualcun altro, probabilmente sarebbe stata la cosa più scioccante che avrebbe visto nella sua vita.


Mentre risuonava lo scoppio dell'esplosione, del sangue spruzzò dalla bocca di Meng Hao. Ma, nonostante fosse stato scagliato via, la sua risata continuò a echeggiare nell'area.


Mentre rideva, alzò lo sguardo sul dito dai sette colori e lo guardò mentre si infrangeva in innumerevoli pezzi. Si formò un lago di fulmini di sette colori, composto da un'infinità di archi di elettricità, di cui molti penetrarono nel corpo di Meng Hao. E mentre quest'ultimo rideva, il Fulmine della Tribolazione....


Fu completamente distrutto!


Nel mezzo dell'eco persistente, le Nuvole della Tribolazione si stavano assottigliando e sembravano sul punto di dissiparsi. Apparentemente, per Meng Hao la Tribolazione Celeste era piuttosto semplice da superare.


Ma, in verità, non lo era. In realtà era molto più intensa delle precedenti Tribolazioni. Tuttavia, la sua sensazione al riguardo... era influenzata dal fatto che i suoi cento e più anni di meditazione isolata erano terminati con la sua ascesa a ciò che virtualmente era il picco della sfera mortale nel Paradiso Meridionale!


Meng Hao si pulì il sangue dalla bocca. Nella Sesta Anima lui era il più forte. Levitò per un momento a mezz'aria, poi scalciò ancora una volta col piede. Quando volò in alto, verso le Nuvole della Tribolazione che si stavano dissipando, si udì il botto.


Sapeva che quando le nubi si comportavano in questo modo, in realtà il loro potere distruttivo cresceva. Sembravano dissiparsi ma in realtà... se non fosse stato attento, sarebbe morto di sicuro.


Nell'attimo in cui si gettò all'attacco, si sentì improvvisamente un ruggito provenire dalle sottili Nuvole della Tribolazione. All'improvviso, tutte le nubi si contrassero per formare... un pugno enorme e scioccante!


Il pugno era completamente formato dalle Nuvole della Tribolazione e al suo interno turbinavano innumerevoli saette di sette colori. Questo non era più solo il fulmine... era il potere diretto delle Nuvole della Tribolazione!!


Queste si erano radunate tutte assieme a formare una Tribolazione Celeste, giunta qui per distruggere ogni cosa esistente.


Meng Hao si mosse velocemente a mezz'aria, guardando le turbinanti Nuvole della Tribolazione che formavano l'enorme pugno. Poteva percepire chiaramente la volontà di distruzione al loro interno.


I suoi occhi brillavano vividi mentre con la mano sinistra faceva un gesto verso il mare sottostante.


“Mare Viola!”


Il Mare Viola era lui, e lui era il Mare Viola!
Mentre le parole lasciavano la sua bocca, il Mare Viola nella sua interezza, l'Apocalisse del Deserto Occidentale, iniziò a muoversi. Un enorme vortice iniziò a girare, creando onde imponenti sulla superficie dell'acqua.


Nel centro, che era esattamente al di sotto di Meng Hao, sorse all'improvviso una gigantesca colonna d'acqua. Era larga migliaia di metri, lo circondò, rendendolo il proprio centro e sfrecciò in aria.


Mentre la colonna d'acqua volava in alto, il resto della superficie del Mare Viola sprofondò. Nello stesso istante, l'indice della mano destra di Meng Hao puntò verso il basso.


“Spettri!”


Gli spettri di tutti i neo-demoni e i Coltivatori morti nell'Apocalisse esistevano ora come parassiti dentro al Mare Viola. Proprio ora, risposero alla chiamata di Meng Hao, comparendo all'istante da tutte le direzioni. Si gettarono dentro la colonna di acqua marina, riempendola e formando l'anima della colonna!


Eccetto che l'anima era frammentata. Quella vera... era Meng Hao stesso!


Boom!


La colonna, larga migliaia di metri, oltrepassò Meng Hao, trasformandosi magicamente in un braccio gigante!


E più in alto ancora, il braccio terminava in un pugno.


Un pugno viola e un braccio viola. Erano come... il braccio dello stesso Mare Viola!


Se ci fossero stati dei testimoni a osservare da lontano, sarebbero rimasti sbalorditi a un livello senza precedenti, incidendo per sempre nelle loro menti questa immagine.


Ciò che avrebbero visto erano le Nuvole della Tribolazione trasformarsi in un pugno, rappresentante la Volontà del Cielo e un altro pugno che si protendeva dal mare, rappresentante il cuore dell'Apocalisse. Uno dei due scendeva dall'alto, l'altro sorgeva da in mezzo al mare; e lì a mezz'aria... si scontrarono l'un l'altro.


Il boato risuonò in tutte le direzioni, squassando il Cielo e la Terra e facendo vibrare il Mare Viola. Questa scena era incredibilmente scioccante, così mostruosa che era impossibile da descrivere.


Trascendere la Tribolazione in questa maniera era senza precedenti!


Prima di Meng Hao, nessuno aveva mai fatto qualcosa del genere, e dopo questo giorno, probabilmente non ci sarebbe stato nessun altro!


La volontà del Mare Viola si era trasformata in un braccio per distruggere la Tribolazione Celeste. Questo braccio conteneva l'apice del potere distruttivo, un potere come quello appartenente a un enorme Demone Maggiore. Se Meng Hao non avesse iniziato in precedenza la Trasmigrazione Demoniaca, non sarebbe mai stato in grado di fare una cosa del genere.


Improvvisamente, le Nuvole della Tribolazione emisero un'esplosione di tuono incredibile. I fulmini al loro interno esplosero, trasformandosi in un rombo che poteva essere udito chiaramente nei dieci avamposti sulla superficie del mare.


Innumerevoli saette cozzarono contro il potere della distruzione, venendo poi trasformate in innumerevoli scintille di elettricità; la quale si fuse con il Mare Viola, facendo svanire un grande numero di spettri. Parte di questa elettricità si fuse con Meng Hao, riempendolo.


Alla fine, dopo che l'ultimo frammento del fulmine si era dissipato, il pugno non era più visibile. I fulmini svanirono. Dato che non era in grado di distruggere Meng Hao, sembrava che la Tribolazione Celeste avesse scelto di ritirarsi.


Per quanto riguardava il braccio di Mare Viola in c'era Meng Hao, perse il suo spirito, perse la sua volontà e ricadde nel mare. Si sentì un forte boato quando l'acqua ritornò nel mare, causandone di nuovo l'innalzamento.


Meng Hao levitava a mezz'aria con i fulmini che correvano costantemente attraverso il suo corpo. Tossì una grossa boccata di sangue poi tornò velocemente verso il mare. Proprio quando era sul punto di tuffarsi nei flutti, si fermò in piedi sulla superficie. I fulmini danzavano sul suo corpo; aveva il volto pallido mentre guardava il cielo. La scomparsa delle Nuvole della Tribolazione si arrestò all'improvviso.


Sembrava che alla Tribolazione Celeste fosse rimasto un briciolo di potere dopotutto e volesse effettuare un colpo finale!


Meng Hao socchiuse gli occhi e iniziò a far ruotare la sua base di Coltivazione. Un dolore acuto colpì il suo corpo come un pugnale e tossì altro sangue. Tuttavia, quando tossì, la sua mente tremò all'improvviso.


La ragione era che dentro al sangue che aveva appena sputato si vedeva una grande quantità di scintille elettriche. Poteva solo immaginare che al momento sembrava quasi... un fulmine di forma umana.


“Tuono. Fulmine...” La sua mente tremò, ignorando la Tribolazione sopra la sua testa e qualunque altra cosa, la sua mente sembrò riempirsi di un caos primordiale mentre un'idea incredibile, persino stupefacente, prendeva forma.


“Il fulmine è una manifestazione di potere, qualcosa che può formare un tatuaggio totemico... In tal caso... potrebbe anche... formare un'Anima Nascente!! La mia Settima Anima Nascente... Un'Anima Nascente del Fulmine!


Se potessi davvero formare una settima Anima Nascente, allora quando entrassi nella Settima Anima, sarei in grado di brandire un potere equivalente a sessantaquattro Anime Nascenti al picco della fase avanzata!


No, non è esatto. Non sarebbe al picco della fase avanzata, sarebbe del grande cerchio dello stadio dell'Anima Nascente!” Meng Hao stava ansimando. Senza esitazione, estrasse tutti i suoi Elisir per l'Acquisizione dell'Anima di Un Colore rimanenti dalla sua borsa da trasporto. Lasciandone solo uno per sicurezza, si mise gli altri in bocca.


Nell'istante in cui gli elisir entrarono nella sua bocca, sentì quel Senso Divino speciale passare nel suo corpo. Improvvisamente, provò dolore ovunque.


Quando il dolore comparve, alcuni lampi fuoriuscirono dal suo corpo. Questi fulmini contenevano il potere della Tribolazione Celeste sia di quella attuale, sia i resti dovuti a quelle del Nucleo Dorato Perfetto e della Stabilità della Consistenza Perfetta. Tutti questi fulmini vennero estratti a forza e risucchiati nella regione del suo dantian.


In un battito di ciglia, tutte le scintille di elettricità iniziarono a fondersi assieme. Immediatamente si sedette a gambe incrociate sulla superficie dell'acqua. Ignorò la Tribolazione in alto e si concentrò completamente sulla meditazione e sempre più scintille cominciarono ad addensarsi nel suo dantian.


Tutti i fulmini nell'area smisero di muoversi, per poi essere risucchiati verso Meng Hao. I fulmini sia in aria che nel mare si agitarono e brillarono mentre sprofondavano nel suo corpo fino al dantian.


Usando il suo corpo come calderone degli elisir, la sua volontà come formula e la sua vita come fiamma, iniziò a creare!


Il processo fu veloce. In un batter d'occhio, un ruggito gli colmò la mente mentre i fulmini nel suo dantian si condensarono in una gigantesca palla che iniziò a fremere, per poi frantumarsi e una piccola persona, alta sette pollici, apparve!


Questa persona appariva esattamente uguale a Meng Hao in tutti gli aspetti. Questa era la sua settima Anima Nascente, che per una fortuita coincidenza era stato capace di creare... l'Anima Nascente del Fulmine!
Non appena questa piccola persona comparve, la base di Coltivazione di Meng Hao esplose. Non era più al picco della fase avanzata; ora aveva fatto breccia nel... grande cerchio dell'Anima Nascente!


I capelli frustavano attorno a lui mentre raggiungeva l'apice del potere dell'Anima Nascente!


Allo stesso tempo, le sottili Nuvole della Tribolazione nel cielo sembrarono essere state provocate. Nessuno aveva mai osato avere un avanzamento nella base di Coltivazione nel mezzo della Tribolazione Celeste! E inoltre, chi mai aveva osato assorbire il potere della Tribolazione stessa!?


Tutto questo spinse le Nuvole a disperdersi, per poi formare... una saetta dall'aspetto umano!


Non era completa ed era in effetti leggermente sfocata e dai tratti poco chiari. Tuttavia, emanava comunque una pressione terrificante e incredibile. Si gettò contro di lui all'istante.


“Settima Anima!” Gli occhi di Meng Hao brillarono di una luce distruttiva quando l'Anima Nascente del Fulmine si sovrappose e combinò con le altre, portandolo nella Settima Anima.


Boom!!


Il suo corpo era già incredibilmente forte. Ma ora, cambiò di nuovo. Ancora una volta più alto e ancor più valente. Ora non era più di aspetto Demoniaco, ma più simile a un Demonio Immortale!


I suoi lunghi capelli frustavano l'aria e il suo corpo irradiava una spaventosa aura di distruzione. Ora che era entrato nella Settima Anima, straripava del... potere di sessantaquattro Anime Nascenti al grande cerchio.


In questo momento, Meng Hao... non era solo il numero uno al di sotto dello stadio della Recisione dello Spirito. Ora, se avesse incrociato un Coltivatore alla Recisione dello Spirito... avrebbe potuto perdere alla fine, ma poteva comunque mettere su un bel combattimento!




Novelleleggere apre una piccola raccolta fondi! Per tutti i dettagli e i vantaggi (e se vi andasse di aiutarci) potete cliccare il seguente link:


https://novelleleggere.com/news/raccolta-di-fondi-per-novelle-leggere/#comment-99706


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


https://www.patreon.com/madotter


Grazie!
                                


                                



