---
weight: 536
title: Capitolo 536 – Ogni Cosa è Cambiata!
pubDate: 2025-03-17T11:17:34.931Z
tags:
    - issth
---


Lentamente Meng Hao si allungò a toccare la borsa da trasporto. Una testa gli apparve in mano all'istante. Questa era la testa del giovane vestito di nero del Pipistrello Nero.


Sebbene a questo punto non apparisse più molto umana, ma piuttosto, simile a un pipistrello, i suoi occhi erano vacui, ma vi era ancora un briciolo di terrore e disperazione visibili in loro. Chiunque li avesse guardati avrebbe sicuramente avuto una reazione violenta e indescrivibile.


Meng Hao aveva intenzionalmente tenuto la testa con lo scopo di risolvere qualsiasi disputa non necessaria. La morte di Huyan Qing era stata perpetrata dal Pipistrello Nero con lo scopo specifico di incastrarlo e non aveva idea se il Patriarca Huyan sarebbe stato in grado di trovare degli indizi. Perciò, aveva tenuto la testa per potere rispondere a qualsiasi domanda.


Si girò, brillando mentre si dirigeva verso uno dei dieci avamposti del Mare Viola nel Deserto Occidentale di cui aveva notato la presenza mentre era fuso con il mare.


Il più vicino era il settimo.


“Tutti gli avamposti sono sorvegliati da Coltivatori delle Terre Nere. Ovviamente, le uniche persone ad avere le risorse per costruire degli avamposti cosi imponenti devono essere sostenute dall'Alleanza della Corte Celeste.


Consegnerò la testa lì. Ci saranno sicuramente delle persone che possono spedirla al Patriarca Huyan.” Meng Hao proseguì alla massima velocità per tre giorni. A quel punto notò in lontananza una serie di quelle che sembravano aeronavi fluttuanti sopra all'acqua, legate assieme a formare un avamposto piuttosto grezzo.


C'erano un certo numero di strutture di legno costruite su di esse e quelli che sembravano più di mille Coltivatori. Il chiasso delle voci e delle conversazioni echeggiava sull'acqua, rendendo la scena molto vivace.


C'erano un pugno di Coltivatori che pattugliavano il perimetro con espressioni fredde, vestivano tuniche nere ricamate con decorazioni di farfalle svolazzanti sopra uno strato di nuvole. Queste ovviamente erano le guardie cittadine.


Qui i Coltivatori erano spesso impegnati in commerci e i poteri delle Terre Nere programmavano di usare questi avamposti come base per costruirne altre centinaia negli anni a venire.


C'erano ovviamente delle formazioni incantate a proteggere l'avamposto dal Senso Divino e a meno che Meng Hao non superasse la Prima Anima, gli sarebbe stato difficile estendere il proprio all'interno.


Meng Hao arrivò alla città verso mezzogiorno; il suo avvicinamento attrasse subito l'attenzione dei Coltivatori nell'avamposto, specialmente quella delle guardie cittadine, i cui occhi si spalancarono. La sua base di Coltivazione al grande cerchio dell'Anima Nascente li mise immediatamente in guardia; non fecero nulla per bloccargli il passo, permettendogli invece di entrare in città senza ostacolo.


Non appena vi entrò, Meng Hao percepì il potere della formazione magica che gli passava sopra, molto simile a quella del Senso Divino. Coprì tutto il suo corpo, fermandosi improvvisamente, come se si stesse preparando a bloccarlo sul posto cosicché non potesse muoversi.


La sua espressione era la stessa di sempre. Era venuto per l'Alleanza della Corte Celeste, se le persone del luogo lo stavano cercando in modo specifico, significava che in risposta alla morte di Huyan Qing, il Patriarca Huyan avesse fatto dei preparativi. Significava anche che conoscesse la sua identità.


Se nessuno lo cercava specificatamente, quello avrebbe fornito altre cose su cui pensare.


Mentre Meng Hao arrivava, due uomini anziani sedevano in meditazione in una aeronave particolarmente lussuosa delle molte che componevano l'avamposto.


Uno dei due vestiva una tunica rossa ed era allo stadio avanzato dell'Anima Nascente. L'altro al suo fianco indossava una veste nera e possedeva alcuni tatuaggi dai colori vividi sulla faccia. Aveva gli occhi chiusi ed emanava le fluttuazioni di una base di Coltivazione all'Anima Nascente che si approssimava al grande cerchio, ma che ancora non l'aveva raggiunto.


Questi due erano gli esperti più potenti inviati in questo luogo dall'Alleanza della Corte Celeste.


Non appena Meng Hao mise piede nell'avamposto, apparve di fronte ai due anziani uno sfarfallante schermo luminoso.


Aprirono entrambi gli occhi per guardarlo e videro Meng Hao.


Sullo schermo Meng Hao era circondato da una pulsante luce rossa. La quale non arrivava da lui, ma invece, dalla formazione magica dell'avamposto. Stava segnalando la sua posizione!


“Livello rosso sulla lista dei ricercati... Questa persona...”


“È lui! Quello è il tipo che il Patriarca Huyan ha messo personalmente sulla lista dei ricercati alcuni giorni fa.” Gli occhi dei due si spalancarono quando si guardarono l'un l'altro. Entrambi avevano delle espressioni concentrate e pensierose.


“Ricordo che secondo le informazioni sulla lista, se notifichi al Patriarca puoi ottenere degli oggetti magici personalmente creati da lui! E se si cattura vivo quell'uomo, il Patriarca Huyan ti sarà debitore!”


Le fiamme dell'anticipazione bruciarono nei loro occhi; stavano chiaramente pensando entrambi la stessa cosa.


Si guardarono l'un l'altro per un attimo e i loro volti si colmarono di determinazione. Come Coltivatori, non temevano il pericolo; quello di cui avevano paura era di non possedere il coraggio di affrontarlo. Dopotutto, le grandi ricompense... venivano solo affrontando grandi pericoli!


Guadagnare un debito personale con un Patriarca alla Recisione dello Spirito valeva decisamente il fronteggiare il pericolo in questa situazione. Sebbene questo Coltivatore sembrasse possedere una strana base di Coltivazione al grande cerchio della fase dell'Anima Nascente, loro avevano la cooperazione di altri Coltivatori all'Anima Nascente, oltre alla formazione incantata. Non era un compito impossibile.


“Attivare la formazione magica!”


“A tutti i Coltivatori all'Anima Nascente, è giunto il momento di fare la nostra mossa!”


Quasi nello stesso momento in cui tutti i Coltivatori all'Anima Nascente nel settimo avamposto ricevevano il messaggio dei due anziani, Meng Hao stava camminando in mezzo alla folla nel centro dell'avamposto. Guardava attorno a tutta la frenetica attività, quasi in trance. Ora che ci pensava, era appena emerso da più di cento anni di meditazione isolata.


“Più di cento anni...” Sospirò debolmente. Le memorie fluirono lentamente come la marea e, all'improvviso, ricordò tutte le facce familiari che aveva visto mentre era fuso con il Mare Viola.


Ripensò a quella lacrima.


Pieno di melanconia, camminò attraverso l'avamposto fino a raggiungere il lato più lontano. Fu a quel punto che si fermò di colpo e guardò in alto. Per la prima volta in più di cento anni... un fremito di rabbia corse attraverso il suo corpo.


Davanti a lui, pendenti da una rastrelliera... c'erano più di cinquanta persone.


Più di cinquanta persone. Molti stavano boccheggiando ed erano sul punto di morire. La metà di essi, però, erano già morti. I loro cadaveri appesi lì, esposti agli elementi , circondati da un'aura di morte.


I corpi erano coperti di cicatrici ed ematomi. Era impossibile dire quanti tormenti avessero sopportato. Quelli che non erano morti avevano delle espressioni assenti, come se stessero guardando qualcosa di molto, molto lontano.


Nessuno di loro emetteva gemiti o grida; tutti loro mantenevano il silenzio.


Una delle persone era una donna anziana. Il suo volto era pieno di rughe, il corpo rinsecchito e coperto dai segni della frusta e i capelli erano bianchi. Era chiaramente in uno stato pietoso; tuttavia, se si osservava attentamente, si vedeva che in gioventù era stata una bellezza.


Aveva lo sguardo fisso in lontananza e i suoi occhi erano colmi di disperazione. Era difficile dire a cosa stesse pensando. Tuttavia, il suo cuore bruciava chiaramente di una eterna vitalità. Era come se fosse acceso da un odio incredibile.


Un rombo riempì la mente di Meng Hao e un intenso gelo senza precedenti calò sul suo viso, una cosa che non era capitata per più di cento anni. Anche mentre affrontava il Pipistrello Nero, la sua furia non poteva essere paragonata al sentimento che stava provando ora.


Il suo corpo tremava mentre la furia raggiungeva un picco, un livello che non poteva più controllare. Il gelo cominciò a irradiarsi da lui a ondate. Il ghiaccio comparve sulle assi di legno sotto i suoi piedi e delle onde enormi cominciarono montare fuori dall'avamposto sulla superficie del Mare Viola.


Il suo cervello si riempì all'improvviso con le memorie del passato.


“Questa è mia sorella maggiore, Wu Ling.”


“Se oserai ingannare il mio fratellino, non avrò riposo fino a che non sarai morto!”


“Io, Wu Ling, sono disposta a fare qualunque cosa per il mio giovane fratello, qualunque! Posso anche essere tua...” L'eco della voce nella sua testa sembrò trasformarsi nell'anziana che aveva di fronte.


Non era stata altro che una giovane ragazza, una volta. Il passaggio del tempo, però, aveva trasformato la sua bellezza in anzianità.


Meng Hao era a malapena in grado di riconoscere questa donna anziana come... Wu Ling!


Per quanto riguardava le persone appese alla rastrelliera, ne riconobbe quattro o cinque. Non erano altri che... dei membri della Tribù del Corvo Dorato!


Mentre li osservava, alcuni dei Coltivatori circostanti guardarono la scena e sospirarono. Gettarono uno sguardo ai membri appesi della Tribù e parlarono tra loro a bassa voce.


“Ci sono membri del Clan del Corvo Dorato e del Drago Nero appesi in tutti e dieci gli avamposti. Non avrebbero dovuto provocare la Tribù della Ricerca Celeste e il Patriarca Huyan.”


“Quello realmente da biasimare è il loro Sacro Antenato totemico. Ha ucciso il solo figlio del Patriarca. Quello è stato semplicemente troppo per una semplice provocazione. Tutti i poteri nelle Terre Nere erano completamente stupiti quando è successo.”


“Heh heh. Questa serie di cadaveri e Coltivatori mezzi morti servono per obbligare il loro vecchio Sacro Antenato a mostrarsi. Se mi ricordo correttamente, il suo nome e Meng Hao, giusto?”


“Io ho anche sentito che la Tribù della Ricerca Celeste ha fatto un annuncio che per ogni giorno in cui Meng Hao non si mostrerà, uccideranno cento membri della Tribù del Corvo Dorato.”


Quelle parole trafissero il cuore di Meng Hao come coltelli affilati. Il cuore si sentiva come se venisse squarciato; il volto era pallido come un cencio e il ghiaccio sotto i  piedi divenne ancora più spesso.


Il respiro usciva in getti affilati e i suoi occhi erano pieni di vene di sangue e brillavano rossi.


Non avrebbe mai immaginato che il Patriarca Huyan potesse essere... così spietato. Tali azioni mostravano che ignorava completamente Meng Hao; questa era l'opera di qualcuno che si sentiva in una posizione grandemente superiore. Sebbene sapesse che il crimine non era stato commesso da lui, l'aveva comunque trascinato nella faccenda.


“La Tribù del Corvo Dorato...” Il ruggito del Mare Viola divenne ancora più intenso. Un certo numero di Coltivatori si guardavano attorno stupiti; ce ne era anche qualcuno che notò qualcosa di strano riguardo Meng Hao.


Nel gruppo dei cinquanta appesi, Wu Ling sembrò notare qualcosa all'improvviso. Con grande sforzo voltò la testa e... guardò Meng Hao.


Nell'istante in cui lo vide, un'espressione scioccata le si formò in viso.


E, lentamente, le si allargò il sorriso. Meng Hao la guardò con espressione colpevole, ma principalmente con una furia impareggiabile.


In quel momento, le sommesse conversazioni nell'area vennero interrotte dal ribollire del Mare Viola. Però, c'erano due frasi che risuonarono nelle orecchie di Meng Hao.


“Il Clan del Corvo Dorato e del Drago Nero si è davvero diviso per via di questa faccenda. La Tribù del Drago Nero ha colto l'opportunità per ergersi di nuovo da sola e quella del Corvo Dorato è sfuggita a malapena dal disastro completo. Ho sentito che la Tribù della Ricerca Celeste è scesa davvero in guerra con loro e che questa ancora infuria mentre parliamo. Per ora non c'è un chiaro vincitore, ma recentemente, quelli della Ricerca Celeste sono riusciti a catturare circa cinquecento membri della Tribù del Corvo Dorato.”


“La Tribù del Corvo Dorato è comunque incredibile. Sono ancora più forti di quanto anticipato dalla Ricerca Celeste, la quale ha sofferto molte perdite e, alla fine, ha mobilitato per la guerra l'intera Tribù.”


Dopo aver udito queste parole, il ruggito del Mare Viola al di fuori dell'avamposto esplose. Il gelo sotto i piedi di Meng Hao si propagò in tutte le direzioni, coprendo l'intero avamposto.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
                                


                                



