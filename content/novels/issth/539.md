---
weight: 5390
title: Capitolo 539 – Massacrando gli Avamposti!
pubDate: 2025-03-17T11:17:34.932Z
tags:
    - issth
---


La voce di Meng Hao era come un vento gelido che soffiava in tutte le direzioni. Indicò con il dito della mano destra, ammassando un'enorme quantità di Qi Viola davanti a se e dandogli la forma di una lama. Questa sfrecciò direttamente contro il Coltivatore al picco della fase avanzata dell'Anima Nascente che aveva appena parlato.


L'espressione di quest'ultimo si incrinò quando sentì le fredde ed echeggianti parole di Meng Hao. Gli si rizzarono i capelli sulla nuca e arretrò di scatto per la sorpresa, eseguendo con entrambe le mani un gesto incantato. Comparve una grande quantità di oggetti magici, nel tentativo di contrattaccare.


Quando tutte le sue difese incontrarono la Ghigliottina del Qi Viola, fu chiaro che fossero così deboli da non poter reggere nemmeno un colpo. Uno dopo l'altro andarono in frantumi. Si udirono i loro scoppi quando la Ghigliottina tagliò il corpo del Coltivatore.


Il sangue esplose nell'aria; il Coltivatore della Tribù della Ricerca Celeste tremò e guardò in basso, solo per vedere che il suo corpo era stato tagliato in due completamente. Anche la sua Anima Nascente era stata distrutta.


Il corpo cadde nel Mare Viola e il mastino lanciò un altro ruggito incredibile. Le guardie cittadine dell'avamposto cominciarono a sanguinare da occhi, orecchie, naso e bocca. Uno per uno, indipendentemente dal livello della base di Coltivazione, caddero a terra morti.


Per quanto riguardava gli altri Coltivatori nella città, Meng Hao non li uccise.


Saltò giù dal mastino e avanzò fino a trovarsi di fronte ai cinquanta membri della Tribù del Corvo Dorato appesi nell'avamposto.


Più di venti erano già morti. Il resto aprì lentamente gli occhi giallastri e senza vita. Quando lo videro davanti a loro, rimasero a bocca aperta.


Nel gruppo vi erano due vecchi i cui corpi iniziarono a tremare e gli occhi si riempirono di un'emozione senza precedenti.


“Eminente... Eminente Sacro Antenato!!”


“Anziano, siete voi...”


Questi due lo avevano accompagnato durante la lunga migrazione e guerra della Tribù. Quasi non osavano credere a ciò che vedevano; mai avrebbero immaginato di poter vedere ancora una volta nella loro vita il loro Sacro Antenato.


Meng Hao ricambiò lo sguardo e la sua espressione si addolcì. “Sono io. Sono... tornato.”


Agitò la mano, raccogliendo tutti i membri della Tribù in un vento che poi li depositò gentilmente a terra. Il vento portava con se la forza vitale che li nutrì. Wu Ling e gli altri che erano stati trasportati dall'onda corsero in avanti all'istante.


Grida eccitate si udirono immediatamente. Molte persone non avevano mai visto Meng Hao prima, solo la sua statua. Tuttavia, non appena udirono le sue parole, un'emozione indescrivibile riempì i cuori di tutti i presenti. “Eminente Sacro Antenato... vi porgiamo i nostri più sinceri saluti!”


Agli anziani riportò subito in mente tutti gli sforzi degli anni passati.


Meng Hao li osservò con pensieri simili. Tuttavia, quando vide i corpi di coloro che non erano sopravvissuti, il suo cuore venne trafitto dal dolore e la sua rabbia verso la Tribù della Ricerca Celeste divenne solo più intensa.


“Sono tornato per portarvi con me... a riscuotere un debito di sangue!” Si voltò e volò di nuovo in aria. Il Mare Viola ruggì quando raccolse i membri della Tribù. Poi, insieme proseguirono.


Dopo poco...


Il Mastino di Sangue ruggì contro il primo avamposto; le zampe possenti si alzarono per attaccare la formazione magica; di cui si udì il boato quando andò in frantumi. I Coltivatori che la mantenevano esplosero all'istante, distrutti in corpo e spirito.


Non appena arrivò Meng Hao, il massacro ebbe inizio. Non importava la base di Coltivazione implicata. Formazione del Nucleo, Anima Nascente. Ogni membro dell'Alleanza della Corte Celeste nei dieci avamposti che osasse appendere i membri della Tribù del Corvo Dorato... venne spazzato via da Meng Hao e sterminati.


La Tribù in controllo del primo avamposto era quella della Fiamma Selvaggia. Osservarono il massacro con sconcerto; i due uomini di mezza età con la base di Coltivazione più alta riconobbero chi lui fosse e conoscevano il suo odio e il suo desiderio di vendetta. Senza esitazione si voltarono immediatamente e fuggirono.


Tuttavia, prima che potessero andare molto lontano, due enormi braccia si allungarono improvvisamente dal Mare Viola. Afferrarono violentemente i due e li schiacciarono. Delle grida raccapriccianti echeggiarono, ma vennero stroncate in fretta.


Le tavole di legno dell'avamposto grondavano sangue, che poi defluiva nel Mare Viola.


Dopo aver soccorso i membri della sua Tribù, Meng Hao li condusse al terzo avamposto. Poi al quarto, e al quinto...


Dovunque andasse, il massacro giungeva fino al cielo. Tuttavia... nessun numero di uccisioni sembrava in grado di diminuire la sua furia. Invece, cominciò a diventare ancora più folle.


La ragione era che in ogni avamposto in cui andava, trovava sempre più cadaveri della sua Tribù e meno sopravvissuti. In effetti, all'ottavo avamposto, dei cinquanta erano spirati tutti e i corpi avevano anche cominciato a marcire.


Questa vista lo fece tremare; si sentiva come se stesse andando a fuoco. Tra i morti ve ne erano cinque di cui riconobbe i volti; erano spirati con gli occhi aperti, e al loro interno si poteva scorgere un'animosità e un desiderio di vendetta che non erano spariti neppure nella morte.


Non avevano voluto chiudere gli occhi e neppure Meng Hao li avrebbe obbligati. Avrebbe permesso a questi membri della Tribù defunti di guardare con i loro occhi mentre la Tribù della Ricerca Celeste veniva sradicata.


Solo allora... avrebbero potuto chiudere gli occhi nella morte ed essere contenti.


Meng Hao agitò la manica e poi si diresse verso il nono avamposto.


A questo punto, erano passati molti giorni. Meng Hao era sicuro che la sua comparsa fosse stata notata da certi gruppi; e se le sue supposizioni erano corrette, il Patriarca Huyan sarebbe arrivato presto.


Ed era esattamente ciò che stava aspettando! Il Patriarca Huyan era alla Recisione dello Spirito, ma... E allora!?


Con il mastino presente e il suo essere il padrone del Mare Viola, poteva combattere con lo stadio della Recisione dello Spirito. Non combattere era qualcosa che non poteva comprendere. Non combattere avrebbe lasciato il suo cuore inquieto. Non combattere... era qualcosa che si rifiutava di fare!


<em>Hai voluto trascinarmi nella faccenda? Bene, dato che non c'è modo di evitare lo scontro, allora tutte le mie spiegazioni sono inutili. Bene, allora... lottiamo!</em>


<em>Patriarca Huyan, io sono il Mare Viola, ti sto aspettando!</em>


Per Meng Hao il Mare Viola era il luogo più vantaggioso per dare battaglia. Per questo aveva sterminato i membri dell'Alleanza negli avamposti. Voleva che la battaglia fosse combattuta nel Mare Viola e non nelle Terre Nere.


“Mi hai forzato a combattere, Patriarca Huyan. Bene allora, io ti obbligherò a combattere sul mio terreno!” Nonostante il fatto che la sua furia fosse montata fino ai Cieli, Meng Hao era calmo come sempre. Sapeva che le sue attuali azioni sarebbero state trasmesse velocemente al Patriarca, il quale sarebbe venuto di persona, e presto.


Nella sua mano comparve la Lancia Demoniaca. La scagliò, facendo apparire una nebbia torreggiante che si avventò sul nono avamposto. A questo punto era in possesso della Lancia da più di cento anni. Nonostante il fatto di essere rimasto in meditazione isolata per la maggior parte del tempo, l'arma aveva continuato a svanire.


Eppure, dopo il passaggio di cento anni, non era svanita completamente.


Il potere della lancia colpì la formazione incantata, al cui interno c'erano i Coltivatori dell'Alleanza del nono avamposto, tutti pronti a dare battaglia.


Era impossibile dire esattamente come l'Alleanza ci fosse riuscita, ma all'interno c'erano Coltivatori che non ne facevano parte e che fissavano Meng Hao con un intenso intento omicida. Nei loro occhi vi era anche la cupidigia. In totale c'erano settecento persone, tutte piene fino all'orlo del desiderio di ucciderlo.


Ovviamente gli era stata promessa una ricompensa allettante da parte dell'Alleanza della Corte Celeste nel caso Meng Hao fosse stato ucciso.


Mentre la Lancia Demoniaca si avvicinava, una voce arrogante risuonò dall'avamposto.


“Date pieno potere alla formazione magica! Il Patriarca Huyan sa che questo malvagio si trova qui, ed è sulla via!!”


BANG!!


Mentre la voce echeggiava all'esterno della formazione magica, risuonò il suono di un'esplosione, interrompendola. La formazione vibrò violentemente e allo stesso tempo, si diffusero grandi quantità di nebbia nera, erodendo la formazione. Innumerevoli volti malevoli si vedevano consumare ogni cosa.


Nel tempo di pochi respiri, la formazione incantata divenne incredibilmente debole per via dell'erosione della Lancia Demoniaca. I volti, colmi di eccitazione e ostinazione, fecero breccia all'improvviso e si gettarono sui settecento Coltivatori. Improvvisamente delle urla miserabili si alzarono nell'aria.


L'area della formazione colpita dalla lancia venne corrosa finché non vi fu un grosso buco. La nebbia nera si addensò a formare un volto, lo stesso identico volto che era appartenuto al Concetto Demoniaco anni addietro.


Il volto, colmo di un'avida sete di sangue, si trasformò in una nebbia diabolica che si allargò a coprire l'intero nono avamposto. Il solo luogo sicuro era dove si trovavano i membri della Tribù del Corvo Dorato.


Meng Hao fluttuava a mezz'aria. Questa era la prima volta che spazzava via completamente la popolazione di un avamposto. In questo caso, questi Coltivatori avevano fatto la propria scelta che li aveva condotti alla morte.


La nebbia nera della Lancia Demoniaca si agitava e vorticava; altre grida raccapriccianti si udirono per alcuni momenti. Improvvisamente, sette od otto figure sfrecciarono all'esterno. Meng Hao agitò la mano, facendole urlare ed esplodere in pezzi.


Il Mare Viola circostante si gonfiò di onde che sommersero l'avamposto. La nebbia si ritirò circondando i membri della Tribù e portandoli da Meng Hao.


Ce ne erano solo otto ancora in vita. Mentre Meng Hao medicava i feriti, il suo istinto omicida crebbe ancora più intenso.


Si voltò, tornando sulla testa del mastino. Una grande onda sorse dal Mare per prendere i membri del Corvo Dorato e condurli verso l'ultimo avamposto.


Quasi nello stesso momento, un raggio nero apparve improvvisamente vicino alle Terre Nere. Usava una velocità che superava di molto quella della fase dell'Anima Nascente, usava persino il teletrasporto maggiore mentre si muoveva.


All'interno del raggio nero vi era un uomo che indossava una tunica nera. In apparenza questo non era altri che il clone del Patriarca Huyan!


Il volto era tetro e non parlava. Il suo corpo baluginò quando usò il teletrasporto, avvicinandosi ancora di più al decimo avamposto.


“Qing'er” mormorò, “oggi, tuo padre otterrà solo metà della vendetta che meriti. Presto troverò la persona che ti ha ucciso veramente, e quella persona morirà la più crudele morte immaginabile


Qing'er, nessuno nel mondo è qualificato a ucciderti. Solo io... Solo io ho questo diritto.” I suoi occhi erano pieni di gentilezza. Per qualche ragione, tuttavia, quella gentilezza era strana. Chiunque l'avesse vista avrebbe sentito freddo e i suoi capelli si sarebbero rizzati per il terrore.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
MadOtter
                                


                                



