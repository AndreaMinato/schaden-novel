---
weight: 5440
title: Capitolo 544 - Il Dao della Recisione delle Emozioni
pubDate: 2025-03-17T11:17:34.932Z
tags:
    - issth
---


L’espressione sul volto di Meng Hao era distesa. Non aveva il tempo di fare nulla in prima persona rispetto agli effetti della Ruota del Tempo. Lasciò che la bandiera a tre strisce la sopprimesse, poi si voltò e alzò la mano. La punta del suo dito diventò rosso acceso.


Questa si trasformò poi in un tatuaggio di totem rosso. Era l’aspetto del Clone di Sangue del Clan Ji del suo totem di tipo Acqua. Dopo averlo assorbito e aver ottenuto l’illuminazione riguardo al totem di tipo Sangue, non era scomparso. Meng Hao lo aveva represso dentro il suo stesso corpo.


Fu in questo momento che, senza esitare, liberò il Clone di Sangue. Dal suo dito si sprigionò una luce insanguinata che si librò a mezz'aria per trasformarsi nel Clone di Sangue del Clan Ji. Non appena questo comparve, il suo corpo esplose con una luce color sangue che sfrecciò verso il cielo. Voltò la testa per guardare Meng Hao, come se volesse attaccarlo. In quel momento, Meng Hao emise una risatina fredda.


Il rumore di questa lanciò dei fremiti lungo il corpo del Clone di Sangue, come se non fosse stato stabile. A dire il vero, quando Meng Hao soppresse il clone nel suo corpo, lo marchiò anche con un gran numero di incantesimi restrittivi.


Sul volto del Clone di Sangue comparve per un istante un’espressione di sforzo. Poi si voltò, gridando mentre sfrecciava verso Patriarca Huyan. Sembrava aver pianificato di dare sfogo alle frustrazioni causate da Meng Hao su Patriarca Huyan.


Nel momento in cui comparve il Clone di Sangue, Patriarca Huyan parve di nuovo sconvolto. Non poté fare altro che tremare dentro di sé per le continue tecniche scioccanti di Meng Hao. Prima erano state le sbalorditive Trasformazioni delle Sette Anime, poi la Formazione della Spada del Tempo e la bandiera a tre strisce, e infine questo Clone di Sangue. Tutto questo lasciò Patriarca Huyan scosso interiormente.


Il Clone di Sangue gridava mentre si avvicinava. Insieme al Mastino di Sangue, stavano attaccando Patriarca Huyan ad entrambi i fianchi. Patriarca Huyan rimase basito. Sollevò la mano destra e la puntò davanti a sé. All'istante, il Clone di Sangue esplose, per poi riformarsi un istante dopo.


“Maledizione! Anche questo dispone di una volontà dei non-morti!!”. L’espressione sul volto di Patriarca Huyan tentennò quando il Mastino di Sangue gli piombò addosso alle spalle. Non era nella posizione di fuggire; le zanne del mastino affilate come rasoi sprofondarono nel suo corpo, creando uno squarcio da cui schizzò fuori del sangue.


Al contempo, Meng Hao fece la sua mossa. Mentre si avvicinava, d’un tratto manifestò un’abilità divina.


“Senza un volto, una sola parola, fiamme della guerra unitevi!”. Comparvero più di sessanta volti enormi. Questi si sovrapposero, trasformandosi in un’abilità divina supportata dalle sessantaquattro Anime Nascenti al grande cerchio, un potere che poteva scuotere la Recisione dello Spirito.


Gli occhi del volto si aprirono e la bocca si mosse. Nella mente di Patriarca Huyan tuonarono dei boati. D’un tratto, dal suo corpo si levarono delle strisce di fumo nero, sessantaquattro in tutto. Queste fluttuarono nell'aria mentre l’abilità divina di Meng Hao avanzava.


Un uomo, un clone, un cane che lottavano contro la Recisione dello Spirito!


Continuavano a propagarsi delle esplosioni. L’aura di Patriarca Huyan si espanse per trasformarsi in un vortice che andò a colpire Meng Hao, il mastino e il clone.


L’aria fu pervasa da boati che sollevarono delle onde enormi sulla superficie del mare. La stessa aria sembrava sul punto di spaccarsi. Patriarca Huyan era furibondo. Da quando aveva raggiunto lo stadio della Recisione dello Spirito non si era mai trovato in una posizione così negativa. La sua Area della Recisione dello Spirito era stata distrutta, la sua Ruota del Tempo rubata. E come ciliegina sulla torta, il suo avversario… era solo un Coltivatore all'Anima Nascente. Sebbene disponesse della Bestia Immortale alla Recisione dello Spirito, sebbene disponesse di uno strano Clone di Sangue, per Patriarca Huyan era un’umiliazione totale!


“Il mio Dao…” disse Patriarca Huyan. Fece un respiro profondo, facendo sparire tutte le sue emozioni. Divenne completamente calmo.


“Il mio Dao della recisione delle emozioni…


Quando si parla di emozioni dell’essere umano, la più potente tra queste è l’amore per la propria famiglia. Spezzando l’amore per la famiglia, si può recidere il Dao di tutta una vita”. D’un tratto si levò un freddo gelido e privo di emozioni da Patriarca Huyan. Questo gelo era insensibile, quasi come fosse… un funerale per le sette emozioni e i sei piaceri.


“I miei genitori sono morti che ero giovane”, mormorò Patriarca Huyan, “Quindi non è stato possibile spezzarli. Per quanto mi riguarda, i sentimenti provati per le persone che amo sono indispensabili, quindi la Recisione sarebbe stata inutile… solo i sentimenti che provo per i miei figli possono essere conformi al mio Dao della recisione delle emozioni.


La mia Prima Recisione è stata quella del Dao delle emozioni. È noto che io abbia solo un figlio. Quello che non si sa è che, in realtà, ho in tutto nove figli. Ho ucciso i primi otto con le mie stesse mani per creare il mio Dao della distruzione delle emozioni!


Ho riposto tutte le mie speranze nell'ultimo figlio, Huyan Qing, e per lui ho fatto di tutto. Ho concentrato tutto il mio amore paterno su di lui. Quando quell'amore avrebbe raggiunto il culmine, lo avrei ucciso, e il dolore che ne sarebbe risultato sarebbe stato il più intenso. Solo provando un dolore e una pena simili io… avrei potuto completare la mia prima Recisione e diventare… del tutto privo di emozioni!


Uccidendo mio figlio hai rovinato il mio Dao! Non c’è nulla che possa essere paragonato all'odio violento che provo nei tuoi confronti!


Il mio Dao… è una Recisione di emozioni!”. All'improvviso, l’aura di Patriarca Huyan esplose.


La Sfera della sua Recisione dello Spirito, la sua prima Recisione, erano le emozioni!


Quelle emozioni non erano l’amore romantico o l’amicizia. Si trattava invece dell’emozione più potente di tutte, l’amore per i consanguinei!


Prima della Recisione dello Spirito, Patriarca Huyan era una persona emotiva e affettuosa. Dopodiché… aveva deciso di uccidere i suoi stessi figli per il bene del suo Dao. L’unico rimasto era Huyan Qing.


La sua scelta rispetto al Dao della Recisione dello Spirito era in realtà molto simile a quella di patriarca Hanxue del Clan della Neve Gelida. Tuttavia, alla fine Patriarca Hanxue aveva deciso di non proseguire con la Recisione. Al contrario, Patriarca Huyan era più risoluto.


Aveva concentrato tutto il suo amore paterno su suo figlio, Huyan Qing, senza risparmiarsi. Era come se avesse preso tutto l’amore per la famiglia presente in sé e lo avesse dedicato esclusivamente a Huyan Qing.


Per quanto riguardava Huyan Qing, Patriarca Huyan lo aveva assecondato in ogni modo possibile, tollerando qualsiasi cosa. Era stato un amore paterno sconfinato.


Solo così avrebbe potuto spezzare il dolore, recidere il suo cuore e completare davvero la sua prima Recisione. Distruggendo l’amore per la famiglia, avrebbe potuto formare… il suo Dao della distruzione delle emozioni!


Ma adesso Huyan Qing era morto, ucciso da un’altra persona. Non lo aveva ucciso Patriarca Huyan, e questo significava che la Prima Recisione di Patriarca Huyan non sarebbe stata completata in modo perfetto, a meno che non avesse passato molto tempo ad annullare l’ostacolo.


Il modo più semplice sarebbe stato uccidere la persona che aveva messo fine alla vita di Huyan Qing, così da avere una vendetta.


Ma non era abbastanza. Quello che gli serviva… era una pioggia di sangue che gli avrebbe permesso di esprimere tutto il suo amore paterno… e di liberarsi dalle preoccupazioni terrene.


“Recidere le emozioni”, disse con voce bassa. All'istante, ogni cosa nella zona divenne estremamente fredda. Dentro di lui esplose una Sfera insensibile.


Si trattava di un’abilità divina unica dello stadio della Recisione dello Spirito, la Sfera!


La Sfera di Patriarca Huyan era del tipo in cui l’unica cosa che poteva esistere era una distruzione di emozioni. Ogni frammento di emozione o passione sarebbe stato distrutto al suo interno, disperso. Quando la Sfera emerse, il Clone di Sangue tremò. Si riprese un momento dopo, poiché non ne era stato colpito più di tanto. Questo perché… era una creatura naturalmente insensibile.


Riguardo al mastino, però, questo iniziò a tremare con violenza. La luce insanguinata che lo circondava iniziò a tremare. La volontà dei non morti che lo pervadeva contrattaccò con forza, ma era evidente che non reggesse il confronto. Cominciò a tremare con una violenza sempre maggiore ed emise degli ululati feroci.


Quello che ne fu colpito maggiormente, però, fu Meng Hao.


La mente di Meng Hao fu pervasa dai boati. Da occhi, orecchie, naso e bocca fuoriuscì del sangue. I suoi occhi brillarono per la confusione. D’un tratto, la sua mente fu pervasa da delle immagini. La sua infanzia e i suoi genitori. La sua amicizia con Ciccio e gli altri. La confusione che esisteva tra Xu Qing e Chu Yuyan. Il legame affettivo tra apprendista e Maestro che provava per Demone degli Elisir.


Tutti questi elementi pervasero gli la testa, trasformandosi in una lama appesa lì, nella sua mente.


All'improvviso, nella mente si diffuse una voce arcaica.


“Recidi le tue emozioni e potrai esistere…


Le emozioni sono un ostacolo, bruciano a livello del fuoco della vita…


Recidile…


Recidile…”.


La voce sembrava carica di una forza misteriosa. Questa fece tremare il corpo di Meng Hao. Si sentì come se la sua anima stesse per essere fatta a pezzi. Non poté che lanciare un grido di angoscia.


Nello stesso momento, tutte le immagini nella sua mente, tutte le persone, iniziarono a distorcersi. Si trasformarono in fiamme nere che accesero la sua mente. Provò dolore… quel dolore che deriva dal guardare i tuoi genitori morire e non poter fare nulla per salvarli!


Era il dolore che si prova nel guardare la persona che ami voltarsi con freddezza verso le braccia di un altro!


Era il dolore dato dal guardare il tuo migliore amico che sorride con cattiveria mentre conficca un coltello nella tua schiena!


Era un dolore formato da tutte queste emozioni, che raggiungeva il suo culmine!


Il dolore si trasformò in un fuoco nero che bruciava sull'anima di Meng Hao.


“Recidile… recidi le emozioni e potrai esistere. Rifiutale… e la tua anima verrà distrutta”. La voce riecheggiò nel corpo di Meng Hao quando tremò. Sembrava che stesse vivendo un’illusione ma non riuscisse a comprendere la differenza tra illusione e realtà.


I suoi occhi furono pervasi dalla confusione. Dalla sua bocca grondò del sangue. Perse il controllo e cadde all'indietro, nel Mare Viola.


Questa era la Sfera priva di emozioni di Patriarca Huyan, che spezzava sia le emozioni che il dolore. Aveva reciso le emozioni del nemico, annientato l’anima, distrutto il corpo di carne. Affrontare Patriarca Huyan con le emozioni avrebbe portato solo alla morte.


Cedere alle richieste della Sfera avrebbe portato a diventare una marionetta. Rifiutare di cedere avrebbe portato alla morte nel corpo e nello spirito.


Meng Hao sprofondò nel Mare Viola. Quando ciò accadde, l’occhio della sua mente fu pervaso da diverse immagini relative alla sua vita. Le gioie, i dolori, gli incontri. Dolore. Tradimento. Sembravano tutti vorticare in un ciclo di dolore.


Quando all'improvviso il corpo di Meng Hao colpì il fondo del mare, i suoi occhi si riaprirono. In questo momento erano chiari. Tuttavia, era una chiarezza carica di sfinimento.


“Le emozioni… non sono un ostacolo”, sussurrò. “Le emozioni sono ciò che completano la vita”. Chiuse gli occhi. Nel momento in cui lo fece, il Mare Viola iniziò a tuonare e la sua superficie divenne torbida. Il mastino tremava a mezz'aria, con gli occhi di un rosso intenso. Il Clone di Sangue in realtà non venne frenato affatto. Tuttavia, quando si avvicinò a Patriarca Huyan, i suoi occhi furono pervasi all'improvviso dalla confusione.


Patriarca Huyan si librò a mezz'aria, con la Sfera che si espanse e pervase tutta la zona. Fu in questo momento che il Mare Viola iniziò a tuonare, facendo corrugare la fronte di Patriarca Huyan.


Quando si accigliò, le acque del Mare Viola iniziarono a radunarsi. Cominciò ad emergere un’enorme testa, poi un corpo e in seguito due gambe. In un impressionante batter d’occhio, dal Mare Viola si levò un enorme gigante fatto di acqua marina.


Il gigante aveva lo stesso aspetto di Meng Hao. I suoi occhi chiusi si aprirono all'improvviso. Emanavano un bagliore intenso quando questo alzò la mano destra. La mano gigante, formata da quantità enormi di acqua, assunse le sembianze di un pugno e colpì in direzione di Patriarca Huyan.


Lungo le acque riecheggiò un’esplosione forte. Patriarca Huyan rimase basito e indietreggiò all'istante. Riuscì ad evitare il pugno, la ma sua Sfera era stata completamente distrutta.


“Privo di emozioni? Ti sei trasformato davvero in una cosa priva di emozioni… no! Questo non sei tu! Questo è il Mare Viola!! Lui davvero… davvero si è unito al Mare Viola. Questo… questo...”. Gli occhi di Patriarca Huyan si spalancarono e furono pervasi dall'incredulità. Gli esseri privi di emozioni potevano esistere solo nella sua sfera. Questo Gigante del Mare Viola era una tale creatura prima vi emozioni. Dopotutto, il Mare Viola era essenzialmente la morte.


Nella morte, ciò che muore non è solo il corpo, ma anche le emozioni.


Capitoli tradotti da Diletta David


Novelle Leggere indice un concorso di scrittura! Trovate il regolamento qui di seguito:
https://forum.novelleleggere.com/showthread.php?tid=231




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
MadOtter


                                


                                



