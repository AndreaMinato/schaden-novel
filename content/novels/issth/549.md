---
weight: 5490
title: Capitolo 549 - Sono Tornato!
pubDate: 2025-03-17T11:17:34.933Z
tags:
    - issth
---


In alto, il Grande Padre e il Sommo Sacerdote della Tribù della Ricerca Celeste guardavano con freddezza verso il campo di battaglia. Erano esausti, eppure il loro intento omicida riempiva l’aria. Approvavano a pieno i piani di Zhang Wenzu…


“Questa battaglia finirà presto” affermò il Grande Padre.


Seguendo gli ordini di Zhang Wenzu, la Tribù colpì la Tribù del Corvo Dorato da tre direzioni diverse. Il rumore del massacro divenne immediatamente più intenso.


I carri da guerra costruiti con tesori magici pulsarono con una luce prismatica mentre distruggevano ogni cosa lungo il loro cammino, mettendo subito la Tribù del Corvo Dorato in grave pericolo.


Si sprigionò l’apice delle capacità di combattimento di più di cento Coltivatori all'Anima Nascente e venti Sacri Antenati totemici, che distrusse la pressione che avvolgeva ogni cosa. Era una forza che sarebbe stata addirittura equivalente a una grande Setta del Dominio Meridionale.


Quando scoppiò questa battaglia violenta, la Tribù della Divinità del Corvo fu costretta a indietreggiare. I rampicanti della Fortezza di Spine erano in subbuglio e il bagliore intenso delle tecniche magiche e delle abilità divine si levò al cielo.


Il pappagallo si alzò a mezz'aria, con gli occhi rossi. Con sempre più membri della Tribù del Corvo Dorato che morivano, il pappagallo continuava a sentirsi male. Tutto ciò che stava accadendo gli fece pensare ad un ricordo doloroso del passato.


La gelatina di carne tremò quando si guardò attorno. Sebbene il suo corpo fosse indistruttibile, quando vide morire i Coltivatori attorno a sé provò un dolore simile a quello del pappagallo.


“Hey vecchio uccellaccio, perché diavolo non hai aperto il sigillo e non ti sei liberato di questi nemici?!”


“Non riesco ad aprirlo, stronzo! Non lo aprirò!” gridò il pappagallo all'attacco.


La Tribù della Divinità del Corvo indietreggiò ancora. Si levarono al cielo dei boati. Avevano rinunciato ormai da tempo all'idea di avanzare. Ogni elemento era concentrato nella difesa. Erano circondati dalle forze della Tribù della Ricerca Celeste. Le forze congiunte di più di venti Sacri Antenati totemici e più di cento Coltivatori all'Anima Nascente fecero crollare i rampicanti della Fortezza di Spine. All'apparenza, non mancava molto alla loro morte.


Fu in questo momento che, improvvisamente, si poté udire all'orizzonte un boato. Comparvero tredici Coltivatori della Tribù della Ricerca Celeste, i quali trasportavano un pilastro nero che non era possibile circondare nemmeno con le braccia di cinque persone.


Sul pilastro erano incise innumerevoli bestie feroci, e questo emanava un’aura primitiva e arcaica che parve indicare che esistesse da un numero infinito di anni. I tredici Coltivatori avanzarono lentamente con il pilastro, con i volti rossi che grondavano di sudore. All'apparenza, il pilastro era incredibilmente pesante e, anche unendo le loro forze, era difficile tenerlo sulle spalle per molto tempo.


Come poi emerse, non c’era solo una colonna che si dirigeva verso il campo di battaglia, ma tre!


Queste si avvicinarono lentamente alla Tribù del Corvo Dorato da tre direzioni; ciascuna era lunga circa trecento metri.


Dall'alto, i tre pilastri neri sembravano tre spuntoni enormi da cui pulsava un’aura nera. Sembravano pervasi dal rancore di innumerevoli bestie feroci.


In alto, gli occhi di Zhang Wenzu brillarono quando d’un tratto gridò: “Distruggeteli!”.


In risposta a ciò, i membri della Tribù della Ricerca Celeste iniziarono a gridare all'istante degli strani incantesimi. Il rumore delle loro voci fece tremare ogni cosa, creando un boato che si trasformò in un’onda sonora.


Questa riecheggiò e i tre spuntoni neri giganti risposero al potere dell’incantesimo. D’un tratto, volarono spontaneamente verso l’alto per poi vagare a mezz'aria.


Il Grande Padre e il Sommo Sacerdote della Tribù della Ricerca Celeste sollevarono le mani per premerle contro le loro fronti. I loro corpi tremarono e dalle bocche schizzò del sangue. I loro volti si contorsero in modo strano quando pronunciarono le ultime parole dal suono bizzarro dell’incantesimo: “Hongmosan!”.


L’incantesimo risucchiò parte delle loro forze. Il suono pervase tutto il campo di battaglia, facendo provare una sensazione di confusione a chiunque lo sentisse, come se le anime di queste persone fossero state strattonate.


In seguito, i tre spuntoni enormi e nere sfrecciarono improvvisamente verso il basso. Si poté udire un rumore rombante quando penetrarono il suolo.


Un campo di luce nera emerse all'istante tra gli spuntoni neri, il quale li collegava e avvolgeva completamente la Tribù del Corvo Dorato.


In quel momento, tutti i membri della Tribù del Corvo Dorato, uomini e donne, anziani e bambini, addirittura i neo demoni, provarono una sensazione di avvizzimento nei loro corpi.


Nel frattempo, i Coltivatori all'Anima Nascente della Tribù della Ricerca Celeste e i Sacri Antenati totemici si divisero in tre gruppi, ciascuno dei quali si spostò in direzione di uno degli spuntoni neri. Una volta arrivati, scatenarono il pieno potere delle loro basi di Coltivazione per colpirli.


Ciascun colpo successivo fece sprofondare i tre spuntoni di diversi metri. Il campo di luce nera divenne più forte e comparvero un numero infinito di saette. La Tribù del Corvo Dorato era avvolta completamente, e i segni di avvizzimento divennero più intensi. I volti dei membri della Tribù furono pervasi dalla disperazione. Sembrava che quello che aveva detto la Tribù della Ricerca Celeste fosse vero; stavano davvero per cancellare l’intera Tribù senza lasciare nessuno in vita.


“Tre Spuntoni dello Sterminio delle Vite degli Spiriti…” disse il Grande Padre della Tribù della Ricerca Celeste. “Si tratta di tesori preziosi della Tribù della Ricerca Celeste. Se non fosse per il fatto che la Tribù del Corvo Dorato abbia risposto per tutto il tempo agli attacchi e non si sia mai arresa, non li avremmo mai usati”.


“Se tutto va bene, le forze vitali di questa tribù potranno essere utili per il Patriarca” disse il Sommo Sacerdote.


I due si lasciarono andare a dei lievi sospiri. La guerra era continuata per circa due settimane, ma adesso stava finalmente volgendo al termine.


Non furono gli unici a tirare dei sospiri di sollievo. La maggior parte dei membri della Tribù della Ricerca Celeste si trovavano nella stessa condizione, ad eccezione di Zhang Wenzu, che aveva un’espressione fredda. Il desiderio di uccidere balenava ancora nei suoi occhi.


“Sono davvero tenaci. Tuttavia, se continuano a combattere così, le loro forze verranno prosciugate più in fretta e moriranno prima”.


L’aria fu pervasa da boati quando gli spuntoni sprofondarono ancora di più nel terreno. I membri della Tribù del Corvo Dorato stavano morendo, addirittura insieme alla Fiera Estranea e Pelosone. Non c’era alcuna eccezione.


C’era molta disperazione eppure mentre combattevano, i loro occhi erano carichi di ostilità e frenesia. Si unirono per formare un odio che poteva essere spazzato via solo con il sangue dei loro nemici. Di tutti i loro nemici.


“Non c’è alcun bisogno di combattere”, disse con freddezza il Sommo Sacerdote.


“Se vuoi far ricadere la colpa su qualcuno”, disse il Grande Padre, “allora falla ricadere sul Vostro Sacro Antenato totemico. Lui ha ucciso una persona che non avrebbe dovuto uccidere e ha provocato una persona che non avrebbe dovuto provocare, il Patriarca della Tribù della Ricerca Celeste. In effetti è molto probabile che sia già morto per mano del clone di Patriarca Huyan”. Sorrise; sul volto aveva un’espressione di arroganza e disprezzo mentre osservava la Tribù del Corvo Dorato.


Il pappagallo volò a mezz'aria lungo il campo di luce. “Chi sarebbe morto, stronzo? Se fosse morto qualcuno, non avrebbe… uh… eee?”. Nel bel mezzo delle imprecazioni, d’un tratto il pappagallo rimase a fissare sconvolto. Smise subito di parlare e guardò verso l’orizzonte.


Proprio mentre la Tribù del Corvo Dorato stava combattendo sull'orlo del crollo, la terra iniziò improvvisamente a tremare. Questo non era causato dagli spuntoni che venivano spinti verso il basso. No, questo tremore era molto più intenso, su di una scala maggiore. Era come se tutto il mondo fosse stato capovolto!


All'orizzonte, si poterono vedere delle sagome enormi correre con ampie falcate, che avevano fatto tremare la terra.


Ben presto, l’odore di acqua salata colpì i volti di tutti i presenti. Sferzò un vento selvaggio che sollevò la polvere lungo tutto il campo. In ogni direzione si levò un intento omicida imponente.


I Coltivatori della Tribù della Ricerca Celeste percepirono quasi subito la scossa. Uno dopo l’latro, i più di cento Coltivatori all'Anima Nascente e i venti Sacri Antenati totemici a mezz'aria alzarono lo sguardo.


Quello che videro… fu un vento di tempesta che si abbatteva nell'aria!


Il vento era cupo e sinistro mentre ululava verso di loro; al suo interno erano visibili centinaia di migliaia di spettri!


Quando videro gli spettri, i Coltivatori all'Anima Nascente e i Sacri Antenati totemici sussultarono. Anche il resto dei membri della Tribù della Ricerca Celeste rimasero stupiti.


Nello stesso momento… il fremito divenne più intenso. Alla fine, la folla di persone poté vedere chiaramente i sette giganti che saltavano nell'aria. Ogni loro passo sbatteva al suolo e provocava le scosse. Questi erano i Giganti del Mare Viola alti tremila metri!


L’odore di acqua salata divenne più intenso. La comparsa di questi sette Giganti del Mare Viola fece sussultare tutti i membri della Tribù della Ricerca Celeste.


“Che cosa sono…?”. Zhen Wenzu era senza parole, con gli occhi strabuzzati per lo stupore. Poi, la sua mente fu pervasa da boati quando si rese conto di cosa erano fatti i giganti.


Il Sommo Sacerdote della Tribù della Ricerca Celeste, con voce roca e carica di incredulità, disse: “Il Mare Viola… sono giganti creati dalle acque del Mare Viola!”


“Giganti del Mare Viola… e quello in prima fila ha qualcosa in mano. È…”. Il Grande Padre della Tribù della Ricerca Celeste socchiuse gli occhi quando osservò l’orizzonte.


Fu a questo punto che anche il Sommo Sacerdote e i Coltivatori all'Anima Nascente osservarono attentamente nella stessa direzione. In quel momento, smisero di respirare per un istante.


“Membri della Tribù del Corvo Dorato!!”


“Sono quelli che abbiamo catturato e poi mandato ai dieci avamposti!!”


Proprio quando i membri della Tribù della Ricerca Celeste provarono una sensazione totale di stupore, tra il vento che si stava avvicinando comparve un’enorme sagoma rossa. Questa si spostava ad una velocità incredibile ed emanava un intento omicida intenso. Il cielo divenne torbido e le nuvole andarono in subbuglio. Verso la Tribù della Ricerca Celeste si sprigionò una pressione intensa che faceva rizzare i peli.


L’intensità della pressione che provarono a loro sembrò come la forza dei Cieli.


Era un mastino enorme color sangue. Sulla sua testa c’era un uomo con un abito verde. I capelli ondeggiavano al vento e gli occhi erano freddi come il ghiaccio. La sua espressione era severa, e d’un tratto esplose con quello che sembrava un infinito intento omicida.


“Meng Hao!”. Il respiro di Zhang Wenzu divenne irregolare. Aveva riconosciuto Meng Hao da quel giorno fuori dal Forte del Cancello Nero. Aveva lasciato il segno su di lui.


Anche il Grande Padre e il Sommo Sacerdote della Tribù della Ricerca Celeste riconobbero Meng Hao, come alcuni dei Coltivatori dell’Anima Nascente. Non appena lo videro, le loro menti furono pervase da boati.


Sapevano tutti che il Clone del Patriarca fosse partito per uccidere Meng Hao. Tuttavia… adesso qui c’era lui. Questo stava ad indicare solo una cosa, e tutti sapevano cosa.


Fu in questo momento che, tra i membri tremanti della Tribù del Corvo Dorato che erano bloccati nel campo nero di luce, i membri più anziani della Tribù finalmente videro Meng Hao lì, sul mastino. Si trattava di vecchie glorie che l'avevano accompagnato nella migrazione di molti anni prima.


Lui sembrava lo stesso di cento anni fa. Le vecchie glorie iniziarono subito a fremere per l’eccitazione.


“Eminente Sacro Antenato, ti diamo nuovamente il benvenuto con il più profondo rispetto!”.


Gli altri membri della Tribù del Corvo Dorato che erano nati negli ultimi cent’anni o che si erano uniti alla Tribù rimasero a fissare a bocca aperta stupiti. Nel momento in cui videro Meng Hao collegarono il suo viso a quello della statua al centro della Tribù. Anche loro furono pervasi dall'eccitazione.


“Eminente Sacro Antenato, ti diamo nuovamente il benvenuto con il più profondo rispetto!!”.


“Eminente Sacro Antenato, ti diamo nuovamente il benvenuto con il più profondo rispetto!!”. Le loro voci risuonarono in ogni direzione, cariche di speranza ed esaltazione. Quando il rumore riecheggiò, si poté udire la voce di Meng Hao.


“Sono tornato”.




Novelle Leggere indice un concorso di scrittura! Trovate il regolamento qui di seguito:
https://forum.novelleleggere.com/showthread.php?tid=231


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
                                


                                



