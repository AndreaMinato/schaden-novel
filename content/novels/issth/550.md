---
weight: 550
title: Capitolo 550 - Rompere la Formazione!
pubDate: 2025-03-17T11:17:34.933Z
tags:
    - issth
---


Queste due semplici parole riecheggiarono dalla bocca di Meng Hao fino a pervadere tutto il campo di battaglia. Quando la Tribù della Ricerca Celeste le sentì, si poté udire il suono di infiniti sussulti. Riguardo ai membri della Tribù del Corvo Dorato, i loro cuori furono pervasi da una forte eccitazione.


Le due parole contenevano rimorso e intento omicida rivolti direttamente alla Tribù della Ricerca Celeste. Mentre le sue parole continuavano a riverberarsi, gli occhi di Meng Hao si posarono sul malridotto Pelosone apatico.


Dopodiché vide il Gigante Selvatico che tremava e molti altri volti tra la folla che riconobbe come persone che avevano partecipato alla migrazione.


Vide Wu Chen. Vide ciò che restava del suo branco di neo demoni. Vide i membri della Chiesa della Luce Dorata. Nella sua mente brillarono molte immagini intense. Per Meng Hao, più di cento anni di separazione non erano sembrati un periodo lungo, ma per la Tribù del Corvo Dorato erano sembrati un’eternità.


“Io… sono tornato”, sussurrò. Il Karma che esisteva tra lui e la Tribù del Corvo Dorato non poteva essere spezzato. Quando vide questa situazione pietosa, l’intento omicida visibile sul suo volto divenne ancora più intenso.


Al contempo, tra i membri della Tribù della Ricerca Celeste che stavano ansimando, gli occhi del Grande Padre brillarono per il desiderio di uccidere.


“Dunque, sei riuscito a sfuggire al Patriarca”, disse il Sommo Sacerdote della Tribù della Ricerca Celeste. “È evidente che tu abbia del talento! Tuttavia, dato che ti stai consegnando volontariamente, oggi sarà il giorno in cui morirai!


“Coltivatori della Tribù della Ricerca Celeste, uccidete quest’uomo! Annientate la Tribù del Corvo Dorato!”. Non appena udirono queste parole, i membri della Tribù della Ricerca Celeste esplosero in un boato.


Gli occhi di Zhang Wenzu brillarono per il desiderio di combattere.


“Quindi ti fai vedere ancora! Questa volta… combatteremo!”. Meng Hao quell'anno aveva lasciato il segno su Zhang Wenzu. Adesso, la sua volontà di combattere esplose.


Dai più di cento Coltivatori all'Anima Nascente e i venti Sacri Antenati totemici si levò l’intento omicida con un boato. Erano sul punto di partire all'attacco quando, all'improvviso, il mastino rivolse loro uno sguardo di sprezzo e ruggì.


Il ruggito era sostenuto dall'aura del mastino alla Recisione dello Spirito. Quando questo si sprigionò, si levò una tempesta invisibile con al centro il mastino stesso. Tutti i membri della Tribù della Ricerca Celeste toccati dall'aura, compresi i Coltivatori all'Anima Nascente e i Sacri Antenati totemici, furono pervasi dallo stupore. Rimasero basiti; non riuscivano quasi a credere che fosse vero!


“Recisione dello Spirito!!”


“Quello… quello è un neo demone alla Recisione dello Spirito!!”


Nello stesso momento, i sette Giganti del Mare Viola raggiunsero finalmente il campo di battaglia, avanzando alla massima velocità, con la terra sotto di loro che tremava.


Anche le centinaia di migliaia di spettri si fecero più vicini; emanavano tristezza. Il campo di battaglia d’un tratto fu pervaso da una freddezza estrema.


Il mastino avanzò a gran velocità, poi si trasformò in un raggio di luce color cremisi che sfrecciò verso il campo nero di luce che avvolgeva la Tribù del Corvo Dorato.


Il corpo di Meng Hao balenò quando si trasformò in un fumo verde e una luna nera. Qualche istante dopo, comparve accanto a uno degli spuntoni neri. Nello stesso momento, entrò nella Terza Anima.


Il pappagallo e la gelatina di carne si alzarono in volo all'istante alla massima velocità per poi posarsi sulla spalla di Meng Hao. Sembrava che all'improvviso avessero trovato le loro spine dorsali. Guardarono il campo di battaglia, sul volto delle espressioni arroganti e trionfanti.


“Su, stronzi! Beh, che cosa state facendo?!?! Chi è il duro adesso? Osate provocare il Quinto Signore, stronzi? Meng Haoino, vai là fuori e fottili!”.


“Bah! Il Terzo Signore non vi convertirà! Terzo Signore vi porterà alla morte! Meng Haoino, vai là fuori e fottili!”


Il volto di Meng Hao era cupo mentre ignorava il pappagallo e la gelatina di carne. Ora che si trovava nella Terza Anima, era emerso in lui il potere del grande cerchio dell’Anima Nascente che fece propagare delle increspature in ogni direzione.


BANG!


Quando la sua base di Coltivazione esplose, agitò l’indice nell'aria. Sembrava un momento comune ma, all'improvviso, si levò il Qi viola. Questa non era altro che la Ghigliottina del Qi Viola di Meng Hao.


La lama scese sul corpo di uno dei Coltivatori all'Anima Nascente della Tribù della Ricerca Celeste. Questi strabuzzò gli occhi, poi risuonarono delle esplosioni quando il suo corpo fu spaccato a metà.


“Fottili!! FOTTILI!!” starnazzò il pappagallo eccitato, finalmente in grado di sfogarsi un po’ dopo tutto questo tempo.


Meng Hao sfrecciò con un boato. Nello stesso momento, nel mezzo del bagliore rosso che circondava il mastino, nell'aria comparvero d’un tratto innumerevoli peli di un rosso acceso. Questi iniziarono a ruotare attorno al mastino, trasformandosi inaspettatamente in un tornado rosso. Il tornado avanzò spedito, distruggendo ogni cosa lungo il suo percorso con la stessa facilità con cui si spezzano le erbacce secche. Non importava che fosse un Sacro Antenato o un Coltivatore all'Anima Nascente, ogni cosa che toccava emetteva un urlo e poi esplodeva, distrutta sia nel corpo che nell'anima.


Non era una battaglia. Era un massacro!


Riguardo alle centinaia di migliaia di spettri, erano cupi e impassibili quando piombarono sui Coltivatori ordinari della Tribù della Ricerca Celeste. Questi non poterono fare altro che tremare mentre la loro forza vitale veniva annientata.


Ma la cosa più impressionante di tutte erano i sette Giganti del Mare Viola. Dopo essere giunti sul campo di battaglia, entrarono in azione. Quando i loro pugni toccarono la superficie del terreno comparvero dei crateri enormi. E ancora più stupefacente era il potere di sterminio presente in loro. Ogni essere vivente che toccavano veniva distrutto.


Il campo di battaglia venne gettato nel caos all'istante!


Il cambiamento improvviso fece sussultare il Grande Padre e il Sommo Sacerdote della Tribù della Ricerca Celeste, increduli. Gli occhi di Zhang Wenzu strabuzzarono mentre continuava a fissare, con la mente del tutto assente. All'inizio voleva combattere contro Meng Hao, ma adesso non poteva fare altro che osservarlo mentre affrontava i Coltivatori all'Anima Nascente. Nessuno riusciva a resistere più di un solo respiro contro di lui. In questo momento stava osservando uno degli illustri Anziani della Tribù che si trovava allo stadio avanzato dell’Anima Nascente, il quale era così tanto debole da esplodere dopo un solo attacco sferzato con un dito. Quando nelle orecchie di Zhang Wenzu riecheggiarono le grida agghiaccianti dell’uomo, questi iniziò a tremare e abbandonò qualsiasi pensiero di un possibile duello contro Meng Hao.


“Non permettete loro di estrarre gli Spuntoni dello Sterminio degli Spiriti!!” gridò.


Nonostante lo shock e gli occhi strabuzzati, i Coltivatori della Tribù della Ricerca Celeste gridarono e partirono all'attacco verso Meng Hao. Al momento, Meng Hao era circondato da trenta Coltivatori all'Anima Nascente e sette o otto Sacri Antenati totemici, i quali tentavano tutti di impedirgli di avvicinarsi allo spuntone nero.


“Levatevi di mezzo!” gridò lui. L’intento omicida nei suoi occhi crebbe quando agitò la mano, facendo alzare un vento violento pervaso dal potere di quattro Anime Nascenti al grande cerchio. Questo sfrecciò in avanti, facendo cadere circa otto Coltivatori all'Anima Nascente davanti a lui, ai quali schizzò del sangue dalla bocca. Due di loro addirittura gridarono e poi esplosero.


Nello stesso momento, Meng Hao agitò la mano come ad afferrare qualcosa. Comparve la Lancia Demoniaca e lui la lanciò all'indietro. Questa si trasformò all'istante in una nebbia nera pervasa da volti feroci, i quali iniziarono a consumare gli oltre otto avversari che si stavano avvicinando.


Meng Hao non si fermò nemmeno per un istante. In seguito, comparve davanti ad uno dei Sacri Antenati totemici che aveva l’aspetto di un rinoceronte. L’intento omicida splendette nei suoi occhi quando calò il suo pugno destro.


BAM!


Il volto del Sacro Antenato totemico era pervaso dall'incredulità nell'istante prima di esplodere in una foschia di sangue che Meng Hao attraversò. Si poterono udire dei sussulti provenire dai circa otto Coltivatori all'Anima Nascente che avevano cercato di fermarlo. I Coltivatori erano pervasi da uno stupore intenso e avevano la testa che girava. D’un tratto si fermarono, non avevano il coraggio di incrociare la strada di Meng Hao.


Meng Hao proseguì come se stesse camminando in un campo di erbacce secche. In un batter d’occhio, si trovò sopra lo Spuntone nero dello Sterminio degli Spiriti. Si chinò, lo afferrò e lo estrasse con violenza.


Lo spuntone liberò un boato intenso mentre si spostava lentamente verso l’alto. Tuttavia, fu a questo punto che il Grande Padre della Tribù della Ricerca Celeste si avvicinò. I suoi occhi furono pervasi da un forte intento omicida. Sapeva che per nessun motivo avrebbe dovuto permettere che lo Spuntone dello Sterminio degli Spiriti venisse estratto. Se lo avesse fatto, allora la Tribù del Corvo Dorato sarebbe riuscita a partire alla carica, il che sarebbe stato come aggiungere neve al gelo, disastro su disastro.


“Non tiratevi indietro! Fermatelo!” gridò il Grande Padre. I Coltivatori all'Anima Nascente attorno a lui digrignarono i denti e, insieme ai circa otto Sacri Antenati totemici, attaccarono Meng Hao.


In un batter d’occhio stavano caricando verso di lui. Tuttavia, la bocca di Meng Hao si incurvò in un sorriso freddo.


“Quarta Anima!”


L’aria fu pervasa da boati quando entrò nella Quarta Anima. Una forza equivalente ad otto grandi cerchi dell’Anima Nascente esplose in Meng Hao. Quando i nemici si avvicinarono, vennero colpiti dall'aura esplosiva.


Dalle bocche di tutti i Coltivatori all'Anima Nascente e i Sacri Antenati totemici circostanti schizzò del sangue. Anche il Grande Padre della Tribù della Ricerca Celeste sputò del sangue e fu spinto all'indietro, con lo shock inciso sul volto.


Osservò con gli occhi spalancati mentre Meng Hao partì di nuovo all'attacco. Nell'aria riecheggiò un’esplosione quando lo spuntone fu estratto completamente dal suolo. Quando emerse, iniziò a ridursi rapidamente fino a quando non ebbe le dimensioni adatte per stare nel palmo di Meng Hao.


Ora che uno dei tre spuntoni era sparito, il campo nero di luce che circondata la Tribù del Corvo Dorato si increspò e si distorse. Parte della forza vitale sottratta dal campo nero adesso iniziò a calare verso i membri eccitati della Tribù del Corvo Dorato.


Alla vista di tutto ciò, la Tribù della Ricerca Celeste fu pervasa dallo sgomento.


“Quest’uomo… ma a che livello si trova la sua base di Coltivazione?!?!”


“Non si tratta del grande cerchio dello stadio dell’Anima Nascente, è… a metà strada verso la Recisione dello Spirito!!”


Proprio quando tutti espressero il loro stupore, si poté dire un’altra esplosione provenire dalla direzione del secondo Spuntone dello Sterminio degli Spiriti. La terra tremò quando il mastino annientò completamente tutti i Coltivatori all'Anima Nascente e i Sacri Antenati totemici che lo difendevano. Poi, il mastino colpì con forza lo spuntone con la zampa. Il colpo era pervaso da un potere tale che lo spuntone venne strappato dal suolo e lanciato in aria, lasciando una grande apertura.


Dopo aver perso due spuntoni, il campo nero di luce fu ricoperto dalle distorsioni. Non stava più risucchiando la forza vitale, ma la stava ristabilendo!! Bastarono pochi istanti affinché tutta la forza vitale che aveva sottratto tornasse.


Quando lo spuntone sfrecciò nell'aria il corpo di Meng Hao balenò, e lui agitò l’indice destro in aria. L’enorme spuntone nero tremò immediatamente ed iniziò a restringersi. In un batter d’occhio, si posò sul palmo di Meng Hao.


Senza fermarsi nemmeno per un istante, Meng Hao proseguì verso il terzo spuntone. Chiunque cercasse di bloccargli la strada notava subito un bagliore rosso che avanzava nella sua direzione a tutta velocità. Compariva poi il mastino e respingeva il nemico con la sua zampa.


Certo, chiunque ricevesse un colpo dalla zampa del mastino finiva con il trasformarsi completamente in una nebbia di sangue!


BOOM!


La mano di Meng Hao colpì con forza la superficie del terzo spuntone nero. L’aria fu pervasa da boati insieme a dei crepitii quando lo trascinò fuori dal terreno.


Il campo nero di luce fu distrutto completamente e i membri della Tribù del Corvo Dorato, con i corpi del tutto risanati, partirono all'attacco, con l’intento omicida che si levava fino ai Cieli.


“UCCIDETELI!!”




Novelle Leggere indice un concorso di scrittura! Trovate il regolamento qui di seguito:
https://forum.novelleleggere.com/showthread.php?tid=231
Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


https://www.patreon.com/madotter


Grazie!
-MadOtter


