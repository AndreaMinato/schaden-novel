---
weight: 552
title: Capitolo 552 – Perché Non Siete Venuto!
pubDate: 2025-03-17T11:17:34.934Z
tags:
    - issth
---


“Il Patriarca è in cammino!”


“Il Patriarca verrà a salvarci!”


“Resistete solo un altro po'!”


La morte del Grande Padre della Tribù della Ricerca Celeste riempì i cuori dei membri della Tribù di disperazione; la sola cosa che impedì loro di crollare completamente era la speranza che il Patriarca Huyan venisse a salvarli.


Credevano davvero che il Patriarca sarebbe venuto a salvarli!


Huyan Yunming era il LORO Patriarca!


Il massacro si intensificò ancora e il suono delle morti salì fino ai Cieli. Meng Hao era il massimo potere sul campo di battaglia; non un singolo Coltivatore della Ricerca Celeste osava andargli vicino. Nessun Sacro Antenato totemico aveva il fegato di attaccarlo. Dovunque andasse, i Coltivatori nemici si sparpagliavano immediatamente.


Alla fine, lo sguardo di Meng Hao si posò su Zhang Wenzu. Il quale, in quell'istante, iniziò a tremare e senza fermarsi un attimo arretrò. La sua mente vorticava per lo sconcerto, eppure, mentre ancora iniziava la fuga, Meng Hao si trasformò in fumo verde e apparve direttamente al suo fianco.


“Mi arrendo alla Tribù del Corvo Dorato!!” gridò Zhang Wenzu con la faccia stravolta. La pressione che Meng Hao esercitava su di lui era troppo intensa e lo riempiva di una sensazione di crisi mortale. Temendo che non gli avrebbe creduto, gettò via tutte le sue difese.


“Mi arrendo!” disse con ansia. “Io sono il Prescelto della Tribù della Ricerca Celeste. Se mi unissi alla tua Tribù potrei darti...” Prima che potesse finire, la mano di Meng Hao si mosse come un fulmine a stringergli il collo con una morsa d'acciaio.


“Mi ricordo di te” disse. “Tu eri là quell'anno, al Forte del Cancello Nero.”


Il corpo di Zhang Wenzu tremò e il suo volto si riempì di paura. Si sentiva come se un'enorme morsa fosse serrata sul suo collo. In risposta alle parole di Meng Hao, annuì subito.


“Sfortunatamente” disse, “la Tribù del Corvo Dorato non ha bisogno di voltagabbana.” Con quello, strinse la presa. Zhang Wenzu era il Prescelto della Tribù della Ricerca Celeste di questa generazione; aveva praticato la Coltivazione per duecento anni per raggiungere la fase iniziale dell'Anima Nascente. Ora, un tremito corse attraverso il suo corpo mentre la sua Anima Nascente veniva distrutta e lui moriva sia in corpo che in spirito.


Meng Hao lasciò la presa e si voltò. Al momento, rimanevano solo diecimila membri della Ricerca Celeste e della precedente forza di cento Coltivatori all'Anima Nascente , ne rimanevano solo venti.


Per quanto riguardava i Sacri Antenati, erano rimasti solo in cinque.


La Tribù della Ricerca Celeste poteva già considerarsi distrutta. Tuttavia, con il Patriarca Huyan ancora in giro, potevano ancora essere considerati una grande Tribù!


Sotto la guida dell'Alto Sacerdote i membri della Ricerca Celeste si erano raggruppati. In effetti, ora erano pressapoco nella stessa posizione in cui si trovava prima la Tribù del Corvo Dorato. Erano circondati dai membri della Tribù nemica, centinaia di migliaia di spettri e sette Giganti del Mare Viola.


Nel centro esatto del gruppo vi era l'Alto Sacerdote. Il suo volto era colmo di dolore, alzò la sua staffa in alto e poi la piantò nel terreno. Mentre si sedeva a gambe conserte, dalla bocca spruzzò del sangue.


Con voce acuta, urlò: “Patriarca, perché non sei venuto!?!?”


“La Tribù della Ricerca Celeste sta per essere distrutta... Dei suoi 80.000 membri, ne restano solo 10.000! Patriarca, perché... perché non sei venuto!?!?”


Mentre urlava ai Cieli, la staffa di fronte a lui iniziò a brillare di luce bianca che poi sfrecciò in cielo. Non appena questa si scontrò con la luce rossa del Mastino, svanì. Tuttavia, nonostante fosse scomparsa, fu comunque in grado di usare un metodo speciale per passare oltre nel mondo esterno; sfrecciò verso la sede della Tribù, direttamente nella mente del Patriarca Huyan, che sedeva a gambe incrociate.


Nel frattempo, Meng Hao levitava a mezz'aria, osservando la scena. Con gli occhi che luccicavano, agitò la mano destra, facendo apparire i tre Spuntoni dello Sterminio delle Vite e degli Spiriti. Vi immise il suo Senso Divino, poi, prendendo in prestito il potere del Mastino, eliminò i marchi e li rimpiazzò con il proprio.


“Quello che hai fatto alla Tribù del Corvo Dorato” disse freddamente. “Meng Hao lo farà a te. È solo equo.” Con quello, lanciò uno degli spuntoni in aria, dove aumentò velocemente di dimensioni. Quando Meng Hao agitò la mano piantando per metà lo spuntone nel terreno, si udì un rombo.


Immediatamente, un campo di luce nera si allargò ad avvolgere la Tribù della Ricerca Celeste.


Poi, un secondo spuntone volò via in una direzione differente, per poi piantarsi a terra. Il campo di luce nera divenne più forte e i membri della Ricerca Celeste iniziarono a tremare e ad avvizzire.


Un terzo spuntone si piantò al suolo. La formazione incantata dello Spuntone dello Sterminio delle Vite e degli Spiriti era stato attivato completamente e tutti i membri della Tribù della Ricerca Celeste si trovavano ora nella stessa posizione in cui erano stati quelli del Corvo Dorato. Le loro carni avvizzirono e la loro forza vitale venne prosciugata speditamente.


Rimasero lì tremanti e delle espressioni di disperazione comparvero sui loro volti mentre guardavano verso l'Alto Sacerdote. In risposta, quest'ultimo alzò lo sguardo al cielo. Mentre il corpo deperiva, la sua voce sorse ancora una volta, colma di disperazione.


“Patriarca... salva la tua gente...”


“Patriarca, perché non sei venuto...? Ci hai abbandonati...?”


Meng Hao osservò lo spettacolo dall'alto, ma non disse niente. Poi, guardò in lontananza con un'espressione pensosa in faccia.


I membri circostanti della sua Tribù osservarono in silenzio. Non amavano uccidere in maniera innata, ma quando videro la disperazione sui volti dei Coltivatori della Tribù della Ricerca Celeste, non poterono fare a meno di pensare alla loro precedente situazione.


Se Meng Hao non fosse tornato, allora magari avrebbero iniziato a piangere proprio come loro.


Il tempo passò. All'interno del campo di luce nera, la forza vitale dei sempre più deperiti membri della Tribù cominciava a finire. Diventavano cadaveri che poi cadevano a terra; e mentre morivano, la loro forza vitale veniva assorbita completamente dalla formazione magica, il che fece apparire lentamente un ciclone bianco.


Mentre sempre più membri della Tribù diventavano cadaveri raggrinziti, l'Alto Sacerdote continuava a deperire. Ora sembrava un corpo appena uscito dalla tomba ed emanava una forte aura di morte. Nonostante ciò, continuò a fissare il cielo con sguardo vacuo e la sua voce echeggiava in continuazione.


“Patriarca... Abbiamo fatto un sbaglio...?”


“Patriarca, ti prego, rispondi. Abbiamo errato? Perché non sei venuto...?”


1.000. 3.000. 5.000. infine, tutti i 10.000 membri della Tribù divennero dei cadaveri disseccati e caddero a terra. Presto, rimasero solo i Coltivatori all'Anima Nascente e i Sacri Antenati totemici. Tremavano e gridavano senza speranza; l'Alto Sacerdote iniziò a ridere amaramente.


La risata divenne sempre più triste fino a diventare piena di risentimento.


“Patriarca, perché non sei venuto per noi!?!?” Mentre le sue parole risentite risuonavano, i rimanenti Coltivatori alzarono le loro teste per lanciare l'ultimo grido delle loro vite.


“Perché... non sei venuto?!?!”


Boom!


I Coltivatori all'Anima Nascente nel campo di luce erano ora dei corpi secchi. I Sacri Antenati erano tutti morti. La sola persona rimasta era l'Alto Sacerdote che continuava ridacchiare con odio mentre le fiamme della sua vita finalmente si estinguevano.


Dopo la morte di tutti loro, il ciclone bianco fluttuò all'interno del campo e si trasformò in una perla bianca. Meng Hao aveva supposto che la perla sarebbe scomparsa, ma non fu così. Rimase lì, a fluttuare nell'aria finché i membri della Tribù del Corvo Dorato non si avvicinarono per portala via.


La scena lo accigliò e lo fece guardare in lontananza.


“Cosa stai pianificando, Patriarca Huyan...” pensò. Dopo un momento, un fremito gli percorse il corpo. Abbassò lo sguardo sullo Spirito Demoniaco, che aveva ottenuto tutti quegli anni addietro nella Sfera delle Rovine del Cammino, nella sua borsa da trasporto. Stava risplendendo di una luce brillante.


Divenne sempre più intensa, cominciando a emettere una forza gravitazionale.


Gli occhi di Meng Hao luccicarono. Dopo aver calcolato i giorni, si rese conto che il Piano Primordiale del Demone Immortale si sarebbe aperto presto.


“Patriarca Huyan, non mi importa cosa stai macchinando. Il combattimento tra noi due non potrà essere evitato!”


Osservò la Tribù del Corvo Dorato. Pelosone era lì e anche il Gigante Selvatico. Alla fine agitò la mano, rimpicciolendo lo scudo di luce rossa e ritrasformandolo nel Mastino.


Si mise in piedi sopra la sua testa guardando in lontananza.


Alla fine guardò di nuovo i membri della Tribù, e loro lo guardarono con espressioni di fervente ardore. Meng Hao poteva percepire chiaramente l'intenso potere della fede nell'area. “Io vado alla Tribù della Ricerca Celeste. Per quanto riguarda voi tutti… non c'è bisogno di venire con me.”


Il potere della fede circolò attorno a lui, trasformandosi in immagini fantasma che si sovrapposero al suo corpo. Lentamente si fusero con la sua base di Coltivazione in un modo in cui nessuna tecnica magica avrebbe potuto.


Meng Hao guardò Pelosone che fluttuava a mezz'aria e gli dette degli sguardi incoraggianti. Pelosone rispose con alcuni uggiolii.


I rampicanti della Fortezza di Spine si mossero avanti e indietro, come se guardassero in aria mentre Meng Hao si preparava a partire.


Lui si voltò e aprì la borsa del Cosmo per risucchiarvi tutti i cadaveri dei membri della Tribù della Ricerca Celeste. Poi, lui e il Mastino sfrecciarono via.


Dietro di lui, tutti i membri della Tribù congiunsero le mani e si inchinarono. Wu Chen e Wu Ling erano lì; lo guardarono con i cuori pieni di pena. Alla fine fu Wu Chen a parlare. La riconoscenza verso Meng Hao nel suo cuore era diversa da quella degli altri.


“Sacro Antenato, signore... tornerai da noi?”


“...Sì!” fu la debole risposta.


I vecchi compagni che lo avevano accompagnato durante la migrazione percepirono una profonda melanconia. Sapevano ci sarebbero voluti anni prima che chiunque di loro potesse avere una possibilità di vederlo di nuovo. Avrebbero persino potuto non essere più in vita per allora.


Mentre Meng Hao si allontanava velocemente, il pappagallo e la gelatina guardarono indietro, dalla loro posizione sulla sua spalla, verso la Fiera Estranea che stava lì in mezzo ai membri della Tribù.


Ebbero l'improvvisa premonizione che ci sarebbero voluti centinaia di anni prima di potersi incontrare di nuovo, o magari persino di più... Tuttavia, fu a questo punto che il pappagallo guardò improvvisamente il Mastino e i suoi occhi iniziarono a splendere di una passione bruciante. Quando la gelatina lo percepì, ebbe un brivido.


Anche il Mastino sembrò percepirlo e dette un'occhiata al pappagallo, il quale assunse improvvisamente una posa aggraziata e gli sorrise benevolo. Inconsciamente guardò indietro la Fiera, la cui espressione emozionata gli fece scappare un sospiro.


Nel frattempo, molto, molto lontano, si aprì all'improvviso una fessura a mezz'aria sopra il Mare Viola. Ne emerse una bellissima donna vestita con un fluente abito rosa. Appariva irritata...


“Il Piano Primordiale del Demone Immortale si sta aprendo e il potere di teletrasporto è forte. Tutti coloro in possesso di uno Spirito Demoniaco vi entreranno.” Questa non era altri che Zhixiang, la quale digrignò i denti mentre guardava il Mare in basso.


“Meng Hao, c'è una tipa che non si è dimenticata di te! Eee? Hai fermato la Trasmigrazione Demoniaca?” Fissò sconcertata per un attimo e poi alzò felice un sopracciglio.


“E così hai un po' di coscienza dopotutto. Mi sei ancora debitore, non dimenticartene.” Con uno sbuffo scelse un'isola e si sedette a gambe incrociate ad aspettare la completa apertura del Piano Primordiale.


Nelle Terre Nere, c'erano altre forze che avevano notato il potere di teletrasporto ed erano similmente in attesa.


Novelle Leggere indice un concorso di scrittura! Trovate il regolamento qui di seguito:
https://forum.novelleleggere.com/showthread.php?tid=231


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter
Grazie!
MadOtter
                                


                                



