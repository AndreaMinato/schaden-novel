---
weight: 5540
title: Capitolo 554 – Il Vero Huyan!
pubDate: 2025-03-17T11:17:34.934Z
tags:
    - issth
---


Vide un vasto numero di case, palazzi squisitamente decorati, innumerevoli templi e un distretto Tribale dopo l'altro...


C'erano circa 10.000 persone sedute a gambe incrociate sui tetti delle case. Sembrava come se emettessero tutto il potere delle loro basi di Coltivazione. I loro corpi erano avvizziti, al punto che sembravano fusi con le case; in apparenza, costoro non stavano risparmiando niente, concedendo persino la loro forza vitale, per mantenere operativo l'incantesimo restrittivo.


Meng Hao non era in grado di discernere nessun altro dettaglio concreto.


Quasi nello stesso momento in cui era arrivato all'ingresso, rimase sorpreso dallo scoprire che nell'aria attorno a lui vi erano multipli fasci di Senso Divino.


Vi erano perfino alcuni che non appartenevano alla Recisione dello Spirito, ma che erano nondimeno valenti. Apparentemente questi erano il risultato di oggetti magici che permettevano ai Coltivatori delle varie Tribù di concentrarsi a distanza su questa posizione e perciò osservare gli eventi.


Meng Hao li ignorò. Il fatto che nessuno avesse interferito durante la battaglia contro la Tribù della Ricerca Celeste rivelava la loro indole.


Ora, la comparsa di questi fasci di Senso Divino rendeva ancora più ovvio il loro atteggiamento. Queste persone erano lì per vedere... cosa alla fine sarebbe successo esattamente tra lui e il Patriarca Huyan!


Alcuni avevano un legittimo interesse su cosa stava accadendo, sebbene Meng Hao non volesse sapere il perché.


Il Mastino, avendo sopportato la seccatura del pappagallo per tutta la strada, non ebbe bisogno di ordini. Un acceso bagliore rosso uscì dal suo corpo quando l'aura alla Recisione dello Spirito esplose. Fendette con la zampa, colpendo il simbolo magico dell'incantesimo restrittivo.


Riecheggiò un boato e si udì lo schianto quando il simbolo magico si frantumò. Tuttavia, mentre si disintegrava, divenne visibile un altro incantesimo restrittivo. La volontà diabolica del Mastino si espanse. Ruggì e spazzò di nuovo con la zampa. E poi ancora. L'intera montagna tremò per il tempo di dieci respiri mentre il Mastino distruggeva centinaia degli strati dell'incantesimo. Tuttavia... a questo punto, avevano proseguito solo per centocinquanta metri dall'imboccatura.


Incredibilmente, l'intero contenitore... era completamente riempito di formazioni restrittive!


Il Mastino era sul punto di continuare a distruggerle, ma Meng Hao lo fermò con calma. Levitò fuori dall'imboccatura e guardò all'interno. Poi, con gli occhi colmi di una fredda luce, agitò la mano destra e, all'istante, uno dei sette Giganti del Mare Viola avanzò. In un batter d'occhio entrò nella montagna a forma di Lagenaria e si trasformò in un maestoso Mare che cominciò a colare all'interno.


“Se la gente morirà” disse tranquillamente, “gli incantesimi restrittivi andranno in pezzi da soli.” Nel Dominio Meridionale, Meng Hao non aveva appreso l'arte della crudeltà. Tuttavia, le sue esperienze nelle Terre Nere e nel Deserto Occidentale, specialmente la migrazione con la Tribù della Divinità del Corvo, l'aveva obbligato a liberarsi della sua precedente ingenuità. A causa dell'ambiente circostante e delle sue esperienze, era lentamente, in modo quasi impercettibile, cambiato. Ora agiva davvero come un Coltivatore.


Quando si aveva a che fare con dei nemici, qualsiasi tattica era accettabile! Quando si aveva a che fare con dei benefattori, i debiti di gratitudine dovevano essere ripagati, indipendentemente dal costo!
Mentre ancora gli uscivano le parole di bocca, il Mare Viola si riversò nella montagna. Il potere di sterminio esplose, trasformandosi in quelle che suonavano come delle voci tonanti. L'intera montagna iniziò a tremare violentemente.


Vita e morte collisero e il potere di sterminio ruggì. Anche se gli incantesimi restrittivi erano potenti, contenevano comunque della forza vitale. Poteva non essere qualcosa che possedevano in modo innato, tuttavia, mentre il Mare Viola affondava nella montagna, la forza vitale dei 10.000 membri della Tribù della Ricerca Celeste ne divenne l'innesco.


Si udiva un rombo dal mondo all'interno della montagna a forma di Lagenaria. I Coltivatori seduti a gambe incrociate sopra alle case tremarono e iniziarono visibilmente a cadere a pezzi.


Enormi esplosioni echeggiarono mentre gli strati successivi dell'incantesimo venivano distrutti. Allo stesso tempo, il secondo dei Giganti si avvicinò, trasformandosi in acqua e versandosi nell'apertura.


Dopo di che, fu la volta de l terzo, poi il quarto. Infine, cinque dei Giganti del Mare Viola divennero acqua e si riversarono giù per l'ingresso. Il rombo riempiva completamente il mondo all'interno della montagna.


Gli incantesimi restrittivi ora erano completamente sconfitti e dispersi. L'acqua di mare riempiva completamente il primo livello del mondo. Ogni cosa, tutta la vita, tutti i Coltivatori, erano stati sommersi all'interno del Mare Viola e spazzati via dal suo potere di sterminio.


Centinaia di migliaia di spettri si mossero all'interno del Mare per spazzare il mondo all'interno della montagna.


Lentamente, l'enorme formazione magica iniziò a emergere.


Poteva essere chiamata una formazione incantata, o magari, una porta.


Era la porta che conduceva al secondo livello di quel mondo.


Era una semplice, rudimentale porta ed era chiusa fermamente. All'esterno della montagna, Meng Hao agitò la mano in direzione dell'acqua all'interno. Questa vorticò all'istante, ruotando sempre più veloce. L'acqua, assieme alle centinaia di migliaia di spettri, ruggì quando si trasformò in un enorme ciclone che si scaraventò contro la porta che conduceva al secondo livello.


Il potere del ciclone eruttò con forza incredibile quando si schiantò contro la porta. Si udì un boato quando quest'ultima fu schiacciata in innumeri pezzi. Tutti i sigilli e gli incantesimi protettivi erano stati completamente distrutti.


La porta cedette, si poterono udire dei feroci ululati provenire dall'interno del secondo livello. Incredibilmente, al suo interno si potevano vedere duemila membri della Ricerca Celeste; c'erano anche molti Coltivatori all'Anima Nascente e Sacri Antenati totemici. Tuttavia, quando si gettarono all'attacco, il Mare Viola penetrò all'interno. Il potere di sterminio esplose, al che si udirono delle grida tali da far gelare il sangue.


Queste grida echeggiarono per un attimo e poi svanirono. Presto l'intera montagna fu completamente silenziosa.


La Tribù della Ricerca Celeste era stata totalmente sconfitta.


Eppure, il Patriarca Huyan non si vedeva da nessuna parte all'interno di questo mondo.


Meng Hao si accigliò, poi sbuffò freddamente. Agitò la mano verso la montagna a forma di Lagenaria facendo ribollire il Mare Viola al suo interno. Questo si ritrasformò rapidamente nei Giganti, i quali iniziarono a colpire la montagna con i loro pugni.


La terra tremò quando altri incantesimi vennero distrutti e dopo il tempo necessario a bruciare mezzo bastoncino di incenso, l'intera montagna cominciò a cadere in pezzi. Quando cadde si udì un enorme rombo.
In questo momento, il tempio della Tribù della Ricerca Celeste era stato completamente distrutto!


Il collasso della montagna fece volare la polvere in tutte le direzioni. Mentre levitava a mezz'aria, Meng Hao colpì la sua borsa da trasporto facendo apparire un'enorme quantità di cadaveri. In modo sconcertante, questi caddero sul tempio distrutto, ammucchiandosi insieme in una cosa che sembrava una piccola montagna.


Una montagna di cadaveri!


I corpi dei membri della Ricerca Celeste erano tutti impilati insieme a formare una montagna che si ergeva sopra le terre circostanti.


“Le foglie ritornano al terreno per diventare il nutrimento per le radici. Riposate in pace. Sebbene abbiate detto che non avreste avuto riposo finché la Tribù del Corvo dorato non fosse morta, a questo punto, la vostra Tribù è stata distrutta e tutta l'inimicizia è scomparsa.


Questo luogo era il vostro tempio, ora, i vostri corpi saranno sepolti qui.” Agitò una manica, facendo alzare in volo diversi pezzi della montagna. Li impilò attorno ai cadaveri, trasformando l'area in... una tomba!


La Tomba della Ricerca Celeste!


Questa tomba sarebbe rimasta lì, testimone per tutte le Terre Nere. Per anni e anni, questo posto e questa tomba avrebbero inculcato il terrore nei cuori degli abitanti delle Terre Nere.


Era anche testimone dell'ascesa della Tribù del Corvo Dorato.


Nell'istante in cui la tomba venne a esistere, i fasci di Senso Divino circostanti divennero ancora più seri di prima. Meng Hao era piuttosto certo che la scena che si stava svolgendo fosse probabilmente osservata da più di metà delle Tribù delle Terre Nere.


In realtà, era proprio come immaginava. In quasi tutte le Tribù, tutti i Coltivatori dalla Formazione del Nucleo in su stavano usando vari tesori per guardarlo.


In questo momento, il suo ritorno l'aveva reso assai famoso nei cuori di tutti i Coltivatori del Deserto Occidentale e delle Terre Nere. Da tempo era salito alla ribalta; per loro, in termini di anzianità, non era più un mero Coltivatore all'Anima Nascente. No, lui era un Patriarca.


Come potevano le Terre Nere non prestargli un'attenzione speciale?!


Meng Hao osservò la tomba per un lungo momento, prima di voltarsi a fissare il cielo. Lì, in lontananza, c'era una nuvola nera che si stava avvicinando con una velocità indescrivibile.


Mentre la nube si approssimava, il cielo, precedentemente chiaro, divenne all'istante nero come la notte. Le nuvole lo coprirono, come se la notte stesse consumando la luce del giorno!


“Meng... Hao...” Mentre la notte consumava il giorno, risuonò una profonda voce, colma di un rancore che sembrava inciso sulle stesse ossa di chi aveva parlato. Risuonò come un tuono dall'interno della notte nera.


Meng Hao guardò in alto con calma l'oscurità in rapido avvicinamento. Un bagliore feroce apparve nei suoi occhi e il desiderio di combattere infuriò dentro di lui.


“Patriarca Huyan” disse con calma, entrando direttamente nella Settima Anima.


BOOM!


Quando le sette Anime si unirono, divenne più alto di diverse teste. Il suo corpo divenne più forte e le sue spalle più larghe. La sua ossatura era più snella e i suoi lunghi capelli erano strati demoniaci. Emetteva l'aria di un Demonio Immortale, sconvolgente e audace.


La forza delle sue carni fece increspare e distorcere l'aria attorno. Era come se l'area non fosse compatibile con il resto del mondo.


Questo corpo intrepido conteneva la prodezza marziale di sessantaquattro Anime Nascenti al grande cerchio. Sin dai tempi antichi, non c'era mai stato qualcuno del genere e in futuro, era molto probabile che non ve ne sarebbero stati. Era il sentiero che Meng Hao aveva forgiato, qualcosa di unico e inimitabile in tutte le terre del Paradiso Meridionale.


Questa non era un'Anima Nascente Perfetta, ma era virtualmente analoga!


A questo punto il cielo era completamente nero. Una nube sfrecciò verso Meng Hao, il quale non batté minimamente ciglio. In effetti, si fece avanti, eseguendo un incantesimo con la mano destra e puntandolo davanti a se.


“Vento!” disse.


Mentre parlava, una folata indicibile si formò attorno a lui. Infuriò con venti vorticosi che sembravano partire dal terreno fin su nei Cieli. Da lontano, appariva come un enorme tornado che gli imperversava attorno.


I vorticanti venti scossero ogni cosa e causarono un forte ruggito. Sollevò innumerevoli massi e una quantità infinita di polvere che sfrecciarono all'istante contro la nube in avvicinamento.


Durante la sua battaglia con il clone del Patriarca Huyan, aveva usato oggetti magici così come le abilità divine dell'Immortale di Sangue. Tuttavia, non aveva usato la sua creazione, la magia delle sue sette Anime Nascenti.


In alcuni aspetti, il potere scatenato da Meng Hao adesso, era molto più appropriato per lui delle abilità dell'Immortale di Sangue.


Questo era specialmente vero ora che si trovava nella Settima Anima. Il suo potere era davvero sconvolgente sotto tutti gli aspetti.


Un rumore gigantesco si diffuse per metà delle Terre Nere, facendo tremare il settanta percento delle Tribù e riempiendo i cuori dei Coltivatori di sconcerto.


Novelle Leggere indice un concorso di scrittura! Trovate il regolamento qui di seguito:
https://forum.novelleleggere.com/showthread.php?tid=231


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter
Grazie!
MadOtter
                                


                                



