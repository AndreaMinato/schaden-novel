---
weight: 562
title: Capitolo 562 – Chiamami Sorellona!
pubDate: 2025-03-17T11:17:34.936Z
tags:
    - issth
---


Meng Hao fuggiva alla massima velocità, sospirando dentro di se per la sua sfortuna. Il fatto che la donna lo avesse completamente ignorato era piuttosto eccessivo. Tuttavia, era abituato a cose del genere e in circostanze normali, avrebbe gestito la situazione; non era davvero così male.


Dopotutto, non era stato intenzionale da parte sua. Perciò poteva essere perdonata.


Sapeva che come studioso doveva essere magnanimo e tollerante.


Però, come avrebbe potuto immaginare che si sarebbe imbattuto in Fang Yu? Quando pensò alla sua indole violenta, prese un profondo respiro si sforzò di andare ancora più veloce.


Alle sue spalle poteva sentire un fischio che si avvicinava. Una possente tromba d'aria si stava avvicinando, e al suo centro vi era la furiosa Fang Yu.


Fondamentalmente, Fang Yu aveva una bellissima voce. Per Meng Hao, però, al momento suonava come quella di malvagio poltergeist. “Meng Hao, fermati in questo istante! Osi davvero disobbedirmi!? Ti pesterò a morte, mi senti!”


Boom!


Il terreno di lato esplose improvvisamente, distrutto da un colpo di Fang Yu. L'esplosione divenne un attacco che lo colpì immediatamente. Senza esitazione, entrò nella Seconda Anima, aumentando drasticamente la sua velocità.


Sospirò. “Smettila di darmi la caccia. Non ci sono gratitudine o rancori tra noi. Perché ti comporti in questo modo? Peraltro, non c'è garanzia che tu possa vincere contro di me.”


“Cosa hai appena detto?!?!” ruggì lei. Colpì improvvisamente la sua borsa da trasporto per estrarne una bottiglia di elisir medicinali. Se ne ficcò uno in bocca e dal suo corpo eruttarono delle fiamme. Contemporaneamente la sua velocità aumentò drasticamente e, ancora una volta, calò il pugno. Sebbene fosse furiosa, questo colpo non era mortale, ma colpì l'aria nel tentativo di far fermare Meng Hao.


Tuttavia, mentre la forza del colpo discendeva, Meng Hao entrò nella Terza Anima. La sua velocità esplose e lui si trasformò in fumo verde che schizzò via in lontananza. Il pugno di Fang Yu colpì il nulla. Lei rimase a fissare per un attimo, poi ridacchiò all'improvviso.


“Piccolo vagabondo. In tutti gli anni che non ti ho visto, sembra tu abbia davvero sviluppato qualche abilità.”


Anche mentre parlava, continuava a inseguirlo. Si muovevano con velocità incredibile; ogni volta che Fang Yu si avvicinava, Meng Hao accelerava ancora di più. Era impossibile per lei raggiungerlo.


Tuttavia, servì anche a raffreddare il suo temperamento e eventualmente, un sorriso felice le apparve sul viso. Occasionalmente tirava qualche pugno e, vedendo Meng Hao aumentare ancora di più la sua velocità, cominciò infine a ridere.


Fang Yu rise allegramente. Meng Hao sorrise amaramente.


“Perché ho dovuto far incazzare una ragazza come questa?” pensò Meng Hao. “Sono passati cento anni e lei è... quasi alla fase della Recisione dello Spirito!” Per quanto lo riguardava, non gli sembrava affatto equo. Lui aveva speso cento difficili anni in meditazione solitaria, era trasmigrato nel Mare Viola, aveva formato sette Anime Nascenti, aveva sperimentato multiple Tribolazioni Celesti e aveva lentamente raggiunto la Perfezione.


E nonostante tutto questo, era ancora a metà strada dalla Recisione dello Spirito. Eppure, Fang Yu... era uguale a lui.


“I Prescelti dei grandi Clan sono tutti così” sospirò. Poi realizzò che anche quando l'aveva vista più di un secolo fa, il suo livello di potere era stato incredibile e le cose sembrarono un pochino più bilanciate.


Mentre i due ancora procedevano assieme, una inseguendo, l'altro fuggendo, cominciarono ad avvicinarsi al secondo picco. All'improvviso, un raggio di luce verde comparve a mezz'aria e sfrecciò verso Fang Yu.


La velocità con cui si mosse causò un breve scatto sul suo volto. Si girò immediatamente e colpi con la mano destra a pugno.


Si udì uno scoppio e Fang Yu arretrò di diversi passi. Il raggio di luce verde fu spedito indietro ruotando su se stesso e in quel lasso di tempo si trasformò in una frusta. Simultaneamente, apparve dal nulla un uomo; era alto e magro, con lunghi capelli e un bel viso. Un lungo segno luccicante si poteva scorgere sulla sua fronte, sembrava quasi un fulmine.


Vestiva una tunica di colore verde e sulla spalla era appollaiato un corvo. Quest'ultimo aveva un aspetto bizzarro; aveva tre occhi, i quali fissavano tutti freddamente Fang Yu.


Oltre al corvo, al suo fianco aveva un lupo di colore bianco che emanava un'aura penetrante mentre osservava gelido i dintorni.


Nell'istante in cui comparve l'uomo, otto pilastri di luce sorsero improvvisamente attorno a Fang Yu. Schizzarono verso l'alto con una velocità incredibile, riempendo tutto il cielo con delle luci colorate.


“Illuminazione degli Otto Punti!” disse l'uomo vestito di verde con voce calma. Gli otto pilastri di luce si trasformarono immediatamente in un sigillo, il quale bloccò fermamente Fang Yu.


“Ji Mingfeng!” disse lei con espressione sconvolta. Alle sue spalle si sentì un freddo sbuffo; non era altri che Ji Xiaoxiao che si avvicinava lentamente, i suoi occhi simili a quelli di una fenice brillavano per l'intento omicida. [1]


“Non dirmi che gli antenati del tuo Clan Fang si sono dimenticati di dirti che non puoi semplicemente correre furiosamente in giro per il Piano Primordiale del Demone Immortale?” disse Ji Xiaoxiao. “Fang Yu, hai davvero dimenticato che i Figli del Dao del Clan Ji sono esperti nelle arti dell'auspicio?


Il fatto che ci siamo imbattute l'una nell'altra è stato una coincidenza e se te ne fossi andata subito, allora non avrei potuto fare niente. Invece, mi hai dato l'occasione di avvertire Mingfeng. Con le sue capacità negli auspici, localizzare la tua posizione non è stato un problema!”


Meng Hao aveva già smesso di muoversi e stava osservando senza emozione da lontano. Vedendo che Fang Yu aveva subito un'imboscata ed era stata sigillata, si accigliò.


“Osate davvero farmi del male?” rispose con calma Fang Yu. Non era visibile rabbia nei suoi occhi; invece, emanava un'aura spaventosa che continuò a crescere sempre più intensa.


“Farti del male? Perché?” disse Ji Xiaoxiao con un piccolo sorriso. “Il Clan Fang può essere solo, qui nelle terre del Paradiso Meridionale, ma sul Pianeta Vittoria Orientale è il Clan più illustre. Non abbiamo bisogno di farti del male, ma solo di intrappolarti per tre giorni. Allora il tuo sentiero per i tempi antichi sarà reciso. Impedirti di trovare un corpo ospite è già abbastanza.”


Di lato, anche Ji Mingfeng stava sorridendo. Non disse nulla, ma anche dalla sua posizione lontana, Meng Hao era in grado di dire che fosse molto più pericoloso di Ji Xiaoxiao.


Infatti, quando lo guardava, sentiva come se degli aghi lo punzecchiassero nella schiena.


Ji Xiaoxiao guardò Fang Yu per un altro momento e poi si voltò a guardare Meng Hao. Sorrise apertamente e disse: “Molte grazie, Compagno Daoista. Sembrava fossimo destinati a incontrarci quest'oggi. Sfortunatamente, non c'è tempo di intrattenerti adeguatamente, ma se il Karma vorrà, ci incontreremo ancora, un giorno.”


Ji Mingfeng dette un'occhiata a Meng Hao, sorrise e annuì. Tuttavia, Meng Hao poteva vedere chiaramente il disprezzo nel suo sguardo.


Anche Fang Yu guardò Meng Hao.


Lui rimase lì in piedi silenzioso per un momento, prima di voltarsi e andarsene. Non aveva nessun desiderio di partecipare in quello che stava accadendo. Il fatto di essere stata sigillata non metteva in pericolo la sua vita e considerando che non erano legati né per parentela né per conoscenza, non sarebbe stato fruttuoso per lui agire in qualunque modo.


A parte quello, non era affatto sicuro di poter gestire due membri del Clan Ji allo stesso tempo. Questo era particolarmente vero considerando che Ji Mingfeng gli dava la stessa sensazione di pericolo datagli dal Patriarca Huyan.


Mentre si voltava, il sorriso sul volto di Ji Xiaoxiao divenne ancora più largo. Il suo attuale sorriso la faceva sembrare molto diversa dalla sua fredda versione precedente. Quando vide le complicate emozioni negli occhi di Fang Yu, la disperazione e il dolore, divenne ancora più felice. Osservò Meng Hao allontanarsi e dell'ammirazione comparve nei suoi occhi.


Improvvisamente le balzò alla mente che in futuro, avrebbe potuto continuare a usarlo per provocare Fang Yu.


Meng Hao fece tre passi, poi improvvisamente si girò di nuovo verso Fang Yu.


Vide la sua disperazione e le complesse emozioni nei suoi occhi, così come il dolore. Non c'era niente di romantico in quel dolore; in realtà, sembra più il tipo di dolore che uno poteva sentire nell'essere abbandonato da un membro della propria famiglia. Quello sguardo fece tremare la mente di Meng Hao.


Non disse nulla, ma i suoi occhi iniziarono improvvisamente a brillare. Per qualche ragione non poteva scuotersi di dosso il dolore che vedeva nei suoi occhi. Non era sicuro del perché, ma in quell'istante prese una decisione. L'istinto omicida dentro di lui eruttò in un istante.


Ji Xiaoxiao si accigliò e al suo fianco, le labbra di Ji Mingfeng formarono un sorriso gelido.


Fu in quel momento che Meng Hao entrò nella Settima Anima.


Boom!!


Il suo corpo si gonfiò immediatamente; i suoi capelli divennero più lunghi e la sua aura schizzò alle stelle. Due volte, otto volte, sedici volte... su fino alla sua abilità marziale di sessantaquattro Anime Nascenti al grande cerchio. Un breve istante fu tutto ciò che ci volle perché quel potere causasse la comparsa di un turbine di vento che riempì l'intera area con nuvole di polvere.


Ora Meng Hao era più alto di diverse teste e il suo portamento era quello di un Demonio Immortale.


L'espressione di Ji Xiaoxiao si incrinò e le pupille di Ji Mingfeng si restrinsero.


Gli occhi di Fang Yu cominciarono a luccicare luminosi.


Un rombo esplose da Meng Hao quando si lanciò in avanti con tutta la velocità che poteva raccogliere.


In un battito di ciglia era su di loro. Ji Xiaoxiao levò la mano e la puntò in avanti facendo apparire un'enorme bolla davanti a se. Questa si ruppe immediatamente in faccia a Meng Hao


BAM!


Lo scoppio della bolla lo fece tremare, ma non lo rallentò per niente. Mentre si faceva sotto, Ji Mingfeng indicò con noncuranza e il lupo bianco alzò il capo e ululò. Quando balzò verso Meng Hao, il Mastino divenne un raggio di luce rossa che apparve improvvisamente al suo fianco. Attaccò il lupo bianco che iniziò a tremare subito incontrollabilmente. Prima che potesse reagire in alcun modo, si udirono gli scricchiolii quando il Mastino lo masticò.


Ogni cosa accadde così in fretta che Ji Mingfeng poté solo rimanere a bocca aperta per la sorpresa. Subito dopo, un intenso desiderio di uccidere comparve nei suoi occhi.


Ji Xiaoxiao era esterrefatta; l'aura alla Recisione dello Spirito del Mastino, sconvolse immediatamente i suoi lineamenti.


Allo stesso tempo, Meng Hao raggiunse il sigillo che tratteneva Fang Yu. Le lanciò un'occhiata a cui lei rispose, sembravano quasi comunicare. Fang Yu strinse la mano a pugno, poi la sua aura esplose quando lo scagliò direttamente contro il sigillo.


Anche il pugno di Meng Hao calò. I loro pugni colpirono simultaneamente lo stesso pilastro di luce, nello stesso punto!


Questo iniziò subito a tremare; si udirono degli scricchiolii e, in un batter d'occhio, il pilastro esplose.


In risposta all'esplosione del primo pilastro, gli altri sette cominciarono immediatamente a rinforzarsi. Ma Fang Yu, colma di rabbia, si scagliò fuori all'istante.


Caricò Ji Xiaoxiao, tirandole un pugno prima che potesse reagire. Quest'ultima cadde all'indietro spruzzando sangue dalla bocca. Ji Mingfeng dette un profondo sguardo a Meng Hao, poi sorrise e si voltò, portando Ji Xiaoxiao con se e dirigendosi lontano.


Fang Yu stava per inseguirli quando Meng Hao la fermò.


Lei si voltò a guardarlo e con tono di rimprovero disse: “Perché mi tratteni?! Non hai rispetto per quelli più anziani di te! E non sai che mostrando il tuo pieno potere così presto perderai tutto il vantaggio che possiedi!?”


Meng Hao scosse la testa e sorrise in modo sarcastico. “Bene, Compagna Daoista Fang. Se vuoi dar loro la caccia, io non ti fermerò.”


“Non usare quel tono con me!” disse lei, fissandolo. “E che modi sono per rivolgersi a me!? Chiamami sorellona!”


Meng Hao fece un altro sorrisetto. All'improvviso aveva la sensazione che salvarla fosse stato uno sbaglio.


“Non intendi chiamarmi sorellona?” disse. Strinse i pugni, si udirono degli scricchiolii e un pericoloso bagliore apparve sul suo viso, come se potesse trasformarsi in un drago in qualsiasi momento.


“Sorellona!!” disse con un sospiro, arretrando di alcuni passi, “Contenta...?”


“Meglio. Non fa male, vero?” Mentre parlava i suoi occhi iniziarono a riempirsi di gentilezza, sebbene il tono della voce sembrasse ancora arrabbiato. Meng Hao non aveva idea da dove arrivasse quella rabbia. “Va bene” continuò lei, “Dimentichiamoci di questo per ora. Come sei finito qui? Hai deciso quale corpo ospite userai?”


NOTE:


1. Il nome di Ji Mingfeng in cinese è 季明风. Ming significa “chiaro”. Feng significa “vento”.


Capitolo tradotto da Diletta David


Novelle Leggere indice un concorso di scrittura! Trovate il regolamento qui di seguito:
https://forum.novelleleggere.com/showthread.php?tid=231


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter
Grazie!
MadOtter


                                


                                

