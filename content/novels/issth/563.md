---
weight: 5630
title: Capitolo 563 – La Straordinaria Antica Setta del Demone immortale!
pubDate: 2025-03-17T11:17:34.937Z
tags:
    - issth
---


“Corpo ospite?” disse Meng Hao a bocca aperta. Era la seconda volta che sentiva questo termine, la prima quando l'aveva pronunciato Ji Xiaoxiao. I suoi occhi luccicarono e all'improvviso pensò all'esistenza parassitica del Giglio della Resurrezione.


Sfortunatamente, non era sicuro se avesse qualcosa a che fare con il termine “corpo ospite” menzionato da Fang Yu. Assunse intenzionalmente un'espressione confusa, ma dentro di se era estremamente vigile.


Vedendo la sua espressione, Fang Yu si accigliò per un momento. Poi allungò la mano come per dargli un colpetto sulla fronte. Il movimento sembrava incredibilmente naturale, come se fosse qualcosa che faceva in continuazione. Senza neppure pensarci, Meng Hao arretrò di alcuni passi; Fang Yu lo guardò male, ma alla fine abbassò la mano.


“Tu non sai niente” disse con rabbia, “eppure osi venire nel Piano Primordiale del Demone Immortale? Tu...” Dopo un attimo, iniziò finalmente a spiegargli cosa significasse un “corpo ospite”.


Mentre ascoltava la sua spiegazione, i suoi occhi iniziarono lentamente ad accendersi.


Secondo la sua descrizione, ogni volta che il Piano si apriva, era la fortuna di chi vi entrasse. Tuttavia, l'estensione di quella fortuna dipendeva da quanto lontano ognuno dei partecipanti era in grado di andare sui vari piani.


“Quando il Piano Primordiale del Demone Immortale si apre” spiegò Fang Yu, “ci sono inizialmente due differenti piani. Il Primo Piano è dove siamo ora, le rovine dell'antica Setta del Demone immortale. Qui, virtualmente tutti i luoghi che contengono qualcosa di buono sono protetti da incantesimi restrittivi. Questo piano rimarrà aperto solo per settantadue ore!


Nel Primo Piano, nessuno dei partecipanti troverà qualche tecnica o eredità. E non troveranno neppure il più piccolo tesoro. Beh, questa non è una regola ferrea, ma in pratica, considerando quante volte il Piano Primordiale si è aperto, tutto ciò che poteva essere portato via è sparito da tempo nelle mani di qualcuno nel passato.


La sola cosa che possiamo fare qui è legata allo scopo fondamentale del Primo Piano. Ed è... che dobbiamo trovare un corpo ospite adatto. Questi corpi ospiti non sono altro che i cadaveri che vedi attorno a te! Ognuno di loro può essere un corpo ospite!


Settantadue ore è tutto il tempo che noi Coltivatori abbiamo per trovare un corpo ospite adatto!


Dopo le settantadue ore, il Secondo Piano si apre automaticamente e noi saremo in grado di ricordare i tempi antichi!” Vedendo che Meng Hao sembrava prestarle un'attenzione rapita, Fang Yu non poté fare a meno di sorridere. Continuò con lo spiegare ulteriori dettagli, non nascondendogli niente.


Quello che non sapeva era che Meng Hao le stava prestando solo mezza attenzione. L'altra metà era concentrata su Fang Yu in sé, cercando di determinare perché esattamente stesse facendo uno sforzo speciale per aiutarlo.


“Uhhh... non è possibile che si sia innamorata di me, vero?” pensò. All'improvviso sentì il gelo formicolargli sulla colonna vertebrale. Più ci pensava però, meno gli sembrava probabile. Non poteva fare a meno di sfregarsi inconsciamente la mano destra ripensando alla prima volta che si erano incontrati.


“Il Secondo Piano è una sorta di allucinazione che noi tutti sperimenteremo nello stesso momento” continuò lei. “Tuttavia, è incredibilmente realistica. Durante quel periodo di tempo, noi entreremo nella, una volta florida, Setta del Demone Immortale. Riguardo a quale era specifica visiteremo, non può essere determinato.


Sarà quasi come tornare davvero ai tempi antichi. Per di più, una volta all'interno della Setta, non saremo noi stessi. Assumeremo invece, le identità di qualsiasi corpo avremo scelto come ospite. Usando l'identità di quella persona, potremo cercare fortuna in quella versione chimerica dei tempi antichi.” Gli occhi di Fang Yu cominciarono a luccicare per l'anticipazione.


“Perciò, la scelta del corpo ospite è estremamente importante. Se lo status dell'ospite è alto, allora ti si presenteranno naturalmente delle opportunità migliori, magari anche alcune in grado di sfidare il Cielo! Il corpo ospite è la chiave di tutto!! Con il giusto status, la fortuna che potrai ottenere sfiderà ogni immaginazione!” A questo punto, l'anticipazione nei suoi occhi era incredibilmente forte.


Avendo sentito la spiegazione fino a questo punto, gli occhi di Meng Hao ebbero un balenio. “Un antico mondo dei sogni?” disse. “Se è solo un sogno, può davvero esserci tutta questa buona sorte?”


“Il fatto è che questa terra dei sogni è stata confermata da coloro che vi sono entrati in passato” disse Fang Yu con entusiasmo. “In più, una volta dentro... tutto è possibile!"


“L'esistenza della Setta del Demone Immortale abbraccia molti anni” rispose Meng Hao. “In più, c'è una grande differenza di ere tra i vari discepoli. Alcuni potrebbero essersi appena uniti alla Setta al tempo della loro morte, altri potrebbero essere in giro per decine di migliaia di anni. Dato ciò, come è possibile che tutti entrino nella stessa era?”


Sentire questa domanda fece brillare per l'ammirazione gli occhi di Fang Yu. Era chiaramente molto contenta di sentire questa domanda.


“Dipende tutto dalla tua fortuna. Nelle generazioni passate, persone sfortunate hanno finito per scegliere corpi di discepoli che non esistevano nei tempi antichi. Sfortunatamente per loro, non sono stati capaci di entrare nel Secondo Piano e sono stati espulsi in anticipo.


Perciò non importa se sei preoccupato circa le possibilità di arraffare un po' di fortuna, o anche solo l'opportunità di entrare nel Secondo Piano, devi trovare un cadavere che è vissuto per molto tempo prima di morire.”


Meng Hao ci pensò per un momento.


“È proprio come ho detto prima” proseguì lei, “selezionare un corpo ospite è davvero importante. Puoi anche scordarti di ottenere il corpo di un Anziano o di un Sacerdote della Setta, o uno dei sette incredibili Apprendisti d'Elite. Quella possibilità è incredibilmente bassa.


È raro anche solo trovare dei discepoli del Conclave; anche se li cerchi, non riuscirai a trovarne uno se non per caso. La cosa migliore da fare è combattere dei discepoli della Fazione Interna.


Nel corso degli anni in cui il Piano Primordiale del Demone Immortale si è aperto, il Clan Ji ha occupato le posizioni migliori. Hanno localizzato i cadaveri di cinque discepoli della Fazione Interna e uno del Conclave.


Per quanto riguarda il Clan Fang, noi siamo stati in grado di localizzare solo quattro discepoli della Fazione Interna.


La maggior parte delle altre Sette del Paradiso Meridionale” disse con calma, “possiede resoconti di solo uno o due di questi discepoli.”


Meng Hao prese un profondo respiro. Ora capiva pienamente l'importanza del corpo ospite. Uno con un alto status significava migliori possibilità di trovare fortuna nel Secondo Piano. Alcune tecniche ed eredità antiche sarebbero state disponibili solo a persone con delle posizioni speciali.


“Per di più” disse Fang Yu, “entrando nel Secondo Piano, tutti noi perderemo temporaneamente tutti i nostri ricordi. Per un breve periodo di tempo, noi crederemo di essere il corpo ospite. Tuttavia, in base alle abilità e capacità di ognuno, ci sveglieremo in alcune ore o giorni.


Quel periodo di tempo è il più pericoloso!” Quando giunse a questo punto, la voce di Fang Yu era molto seria. “La ragione è che se ti svegli troppo lentamente, ti perderai certe opportunità. In più, la tua vita sarà in pericolo a causa di altri che si saranno risvegliati prima di te!


Il Secondo Piano è dove i veri pericoli del Piano Primordiale del Demone Immortale cominciano. Tuttavia, i benefici che si posso guadagnare sono enormi. Secondo le leggende, l'antica Setta del Demone immortale possiede mille di tipi di magie Daoistiche, mille convenzionali e mille non convenzionali. In totale, ci sono tremila grandi Dao. Ognuna di queste abilità e magie sono delle eredità.


Nel corso degli anni, la più grande eredità mai acquisita fu quando un membro del Clan Ji ottenne l'identità di un discepolo del Conclave e perciò la Magia di Divinazione degli Inferi. Ottenendone l'illuminazione, è stato in grado di portare la tecnica con se. Un'abilità divina del genere è molto adatta al Dao del Karma del Clan Ji.


Nel sistema di classificazione dei 3.000 Dao della Setta del Demone Immortale, questa magia è in elenco come il numero 408. Questo significa che ci sono quattrocento abilità divine ancora più potenti. Questo è specialmente vero per le prime dieci, ognuna delle quali può essere descritta come un grande Dao!


Secondo le leggende, le prime dieci sono abbastanza forti da scuotere i Cieli e far tremare la Terra.”


Quando Meng Hao sentì queste cose, aveva sempre la stessa espressione, ma il suo cuore batteva all'impazzata. Guardò Fang Yu e chiese un'altra domanda. “Stai parlando del Clan Ji del Paradiso Meridionale?”


Fang Yu esitò per un momento e mormorò tra se. Infine, rispose: “Nella Nona Montagna e nel Nono Mare, il Clan Ji ha cinque ramificazioni. Quella del Paradiso Meridionale non è il ramo principale, ma uno di quelli sussidiari.”


“Okay” disse Meng Hao. Vedendo che in apparenza Fang Yu non voleva parlare del Clan Ji, decise di chiederle qualcos'altro di cui era curioso. “Quindi, riguardo quelle dieci abilità divine e magia Daoistiche. Quali sono esattamente?”


“Non ne sono sicura” rispose lei, scuotendo la testa. “So solo che la posizione numero uno è occupata dalle... Sacre Scritture della Montagna e del Mare!” Non appena pronunciò quelle parole, i suoi occhi iniziarono a luccicare di una luce vivace. “Però, se anche tu avessi una fortuna tale da sfidare il Cielo, sarebbe impossibile ottenerne l'illuminazione e portarla fuori. Tra parentesi, se non ottieni l'illuminazione riguardo una data magia Daoistica, allora sarà impossibile marchiarla e perciò sarà impossibile da ricordare. Una volta lasciato il mondo del sogno, la dimenticherai completamente.”


Quando Meng Hao sentì nominare le Sacre Scritture, ricordò ciò che gli aveva detto il pappagallo. Le origini delle tre Sacre Scritture classiche non erano altro che qualcosa chiamato le Sacre Scritture della Montagna e del Mare. [1]


A questo punto, Meng Hao fece un'altra domanda. “Hai nominato un Primo e un Secondo Piano. È possibile che ci sia anche un Terzo Piano?”


“Sì. Però, secondo i resoconti del Clan, la cosa più probabile è che non riusciremo ad avere i requisiti per aprire il Terzo Piano. A un certo punto nel Secondo Piano, il Piano Primordiale del Demone Immortale si chiuderà e noi saremo teletrasportati di nuovo nelle terre del Paradiso Meridionale.


Nel corso della storia, ci sono state solo cinque occasioni in cui si sono raggiunti i requisiti ed è apparso il Terzo Piano!”


Meng Hao la osservò attentamente mentre lei proseguiva la spiegazione.


“Il Terzo Piano avviene dopo essersi svegliati dal Secondo. Tutti gli incantesimi restrittivi nell'antica Setta del Demone Immortale diventeranno instabili per poi scomparire. Durante questo periodo, chiunque può entrare in queste aree precedentemente sigillate per acquisire i tesori rimasti nella Setta!


Quando si entra nel Terzo Piano, la precedente identità del corpo ospite svanirà. Tuttavia, secondo le varie eredità e tecniche apprese nel Secondo Piano, sarà possibile rimuovere alcuni degli incantesimi restrittivi da zone che ancora li hanno e ottenere una fortuna sconvolgente.”


Meng Hao prese un profondo respiro. Ora sapeva molto di più riguardo le varie questioni del Piano Primordiale del Demone Immortale. Il Primo Piano concerneva la preparazione. Il Secondo era un luogo dove ottenere la fortuna di tecniche ed eredità immateriali.


Il Terzo era un luogo dove trarre vantaggio dalla fortuna e dalla preparazione dei primi due Piani per acquisire tesori fisici.


Tutto era connesso!


“Perciò, ora comprendi cosa accadrà tra non molte ore. Adesso il tempo è limitato. Durante le settantadue ore in cui il Primo Piano è aperto, la gente userà le informazioni dei registri segreti delle proprie Sette e Clan per trovare vari cadaveri.


Vieni con me. Ti porterò a uno dei discepoli della Fazione Interna di cui il Clan Fang è a conoscenza. Nasconditi lì e aspetta l'apertura del Secondo Piano.” Con uno sguardo finale a Meng Hao, Fang Yu si voltò e corse via.


Meng Hao rimase lì pensoso per un momento. In base alle sue analisi, circa l'ottanta percento di ciò che gli aveva detto Fang Yu era probabilmente vero. Era una persona cauta, ed era conscio che la dabbenaggine fosse una debolezza. Tuttavia, alla fine scelse di non rifiutare l'offerta.


I due accelerarono in direzione del picco della seconda montagna.


Il tempo passò e il cielo si fece più scuro. Meng Hao continuò a guardarsi attorno cauto, ma l'antica Setta del Demone Immortale era semplicemente troppo grande. Non incapparono in nessun altro. A questo punto, Meng Hao cominciò a pensare a chi altri avrebbero potuto venire nel Piano Primordiale del Demone Immortale dal... Dominio Meridionale.


“Xu Qing. Fratellone. Ciccio. Chu Yuyan. E poi ci sono i Figli del Dao dei tre grandi Clan, così come gli altri prescelti delle Sette. Mi domando in chi potrei imbattermi.” Pensò a queste cose mentre Fang Yu continuò a correre fino all'alba del mattino successivo. A questo punto, avevano attraversato circa il trenta percento del sentiero tra il secondo e il terzo picco.


Dovunque passassero, vedevano rovina e cadaveri, così come aree con incantesimi restrittivi che brillavano accesi nell'oscurità. Le pericolose e guizzanti auree di questi incantesimi erano qualcosa a cui neppure Fang Yu era immune.


A questo punto, lei disse qualcosa che fece spalancare gli occhi di Meng Hao.


“Sin da quando eravamo piccole, Ji Xiaoxiao cercava di competere con me. Per questo prima ti ho chiamato, per farti notare da lei. Se il mio piano funziona, ti prenderà sicuramente in simpatia.


Heh heh. Fratellino devi aiutarmi a capovolgere la situazione e fotterla alla grande. Ovviamente, se non vuoi, non ti forzerò.”


NOTE:


1. Menzionate nel capitolo 338.


Capitolo tradotto da Diletta David


Novelle Leggere indice un concorso di scrittura! Trovate il regolamento qui di seguito:
https://forum.novelleleggere.com/showthread.php?tid=231


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter
Grazie!
MadOtter


                                


                                



