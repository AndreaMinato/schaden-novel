---
weight: 5670
title: Capitolo 567 - Ke Jiusi
pubDate: 2025-03-17T11:17:34.938Z
tags:
    - issth
---


Salì sulla pedana di pietra che si trovava sulla cima della quarta montagna. Da lontano, questa parte della montagna sembrava affilata e appuntita ma, in realtà, era piatta.


Sembra una piazza enorme circondata da nove calderoni enormi, tutti ricoperti di crepe. Al centro di questa c’era una bara di legno. La bara non aveva il coperchio ed era incisa, non con simboli magici, ma con rappresentazioni antiche di nuvole e bestie di buon auspicio. C’erano anche montagne e fiumi, addirittura un vasto cielo stellato.


Ad un primo sguardo le incisioni sembravano molto complesse, ma dopo un’analisi più attenta si poteva trovare la semplicità all'interno di questa complessità.


Dava una sensazione indescrivibile sia di contraddizione che di armonia.


Meng Hao si avvicinò alla bara e, raggiungendone il lato, guardò all'interno. Era vuota. Non c’era alcun cadavere. Nessun resto. Nulla.


Nessun corpo era ospitato qui.


In questo momento restava solo un tempo pari a ottanta respiri all'apertura del Secondo Piano. Meng Hao rimase accanto alla bara e osservò quel vuoto in silenzio. Poi sospirò.


Per lui era impossibile affermare che non fosse deluso. Aveva abbandonato il corpo ospite del discepolo della Fazione Interna della Setta fornito da Fang Yu. Era rimasto fermo sulle sue idee e la brutale realtà aveva fatto in modo che lui potesse solo sospirare e restare lì con delle emozioni complesse che riempivano il suo cuore.


In silenzio, spostò lo sguardo verso la scena ai piedi della montagna. Adesso erano rimasti solo settanta respiri. Non c’era modo di riuscire a trovare un altro cadavere adeguato. Sulla strada verso questo luogo, aveva scoperto che dalla metà della montagna in poi non era più visibile alcun cadavere.


Dalla sua posizione favorevole sulla cima della montagna adesso riusciva a vedere che questa era completamente coperta da alcuni incantesimi restrittivi molto fitti. Erano così fitti che sembrava quasi che tutta la montagna fosse ricoperta da un unico incantesimo restrittivo gigante che avrebbe impedito a chiunque di raggiungere la vetta.


Ciascuno dei vari incantesimi restrittivi avrebbe distrutto Meng Hao se lui li avesse toccati. La vista dei fitti incantesimi lo fece sentire piuttosto confuso.


“Come sono arrivato fino a qui?”. Era la prima volta che prendeva in considerazione questa domanda. Durante il viaggio per arrivare in vetta alla montagna non aveva prestato molta attenzione a questo. Il viaggio di quattro ore dai piedi e verso la cima della montagna era sembrato piuttosto semplice.


Adesso che guardava in basso, però, tutta la montagna gli parve una zona proibita in cui nessuno sarebbe potuto entrare.


Poté vedere che sarebbe servita una fortuna incredibile per riuscire ad attraversare con successo quel percorso e non scatenare neanche uno degli incantesimi restrittivi.


“A meno che non ci sia stato qualcuno che mi abbia permesso di arrivare qui…” pensò, con gli occhi che splendevano. In questo momento, restava solo un tempo pari a trenta respiri. Meng Hao spostò lo sguardo dalla quarta vetta verso il tempio sulla cima della prima vetta in lontananza.


Secondo quello che ricordava dopo il risveglio, adesso si trovava nella stessa posizione di quell'uomo che aveva visto. Guardò l’orizzonte, con i capelli e gli abiti che ondeggiavano delicatamente al vento.


Nel momento in cui rimase solo un tempo pari a dieci respiri, negli occhi di Meng Hao comparve la determinazione.


“Tu hai permesso che io ti vedessi”, disse, “e tu… mi hai permesso di raggiungere la cima di questa montagna con successo. Forse a questo punto la tua identità non ha alcuna importanza”. Erano rimasti cinque respiri. Si voltò e si diresse verso la bara a grandi passi. Dopo un respiro profondo, si infilò al suo interno con calma, si distese e chiuse gli occhi.


Tre respiri. Due respiri. Un respiro...


BOOOM!!!


Un rombo potente pervase l’aria dell’antica Setta del Demone Immortale all'improvviso. Era di gran lunga più potente del rumore di un tuono poiché avvolgeva il mondo intero. Dal cielo si diffusero delle increspature, le quali ricoprirono ogni cosa a perdita d’occhio.


Ad eccezione di Meng Hao, tutti coloro che erano giunti in questo mondo sedevano con gli occhi chiusi e le gambe incrociate accanto ai vari corpi ospite che avevano scelto. Quando le increspature li raggiunsero, i cadaveri iniziarono a brillare. Si levarono immagini fantasma sia dei corpi ospite che dei Coltivatori e in seguito iniziarono a sovrapporsi e fondersi.


Riguardo Meng Hao, lui giaceva lì con gli occhi chiusi. Quando il cielo fu pervaso dal rombo perse conoscenza. Le increspature che si diffusero lungo il Piano Primordiale del Demone Immortale sembravano non colpirlo affatto.


Tuttavia, fu in questo momento che comparve un uomo vestito di bianco, che si trovava nello stesso punto in cui si era trovato Meng Hao poco prima, che era anche lo stesso punto che Meng Hao aveva notato quando si era risvegliato nel fiume di stelle.


I capelli dell’uomo erano arruffati e il suo lungo abito bianco era ricoperto di macchie di sangue. I capelli coprivano il suo volto, rendendo così impossibile vedere i tratti del viso. L’unica cosa che era possibile distinguere era che non si trattava di una donna.


Quando soffiò il vento i capelli li sollevarono appena, svelando due occhi antichi carichi sia di perplessità che di rimpianto.


L’aura di decomposizione che si levò da lui sembrò fondersi con quella di tutto il Piano Primordiale del Demone Immortale, rendendo così impossibile la distinzione tra le due.


L’uomo guardò in direzione della quinta vetta. Con gli occhi inondati da ricordi del passato disse a voce bassa: “Notte… lascialo entrare, ok?”.


Quando le parole lasciarono la sua bocca, tutta l’antica Setta del Demone Immortale tremò.


D’un tratto riecheggiò una voce monotona. Sembrava quasi che non fosse sveglia, come se le parole fossero pronunciate da qualcuno che stava sognando. “Questo non è conforme alle regole”.


“Lui è l’unico ad avermi visto dopo tutti questi anni. Forse è una sorta di Karma predestinato. Permettigli di… rappresentarmi nel passato. Permettigli di riferire quelle parole all'anziano… le parole che io non ho saputo come dire all'epoca”. La voce dell’uomo vestito di bianco era roca e i suoi occhi erano dolci. Tuttavia, dentro questa dolcezza c’era un’antica preoccupazione, un rimpianto ardente e profondo di cui evidentemente non riusciva a liberarsi.


“Ho tenuto queste parole nel profondo del mio cuore già per novantamila anni”, disse con voce bassa l’anziano.


Tutto il mondo rimase in silenzio per un momento molto lungo. Alla fine, si poté udire ancora una volta la voce monotona. Il suono della voce si levava e si abbassava, e sembrava come le onde dell’oceano. “Non ha un’identità”.


“Dagli la mia identità”, rispose l’uomo in bianco.


Il mondo tornò di nuovo silenzioso.


“Fai scorrere il tempo a ritroso fino a quell'anno…”. L’uomo vestito di bianco chiuse gli occhi, coprendo il dolore che aveva dentro di sé. Sfortunatamente non riuscì a coprire l’afflizione e la brama presenti nel suo cuore.


BOOOM!!!


All'improvviso, ogni raggio di luce presente nel mondo giunse da ogni direzione per riversarsi in Meng Hao. Egli divenne trasparente poco a poco e poi scomparve. In quel momento, riecheggiò un suono immenso, come un tuono infinito.


Nello stesso momento si diffuse un bagliore caldo che pervase tutta l’antica Setta del Demone Immortale. Sll’interno del bagliore divenne visibile un nuovo mondo, un mondo che era un ricordo di tempi antichi!


Il modo in cui Meng Hao era svanito era totalmente diverso da quello degli altri Coltivatori delle terre del Paradiso Meridionale. Tutti loro si erano fusi ai loro corpi ospiti mentre lui… era entrato nel Secondo Piano proprio con il suo corpo!


Gli altri stavano semplicemente prendendo in prestito l’identità di un’altra persona. Ma lui non stava prendendo in prestito alcuna identità. La stava acquisendo!


Prendere in prestito e acquisire sono due cose molto diverse tra loro.


Quando la luce si espanse fino a pervadere l’antica Setta del Demone Immortale, l’uomo canuto rimase al suo posto con la schiena rivolta alla prima vetta, proprio come prima. Quello che vide nell'occhio della sua mente fu un uomo anziano che lo guardava con un sorriso sul volto.


<em>Riesco a vedere nei tuoi occhi che mi perdonerai ogni cosa, perdonerai ogni errore che commetterò. È come se tu vegliassi sempre su di me, in attesa di correggere in silenzio tutti i miei errori più grossolani.</em>


<em>A quel tempo, se io avessi fatto un errore, una sola parola di critica da parte tua mi avrebbe fatto infuriare.</em>


<em>A quel tempo, avevo perso il controllo con i figli di papà e mi comportavo da tiranno. Non ho mai visto le rughe negli angoli dei tuoi occhi, e nemmeno la delusione nel tuo sguardo.</em>


<em>A quel tempo, ho donato un tesoro prezioso della Setta ad una donna senza esitazioni, ma non mi sono accorto che il tuo capo una volta orgoglioso adesso era chinato per la vergogna che provavi nei confronti del resto della Setta.</em>


<em>A quel tempo, lucidavo la spada per sbandierare la mia identità. Non mi ero accorto di quanto fossi invecchiato.</em>


<em>Alla fine, un giorno sei venuto a mancare durante la meditazione. Il tuo corpo si è trasformato in cenere. Io ho pianto. Mi si è spezzato il cuore. Il mio mondo era scomparso. Non c’erano più Cielo e Terra. Padre… tu eri andato via.</em>


<em>Riesco a vedere il tuo volto segnato dal tempo e riesco a vedere quanto eri affezionato a me. Riesco a vederlo attraverso gli anni in cui, a prescindere dagli errori che ho fatto, tu mi hai sempre perdonato. Mi rendo conto solo ora che… sono sempre stato in debito con te di un certo impegno. Sono sempre stato in debito con te… di alcune parole speciali.</em>


<em>Quelle parole sono rimaste ad attendere con me per novantamila anni.</em>


….


Il cielo era blu in passato.


Quando Meng Hao aprì gli occhi, la prima cosa che vide fu quel cielo blu. Poi vide delle gru bianche che volavano. Delle bestie di buon auspicio volavano in cerchio. Si poteva udire ovunque il baccano delle conversazioni e dell’attività che riecheggiava.


Vide innumerevoli pilastri di luce enormi che si levavano al cielo. Tutto era luminoso e colorato.


Nell'aria sfrecciavano dei raggi di luce in tutte le direzioni.


In lontananza c’era una montagna. Era verde e brulicava di vita ed energia. Fu a questo punto che Meng Hao udì una voce antica che risuonò fino a pervadere il mondo.


“Io tengo dei sermoni sul Dao ogni diecimila anni. Questa volta vi parlerò di una leggenda. La leggenda narra di uno spirito vero di nome Notte. Quando questo chiude gli occhi per dormire, il mondo diventa il suo sogno. Quando apre gli occhi, si risveglia dal sogno. Cielo e Terra sono sconfinati…”.


La voce antica divenne più dolce. Sembrava che fosse solo un brusio nell'orecchio ma che, allo stesso tempo, riecheggiava in tutto il mondo.


“Il tempo è come un sogno. È impossibile definire ciò che è vero e ciò che è falso. Quando si sogna, si vedono gli altri. Forse, nel mondo degli altri, compare la versione onirica di voi.


O forse le nostre vite sono come una bolla invisibile che può scoppiare in qualsiasi momento e ci fa risvegliare. Chi sogna di voi e chi voi sognate… questo è un enigma difficile da spiegare…”.


All'improvviso, nelle orecchie di Meng Hao si poté udire la voce di una donna: “Fratello?”.


La voce sembrava stupita ma anche ansiosa. “Fratello!”.


Il corpo di Meng Hao fu attraversato da un fremito, come se la sua anima stesse improvvisamente tornando dall'esterno. Quando questa lo colpì, lui si sentì come se fosse stato dilaniato. Lungo il suo corpo pulsava il dolore e comparvero ovunque delle immagini di fantasmi.


Ansimò poiché la sensazione durò per lo spazio di diversi respiri. Quando questa svanì, il cielo tornò ad essere blu e il mondo… comparve ancora una volta.


“Fratello, che cosa stai facendo?!”. Davanti a Meng Hao c’era una giovane donna che indossava un lungo abito rosa. Aveva gli occhi spalancati e carichi di confusione. Sembrava sia perplessa che furiosa.


Lui abbassò lo sguardo verso di sé. Indossava un abito bianco e aveva i capelli lunghi, stava seduto a gambe incrociate in cima ad un altare che si trovava sulla vetta di una montagna. Era circondato da nove calderoni da cui si levava lentamente un fumo verde.


Questa era la cima della Quarta Vetta!


La mente di Meng Hao tremò. Sebbene la sua testa fosse pervasa da dolore lancinante, i suoi occhi splendevano intensamente. In questo momento sapeva… di essere entrato nel Secondo Piano. La cosa più scioccante per lui, però, fu che in realtà… non aveva perso la memoria come gli aveva detto Fang Yu.


Inoltre, nella sua mente all'improvviso risuonò una voce che annunciava la sua identità in un modo chiaro come la luce del sole.


“Ke Jiusi… della Quarta Vetta… uno dei sette Apprendisti d’Elite della Setta del Demone Immortale!”. [1]




NOTE:


1. Il nome di Ke Jiusi in cinese è 柯九思 kē jiǔ sī. Ke è un cognome che significa anche “stelo”. Jiu significa “nove” e Si significa “pensare”. Potrebbe essere interpretato letteralmente come “Ke Nove Pensieri” oppure “Ke Pensa Nove Volte”.


Capitolo tradotto da Diletta David


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!        
-MadOtter
                                


                                



