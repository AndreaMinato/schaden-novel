---
weight: 568
title: Capitolo 568 - Prima di Agire, Pensaci Tre Volte…
pubDate: 2025-03-17T11:17:34.938Z
tags:
    - issth
---


Meng Hao sedeva a gambe incrociate sulla cima della Quarta Vetta con indosso un abito bianco. Per un istante si grattò il naso. Ebbe la sensazione che nella sua mente fossero disponibili altri ricordi. Non erano suoi ed erano piuttosto confusi. L’aggiunta di questi ricordi portò del dolore nella testa di Meng Hao e la pervase con una confusione intensa.


Una brezza leggera sollevò i suoi capelli e fece ondeggiare i suoi abiti. Tuttavia, non riusciva a disperdere lo shock incredibile che lo pervadeva, e nemmeno la confusione che provava a causa di questa nuova identità.


Uno dei sette grandi Apprendisti d’Elite!


Si ricordava dalle parole di Fang Yu che acquisire una simile identità era praticamente impossibile. Nella Setta del Demone Immortale, una persona con questo status poteva evocare vento e mare, per modo di dire, e creare molti problemi. Si trovava al di sopra degli altri discepoli sotto ogni aspetto ed esercitava anche il potere sulla vita e sulla morte!


Dall'inizio del Piano Primordiale del Demone Immortale e fino ad ora, nessuno aveva mai acquisito un’identità così spaventosa. A prescindere da chi fosse in passato, l’identità più elevata mai acquisita era quella di un discepolo del Conclave.


Tuttavia, rispetto all'identità che possedeva Meng Hao in questo momento, i discepoli del Conclave… erano degli insetti!


Un’identità simile esisteva solo nelle leggende ed era davvero impossibile da acquisire. La Setta del Demone Immortale aveva degli Eredi Apprendisti, chiamati anche Apprendisti d’Elite, che in tutto erano sette.


Gli Apprendisti d’Elite erano in realtà di grado superiore rispetto agli Anziani della Setta ed erano secondi soltanto agli enormemente rispettati Grandi Anziani e agli Eccelsi Sacerdoti della Setta delle varie vette!


Il cuore di Meng Hao tremò. Non avrebbe davvero mai immaginato che sarebbe stato in grado di acquisire una fortuna simile. Adesso possedeva un’identità spaventosa ai massimi livelli, che non era mai stata acquisita prima e molto probabilmente non lo sarebbe mai più stata in futuro. Era senz'altro unica!


L’Apprendista d’Elite della Quarta Vetta, Ke Jiusi!


“A quanto pare, la persona che ho visto in precedenza non era altri che… Ke Jiusi!


Anche dopo la distruzione della Setta del Demone Immortale non è morto. Mi ha dato la sua identità, ma mi chiedo a quale scopo…”. Gli occhi di Meng Hao brillarono e gli si strinse la gola.


“Fraaaaaateeeeelloooooo!!!!!!!!!!”. Visto il suo tono di voce, la donna sembrava altamente irritate. Stava quasi gridando quando alla fine interruppe il flusso di pensieri di Meng Hao. Questi alzò il capo per guardarla.


Apparentemente insoddisfatta dalla sua reazione, la donna sbatté i piedi e si voltò per andare via.


Il fatto che andasse via non preoccupò affatto Meng Hao. Lui era ancora scioccato dalla sua identità. Dopo che trascorse un lungo istante, sospirò e si guardò attorno.


La vetta della montagna era bellissima, ricoperta da una rigogliosa vegetazione. Il cielo blu sopra di questa ricordava quasi le acque di un lago. L’aria era colma di una fitta energia spirituale ed erano visibili innumerevoli discepoli che meditavano, duellavano e chiacchieravano. Tutto questo luogo brulicava di attività.


In alto nel cielo, un magnifico Drago Volante delle Tempeste enorme volava avanti e indietro. Ovunque passasse, soffiava forte il vento. C’erano tutte le tipologie di Bestie Immortali che si alzavano in volo. Sembrava davvero un luogo di Immortali.


All'orizzonte era visibile un uomo anziano che fluttuava a mezz'aria a gambe incrociate sopra la Terza Vetta. Stava tenendo un sermone sul Dao e stava parlando di verità di diverse sacre scritture.


Tutto sembrava come nella scena confusa a cui aveva assistito poco prima, quando era entrato nel Piano Primordiale del Demone Immortale. L’unica differenza era che… d’un tratto le pupille di Meng Hao si restrinsero.


Aveva appena notato che, sorprendentemente, in alto nel cielo… erano visibili tre montagne capovolte!


Ciascuna di queste tre montagne sembrava quasi più grande di tutte le terre al di sotto. A meno che non le si guardasse da lontano, non sarebbe stato possibile godere della visuale d’insieme. Da queste pendevano dei rampicanti verdi, e ciascuno di questi sembrava un mondo a parte.


“Questo è…”. Non aveva mai visto niente di simile a questi nel Primo Piano. Ad una prima occhiata, tutto quello che poteva fare era sussultare stupito.


Delle tre montagne, una sembrava di ghiaccio ricoperta dal gelo. Un’altra sembrava come un vulcano pieno di lava. La terza… era color cremisi, quasi come se fosse fatta di sangue!


Meng Hao si massaggiò ancora una volta il naso. Le tre montagne erano strane, e questi ricordi erano sfocati e confusi. Al momento non riusciva quasi a pensare con lucidità. Mormorando tra sé, distolse lo sguardo.


“La Setta del Demone Immortale… mi chiedo quali altri imprevisti potrebbero accadere grazie al mio status di Sigillatore del Demone… Inoltre, mi domando se in questa epoca esista l’Arma Demoniaca Tombasolitaria”. Nel profondo degli occhi di Meng Hao splendette un bagliore misterioso.


“Fratello, che cosa c’è che non va? Hai ripensato a quello che hai fatto?”. A quanto sembrava, la giovane che poco prima era andata via, era tornata. Stava davanti a lui, all'apparenza un po’ riluttante rispetto al trovarsi lì.


Meng Hao fece un respiro profondo per raccogliere le idee. Con un sorriso, disse: “Ripensare a ciò che ho fatto? Uh, non ne sono certo. Credo che poco fa stessi solo sognando”.


“Sognando? E che cosa?” rispose lei, sembrando ancora più incuriosita.


“Ora che mi sono svegliato, non riesco a ricordarlo”, disse. Nel vedere che la donna stava per porre altre domande, Meng Hao la guardò con un’espressione solenne e disse: “Stai per raggiungere un punto critico nella tua coltivazione. Credo che tu abbia bisogno di meditare”.


All'udire le sue parole, gli occhi della donna strabuzzarono. “Osi dare lezioni a me?! Mah! Questa volta ti sei proprio cacciato nei guai. Il Sacerdote della Setta mi ha mandato qui per domandarti se ammetterai i tuoi errori!”.


Con queste parole la donna gli fece l’occhiolino, poi si voltò per andarsene.


Nel vedere che la donna stava andando via, Meng Hao aggrottò le sopracciglia. In effetti, aveva compreso il significato più profondo di ciò che aveva detto.


“Fang Yu ha detto che quando le persone entrano nel Secondo Piano nel migliore dei casi non si risvegliano per alcune ore, e a volte anche per alcuni giorni.


Nel periodo precedente al risveglio degli altri, il mio vantaggio è praticamente illimitato!”. Si grattò il naso poiché non pensò più a ciò che aveva appena detto la donna, e pensò invece a questo antico mondo illusorio.


“Visto il mio status, nessuno degli altri è vicino all'essere alla mia altezza. Se dovessi trovare qualcuno di loro, potrei vederli morire con il solo pensiero!”. Nei suoi occhi comparve un bagliore gelido. Riguardo ai diritti specifici di cui godeva un Apprendista d’Elite, il caos nei suoi ricordi gli rese impossibile ricordare chiaramente tutti i dettagli. In ogni caso, ne aveva un’idea generale.


“Sfortunatamente, non so con certezza quali corpi ospite siano stati scelti dagli altri. Anche se so che il migliore sarebbe quello del Clan Ji, il discepolo del Conclave. In quel caso… Lo cercherò e lo manderò in rovina!”. Con queste parole, Meng Hao si alzò in piedi. Tuttavia, nel momento in cui lo fece, il cielo fu pervaso dai fulmini quando otto saette sfrecciarono verso di lui. All'istante, queste si scontrarono con lui.


I fulmini caddero troppo velocemente, facendo tremare tutto il suo corpo quando sputò un grumo di sangue. Cadde subito al suolo, sul volto un’espressione sconvolta. Il potere intenso dei fulmini era spaventoso. Nonostante questo mondo fosse illusorio, percepì comunque una sensazione di crisi mortale che lo fece sussultare.


“Che cosa succede?!” pensò. Alzò velocemente lo sguardo al cielo. Era più che mai blu, ad eccezione… del fatto che la zona che lo circondava era piena di discepoli della Setta del Demone Immortale. Alcuni erano umani, altri avevano corpi di Demoni. Tutti avevano delle espressioni strane.


Sembrava addirittura che alcuni si compiacessero della sua sfortuna. Anche quelli sembravano avere una rabbia soffocante, sebbene all'apparenza speravano che lui non lo avrebbe notato. Sfoggiarono subito delle espressioni indifferenti sul volto e poi andarono via.


Meng Hao sussultò. C’era qualcosa che non gli tornava. Dopo aver esitato per un istante, digrignò i denti e poi si alzò velocemente. All'istante, i nove calderoni che lo circondavano iniziarono ad emettere un ronzio. Comparvero nove catene di luce che subito accecarono Meng Hao e poi lo sollevarono in aria.


La mente di Meng Hao si intorpidì. In alto, a mezz'aria, otto fulmini esplosero per poi colpirlo. Dalla sua bocca schizzò del sangue e il volto divenne pallido. Fu a questo punto che notò tutti i Discepoli del Demone Immortale nella zona che lo fissavano.


Ognuno di loro aveva una strana espressione sul viso. Alcuni sembravano divertirsi. Altri sembravano dare sfogo alla propria rabbia. Tutti sembravano piuttosto felici di vedere che veniva colpito dai fulmini. Alcuni sembravano addirittura sul punto di applaudire.


“Maledizione! Che cosa diavolo sta succedendo?!?! Non sono un Apprendista d’Elite? Che cosa succede?!”. Meng Hao a questo punto stava iniziando davvero a spaventarsi. Il potere della seconda scarica di fulmini era tale che gli sembrò che il corpo fosse sul punto di esplodere.


All’improvviso, si ricordò di quello che aveva detto la donna in precedenza riguardo al ripensare a qualcosa che lui aveva fatto. Aveva anche detto che lui si era cacciato in un mare di guai. In questo momento, sembrava davvero in un mare di guai. Infatti, sembrava piuttosto evidente che lo stessero punendo!


Al momento, diversi Coltivatori stavano raggiungendo la Quarta Vetta alla massima velocità.


Giunsero centinaia di persone, dall'aspetto piuttosto nervoso, addirittura sofferente. Quando videro Meng Hao, tutti iniziarono a parlare.


“Fratello, non contrattaccare. Questa volta sei davvero nei guai. Tu… tu non lo ammetterai ancora, huh…?”


“Già, Fratello. Il Sacerdote della Setta questa volta è andato su tutte le furie. Ahi, non saresti dovuto andare fino in fondo. Non riesco a credere che tu abbia rubato il tesoro prezioso della Sesta Vetta per darlo a quel Diavolo del Clan Zhao!”.


“Assurdo! Naturalmente il Fratello è stato indotto con la seduzione da quel Diavolo in questa malefatta. La persona nel torto non è il Fratello, ma quel Diavolo maledetto!”


Mentre le loro voci si allontanavano, a Meng Hao girò la testa. Ad un tratto, nella sua mente iniziarono a risvegliarsi i ricordi. Ora che i ricordi erano nitidi, Meng Hao comprese che inizialmente Ke Jiusi della Quarta Vetta non aveva quel nome.


Alcune persone pensano tre volte prima di agire [1]. Tuttavia, il padre di Ke Jiusi, in un momento di collera, aveva cambiato il nome di suo figlio in “Jiusi”, che significa “pensa nove volte”. Si augurava che cambiando il nome avrebbe ricordato a suo figlio di considerare ogni questione in modo approfondito prima di agire.


Naturalmente, però… cambiare il nome non aveva sortito alcun effetto su Ke Jiusi. Nella Setta del Demone Immortale era un figlio di papà arrogante che perdeva il controllo quando voleva. Anche cambiando il suo nome in Ke Jiubaisi, “pensa novecento volte”, non ci sarebbe stato alcun effetto positivo.


Sì, era un Apprendista d’Elite. Tuttavia, aveva la base di Coltivazione più bassa di tutti gli Apprendisti d’Elite. Inoltre, di tutti gli Apprendisti d’Elite, lui è stato quello che più di tutti aveva abbracciato la vita da figlio di papà. Non c’era una sola persona in tutta la Setta del Demone Immortale che non sapesse del suo temperamento violento, era un tipo rissoso, si comportava come un tiranno ed era conosciuto come il bullo numero uno della Setta del Demone Immortale.


Aveva guadagnato una reputazione tale che solo il suo nome era sufficiente a portare ogni discepolo della Fazione Esterna della Setta a buttarsi per terra e inchinarsi. Anche i discepoli della Fazione Interna della Setta venivano colpiti dal terrore quando sentivano parlare di lui, e i discepoli del Conclave tremavano. Gli altri Apprendisti d’Elite si accigliavano a causa sua, e a tutti gli Anziani della Setta, così come ai sette grandi Sacerdoti della Setta, veniva il mal di testa ogni volta che sentivano citare il suo nome.


La sua vita fino a questo punto era stata colma di innumerevoli avvenimenti assurdi. Ciò che aveva fatto aveva costretto suo padre, Ke Yunhai, Sacerdote della Setta e Eccelso della Quarta Vetta, a porre continuamente rimedio ai suoi errori grossolani. Tutte le discussioni causate da lui finivano per essere mediate da suo padre.


Qualche giorno prima aveva rubato un Tesoro prezioso dalla Sesta Vetta e lo aveva consegnato a un’estranea. La questione poteva essere considerata come un pugno negli occhi verso i Cieli. Nemmeno suo padre era riuscito a fare qualcosa, se non abbandonare il suo orgoglio per appianare la questione.


Meng Hao non poté fare altro che sorridere amaramente quando le catene di fulmini lo spinsero ancora all'indietro, verso il centro della piattaforma. Dopo un istante, le catene scomparvero. Tuttavia, Meng Hao sapeva che se avesse osato rialzarsi ancora, con quel movimento avrebbe fatto cadere altri fulmini.


“Giovane Patriarca, Fratello, ammetti le tue colpe. Non fare a testate con il Sacerdote della Setta…”. Gli altri discepoli si avvicinarono, guardando Meng Hao con espressioni di dolore sul volto. Sebbene Ke Jiusi all'esterno si scatenasse come figlio di papà, sulla Quarta Vetta era visto quasi come un bambino. Tutti provavano per lui dei sentimenti profondi.


NOTE:


1. In cinese esiste un modo di dire molto comune che afferma proprio “prima di agire, pensaci tre volte”.


Capitolo tradotto da Diletta David


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!        
-MadOtter
                                


                                



