---
weight: 578
title: Capitolo 578 - Papà…
pubDate: 2025-03-17T11:17:34.941Z
tags:
    - issth
---


Il giovane con le ali nere si chiamava Yu Xinglong. Osservò il gruppo dei tre attentamente per un istante, poi si voltò verso Meng Hao. “Jiusi, li conosci?”.


Naturalmente, anche gli altri figli di papà attorno osservarono questa strana scena con gli occhi che brillavano. Avevano smesso di parlare.


La sala del tempio divenne subito silenziosa. Nel silenzio, Ji Xiaoxiao e gli altri due sentirono una pressione intensa che li portò ad essere pervasi da una sensazione di crisi letale senza precedenti.


“Traditore!” pensò Ji Xiaoxiao. “È un traditore! Altrimenti non sarebbe mai potuto diventare un Apprendista d’Elite! Come… come dovrebbero ottenere le eredità le altre persone qui? Come possono sopravvivere le altre persone!?!?”. Strabuzzò gli occhi e dalla sua fronte grondò del sudore. Sembrava che stesse per scoppiare a piangere mentre si muoveva lentamente all'indietro. Tuttavia, gli sguardi che gli altri figli di papà le stavano rivolgendo, i quali secondo lei erano già morti, fecero aumentare questa sensazione di crisi letale fino al culmine.


L’uomo del Clan Ji era estremamente orgoglioso, ma al momento… non riusciva a raccogliere nemmeno un briciolo di orgoglio. “Questo non è corretto!” pensò. “Com'è riuscito a mettere le mani su un’identità simile…? Il resto di noi come dovrebbe riuscire ad ottenere una qualsiasi buona fortuna? Solo dal suo sguardo si può capire che se si dovesse incazzare, potrebbe dire una sola parola e… noi saremmo tutti morti!! Se le nostre anime muoiono qui, allora noi moriremo davvero!”.


“Certo che li conosco”, disse Meng Hao sorridendo e alzandosi. “Chiudete le porte!”.


Non appena le parole lasciarono la sua bocca, le porte principali della sala del tempio si chiusero. Le porte furono avvolte da delle luci brillanti e, al contempo, praticamente tutti i figli di papà nella sala si alzarono in piedi.


Questo era il Patto del Demone. Questo era il loro quartier generale. Se avessero ucciso qui delle persone… non sarebbe stato senza alcuna ripercussione e di certo sarebbero state dispensate delle punizioni. Ma loro disponevano di una marea di metodi per evitare queste punizioni. Se lo avessero voluto, avrebbero potuto annientare questi tre sul posto.


Meng Hao sorrise e disse: “Ricordo che la Terza Vetta ha una Grotta che Brucia l’Anima. Posso dire che noi tre siamo legati dal destino. Questo non accade spesso. Pertanto, vi manderò per un mese nella Grotta che Brucia l’Anima per allenarvi.


Se avrete successo, sarete nel Patto del Demone. Se fallirete, allora la vostra morte non avrà nulla a che fare con noi”. Quando la sua voce riecheggiò lungo tutta la sala, gli altri figli di papà scoppiarono a ridere.


I volti dei tre Coltivatori del Dominio Meridionale divennero pallidi all'istante. Song Yunshu disse di malavoglia: “Possiamo… pensarci su?”.


“Pensarci? Entrare nel tempio del Patto del Demone dimostra chiaramente le vostre intenzioni. Se vi tirate indietro ora, allora umilierete direttamente il Patto del Demone. Osate umiliare il Patto del Demone? Osate umiliare NOI?!”. La voce di Meng Hao divenne sempre più forte mentre parlava, così da far comparire negli occhi degli altri figli di papa degli sguardi cupi.


“Fratelli della Terza Vetta, vi prego di portarli via. Riguardo a questo…”. Il suo sguardo si posò su Song Yunshu e parve quasi che stesse guardando un morto. “Lasciatelo stare”.


Song Yunshu tirò un sospiro di sollievo. Era trascorso solo un breve istante, ma tutto il suo corpo era già impregnato dal sudore.


L’aria fu pervasa dalle risate quando circa una decina di figli di papà della Terza Vetta si alzarono in volo. Afferrarono Ji Xiaoxiao e l’altra persona, poi iniziarono ad allontanarsi. In questo momento critico, Ji Xiaoxiao digrignò i denti e gridò con ansia: “So dove si trova il corpo di Ji Mingfeng! Ha una borsa da trasporto con dei tesori all'interno. Posso portarti lì!”.


L’altro Coltivatore del Clan Ji rimase basito e gridò anche lui: “Ji Mingfeng è stato sfortunato! Ha scelto il momento sbagliato ed è morto prima di arrivare qui! Non è stato ucciso da nessuno! È morto di cause naturali!! L’ho visto io stesso! Dato che io mi trovavo lì, non posso sbagliarmi!”.


Le parole che avevano espresso loro due avevano essenzialmente lo stesso significato; stavano pronunciando il loro giuramento oscuro per unirsi a questa organizzazione losca.


Gli occhi di Meng Hao brillarono quando indicò il Coltivatore del Clan Ji e disse: “Portatelo via”.


Il volto del membro del Clan Ji tremò e fu sul punto di dare altre spiegazioni quando la decina di figli di papà della Terza Vetta, i quali erano già entrati in azione, trascinò via l’uomo prima che potesse fare altro.


Il volto di Song Yunshu era pallido e la sua testa stava girando.


Con il respiro irregolare, Ji Xiaoxiao premette la mano sulla sua fronte, facendo volare un filamento di anima verso Meng Hao. Meng Hao la guardò con un sorriso enigmatico e poi accettò il filamento di anima.


“Benvenuta nel Patto del Demone”, disse Meng Hao con un sorriso. Le porte del tempio si aprirono lentamente. I figli di papà che stavano osservando sapevano che non fosse tutto come sembrava. Tuttavia, ogni cosa era una questione di prospettiva e, per loro, Ke Jiusi era parte del gruppo, mentre tutti gli altri erano estranei.


Ji Xiaoxiao fece un sorriso forzato, poi congiunse le mani e si inchinò. Dentro di sé, sospirò. Comprese che, da questo momento in poi, avrebbe dovuto cercare di convincere gli altri membri del Clan Ji che Ji Mingfeng era morto a causa di un errore nello scegliere il periodo di tempo. Questo era il motivo per cui era stato ucciso nel momento in cui era comparso.


Se qualcuno non le avesse creduto, allora non appena Meng Hao avesse incontrato qualche problema anche lei si sarebbe trovata in una brutta situazione. Giunta a questa conclusione, nei suoi occhi balenò l’intento omicida. Parte di questo era per Meng Hao e il resto per i suoi amici, i membri del Clan.


All'esterno, il sole stava iniziando a calare. Quando tutti cominciarono ad andare via, Meng Hao notò l’espressione assente di Song Yunshu e, all'improvviso, si rese conto che, considerata la crudeltà di Ji Xiaoxiao, questo Figlio del Dao del Clan Song stava andando incontro a una catastrofe


Meng Hao scosse il capo, poi non presto più attenzione a questa faccenda quando tornò a dirigersi verso la Quarta Vetta con Xu Qing.


Trascorse altro tempo.


Tutto era calmo. Ogni mattina, all'alba, Meng Hao andava ad osservare e studiare la Quarta Vetta per ottenere l’Illuminazione sull'Incantesimo per l’Assorbimento delle Montagne. In altri momenti, andava nella Grotta degli Inferi per esercitarsi nel temprare il suo corpo fisico.


Trascorse un altro mese. Meng Hao non era sicuro di come scorresse il tempo nel Piano Primordiale del Demone Immortale rispetto al mondo esterno. Ad ogni modo, aveva acquisito molto in questi due mesi.


L’Incantesimo per l’Assorbimento delle Montagne adesso era presente in lui sotto forma di un embrione. Era riuscito a marchiarlo nella sua mente. Inoltre, anche il temperamento del suo corpo fisico era avvenuto con successo fino a un certo livello. In questo momento, il suo corpo normale era resistente come lo era stato nella Terza Anima.


“È un vero peccato che l’Incantesimo di Divergenza dell'Anima… sembri una tecnica normale ma in realtà richieda un ambiente molto speciale”. Meng Hao lo percepiva come una sorta di peccato. Stava iniziando ad avere la sensazione che, se fosse riuscito ad imparare la tecnica, sarebbe stato in grado di crescere in modo impressionante nella Setta del Demone Immortale.


Infatti, adesso stava iniziando a sospettare che l’Incantesimo di Divergenza dell'Anima fosse il motivo per cui Ke Jiusi fosse ancora vivo nel Primo Piano.


“La coltivazione di questa arte è pervasa di misteri profondi. Un’anima eterna…”.


Riguardo a Xu Qing, lei era immersa completamente nelle trecento magie Daoiste. Meng Hao non la disturbava. Dopotutto, ottenere l’illuminazione di una tale magia Daoista era la cosa più importante sia per lei che per gli altri.


Meng Hao riuscì a capire che Xu Qing era estremamente qualificata per cercare l’illuminazione della magia Daoista. Parte di ciò aveva a che fare con il talento latente della sua stessa anima, e parte con il suo corpo ospite.


Diversi giorni dopo, Meng Hao stava fluttuando a mezz'aria a gambe incrociate e studiava la Quarta Vetta. Ad un tratto, nelle sue orecchie poté udire la voce di Ke Yunhai.


“Vieni a trovarmi”, disse la voce bassa. Gli occhi di Meng Hao si aprirono di scatto all'istante.


Senza esitare, il suo corpo balenò quando si diresse verso la grotta dell’Immortale di Ke Yunhai. Non gli ci volle molto per arrivare, e quando entrò e vide Ke Yunhai rimase basito.


Adesso Ke Yunhai non sembrava più l’uomo di mezza età che era stato due mesi prima. Era molto più anziano, molto antico, con il capo pieno di capelli bianchi.


Sedeva a gambe incrociate sul letto di pietra, proprio come aveva fatto in precedenza. Tuttavia, la lampada ad olio accanto a lui era molto più fioca di prima.


Quando vide lo sguardo sul volto di Meng Hao, Ke Yunhai disse: “Non preoccuparti, tuo padre non è ancora giunto al punto di morire”. Sorrise, con gli occhi pervasi di bontà e aspettativa e, ancor di più, da una reticenza a separarsi.


Meng Hao non era certo del perché provasse quelle emozioni. Aveva sempre saputo che sarebbe accaduto qualcosa di simile; ma vedere Ke Yunhai trasformarsi in un uomo anziano dai capelli bianchi proprio davanti ai suoi occhi, vedere l’aura di morte che diventava sempre più forte attorno a lui… riempì il suo cuore di vuoto.


Non era trascorso molto tempo, ma l’amore paterno di Ke Yunhai che Meng Hao sentiva gli fece ripensare a suo padre. Al momento, tutto quello che poteva fare era rimanere lì in silenzio.


“Ti sei comportato bene ultimamente”, disse Ke Yunhai. “Non hai causato altri disastri da sistemare. Poiché hai deciso di concentrarti sul temprare il corpo, lascia che ti parli di una delle tremila magie Daoiste che ti dovrebbe essere particolarmente utile. Si chiama Sigillo Prezioso del Corpo dei Nove Cieli. È una magia Daoista che fonde gli oggetti magici al tuo corpo fisico, trasformandolo in un tesoro. Combinandolo all'Incantesimo per l’Assorbimento delle Montagne, puoi trasformare il tuo corpo in qualcosa di simile ad una montagna.


Nelle classifiche delle tremila magie del Dao, questa è la numero 9!”. Nel momento in cui finì di parlare, la sua voce era diventata molto solenne.


“C’è un’altra arte chiamata Consacrazione del Corpo! È davvero straordinaria. Sarebbe meglio definirla una tecnica invece di un’arte segreta. Se si riesce ad impararla, allora il corpo fisico può diventare più potente in modo esponenziale in un batter d’occhio e restare così per sempre.


Un’arte così misteriosa è molto rara. In tutta la mia vita, ho solo sentito parlare di queste due arti. Riguardo ai dettagli specifici su quanto possa rafforzare il corpo, tuo padre non li conosce. Quello che so è che tra le tremila magie Daoiste, questa è la… numero 7!


Riguardo alle migliori dieci tra le tremila magie Daoiste, nemmeno io ho modo di acquisirle, neanche con ulteriori servizi per la Setta. Il Signor Li ha istituito delle regole riguardo alle dieci migliori. Tutte queste, ad eccezione dell’eredità delle Sacre Scritture della Montagna e del Mare, possono essere acquisite solo entrando nella Pagoda del Demone Immortale.


Non è affatto semplice aprire la pagoda. Tutti i sette grandi Sacerdoti della Setta devono unire le mani per poterlo fare. La pagoda ha 99 livelli. Ogni dieci livelli vi è la possibilità di acquisire una magia Daoista.


Ho pagato un prezzo elevato per convincere gli altri sei Sacerdoti della Setta ad accettare di aprire la pagoda per te due volte. Devi cogliere queste due opportunità e combattere per ottenere la magia Daoista di cui hai bisogno!”. Ke Yunhai pronunciò queste parole in modo informale. Tuttavia, dalle variazioni sul suo volto antico, Meng Hao poté capire che, nonostante il tono leggero, aveva davvero pagato un prezzo incredibile.


Se non fosse stato così, gli altri sei Sacerdoti della Setta non avrebbero mai accettato di aprire la Pagoda del Demone Immortale.


“Inoltre”, proseguì Ke Yunhai, “sebbene entrambe le occasioni di apertura della Pagoda del Demone Immortale siano state organizzate nello specifico per te, per poter evitare i pettegolezzi sarà permesso anche ad altri di entrare.


“Non devi preoccuparti. Sebbene il livello di difficoltà all'interno della pagoda sia estremo, tuo padre ha preparato per te alcuni oggetti magici. Non ho badato a spese per darti la possibilità di ottenere le magie Daoiste speciali per temprare il corpo”. Mentre parlava, sul volto di Ke Yunhai comparve un bagliore rossastro. Il bagliore non era normale e sembrava quasi come l’ultimo bagliore di luce prima del tramonto. Agitò la mano e una borsa fatta di pelle di animale volò davanti a Meng Hao.


“All'interno troverai 5000 oggetti magici, 30.000 Armi Demoniache, 150.000 sigilli di talismani e 1.000.000 Pietre Demoniache. Prendili. Anche se dovrai farti strada con la forza, fallo! Raggiungi il meglio per me! Prendi quelle magie Daoiste che ti servono!”. Dal mondo in cui guardava Meng Hao mentre parlava, era chiaro quanto lo adorasse. Il cuore di Meng Hao iniziò a tremare quando guardò la borsa in pelle di animale. La prese tra le mani e poi la analizzò con il Senso Divino. Tutto il suo corpo tremò.


Era chiaro che praticamente tutti gli oggetti al suo interno emanassero un’aura nuova e fresca. All'interno dell’aura era possibile percepire un po’ di Ke Yunhai.


Inaspettatamente, tutti questi oggetti… erano stati creati personalmente fa Ke Yunhai negli ultimi due mesi.


Anche se la durata della vita che aveva a disposizione era giunta al termine, non si era risparmiato per raffinare tutti questi oggetti per suo figlio. Qui era incarnato l’amore di un padre per il figlio; dopotutto, gli oggetti erano stati raffinati con la sua stessa forza vitale.


Quando Meng Hao parlò, la sua voce non era più controllata attentamente come era stato in precedenza. In questo momento si era dimenticato di Ke Jiusi. Adesso… le parole venivano fuori dal profondo del suo cuore. Era così tanto commosso da Ke Yunhai, così invidioso di questa vita, provava così tante emozioni e pensieri complessi, che tutto quello che riuscì a fare fu alzare lo sguardo e sussurrare a bassa voce: “Papà…”.


Capitolo tradotto da Diletta David


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!        
-MadOtter
                                


                                



