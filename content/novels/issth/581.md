---
weight: 581
title: Capitolo 581 – Il Seme della Magia Daoista
pubDate: 2025-03-17T11:17:34.941Z
tags:
    - issth
---


L'Eccelso della Quarta Vetta del Primo Cielo della Setta del Demone Immortale, Ke Yunhai, girava a gambe incrociate attorno alla Pagoda del Demone Immortale. I suoi capelli bianchi gli ondeggiavano attorno e i suoi occhi splendevano di una luce radiosa.


Sembrava essere di buon umore; tuttavia, nei profondi recessi dei suoi occhi vi era un'impercettibile fatica e antichità. Non emanava nessuna aura di morte, però, nel profondo del suo cuore esisteva un mare di morte.


Coloro che erano all'esterno non potevano osservare cosa stesse accadendo dentro la Pagoda. Persino i sette Eccelsi non potevano percepire gli echi di ciò che avveniva; tuttavia, erano tutti consci del perché la Pagoda del Demone Immortale fosse stata aperta questa volta.


I loro sguardi erano concentrati sulla Pagoda e, sebbene non potessero vedere cosa succedesse all'interno, basandosi sull'aura proveniente dai puntini luminosi poterono determinare chi fosse chi.


Ke Yunhai stava guardando il secondo livello e i suoi occhi brillavano di determinazione.


“Jiusi, tuo padre può fare solo questo per te...”


Oltre ai sette Eccelsi, il resto dei discepoli del Primo Cielo della Setta erano tutti concentrati attorno alla pagoda. Uno per uno, si alzarono in volo per entrarvi, era tutto molto caotico. Alcuni attimi dopo, un puntino luminoso comparve sul settimo piano, causando un'esplosione di conversazioni.


Meng Hao non aveva modo di sapere tutto questo; lui era ancora sul secondo livello a fissare l'enorme montagna formatasi dalle acque del mare e che levitava a mezz'aria. Un acceso bagliore brillò nei suoi occhi quando questa sfrecciò verso di lui. Meng Hao balzò in avanti, non per schivare, ma confidando completamente sulla sua Seconda Anima e caricando all'attacco.


Un boato enorme si alzò nell'aria. Meng Hao non distrusse la montagna, ma vi penetrò dentro.


Un rombo riempì la montagna marina e innumerevoli increspature si propagarono verso l'esterno, come per sigillare all'interno Meng Hao. Mentre le distorsioni lo circondavano, lui chiuse improvvisamente gli occhi.


Poi agitò entrambe le mani davanti a se. Un boato riempì la montagna quando esplose. Meng Hao ne sfrecciò fuori, con il volto pallido, ma uno strano luccichio negli occhi.


“L'incantesimo per l'Assorbimento delle Montagne...” disse, ansimando un poco. A questo punto, poteva affermare che se si riferiva alla sua illuminazione in termini di percentuale, allora ne aveva padroneggiato circa il cinque percento.


Mentre la montagna cadeva a pezzi, non apparve nessuna tecnica magica. Meng Hao osservò il fascio di morbida luce che comparve in aria davanti a lui. Con un semplice sguardo comprese che quella luce affascinante era l'entrata del terzo livello.


Mentre la luce si avvicinava, lui sfrecciò nell'aria. Entrò nel vuoto e quando tutto divenne chiaro, si trovava nel terzo livello.


Nel momento in cui fece la sua comparsa, vide un torreggiante mare di fuoco, così come dieci enormi figure. Meng Hao schizzò fuori dalle fiamme con gli occhi che brillavano.


“Terza Anima!”


BOOM!


Il suo corpo si espanse e la sua base di Coltivazione cominciò a trasformarsi. Il potere di quattro anime Nascenti al grande cerchio esplose immediatamente dentro di lui. Un potere intenso e spaventoso ruggì dal suo corpo quando avanzò.


Quarto livello. Quinto livello. Sesto livello...


Senza esitazione avanzò alla carica fino al settimo livello. A questo punto, si trovava nella Quarta Anima.


Nel mondo esterno, dato i troppi partecipanti all'evento, solo in pochi notarono il puntino di Meng Hao muoversi in avanti. La maggior parte era concentrata su decimo livello.


Lì c'era un solo puntino luminoso che tentava di procedere.


In quel momento, gli occhi di quasi tutti i discepoli erano concentrati lì. Splendevano vividi mentre guardavano per riuscire a vedere quali trasformazioni potevano accadere se si passava il decimo livello.


Dopotutto, la Pagoda del Demone Immortale aveva novantanove livelli, e ogni decimo livello dava una possibilità di ottenere una delle migliori cento magie Daoiste, ognuna delle quali poteva essere considerata una tecnica magica sconcertante, abbastanza da far battere all'impazzata il cuore di chiunque.


Questo era particolarmente vero per i Coltivatori del Paradiso Meridionale, che erano completamente concentrati sul decimo livello, molto più degli altri discepoli della Setta. Han Bei e Wang Lihai, il Clan Ji, il Clan Fang, i Coltivatori delle Terre Orientali e delle Distese del Nord, tutti quelli che non erano entranti nella Pagoda stavano osservando con attenzione.


Il tempo passò. Apparentemente il decimo livello era piuttosto difficile. Il Coltivatore che era lì non l'aveva ancora superato. Con l'eccezione di Ke Yunhai e Fang Yu, in pochi avevano notato che una particolare lucina era appena scomparsa dal settimo livello, per poi riapparire nell'ottavo. Poi nel nono.


Infine... tutti sussultarono, e i loro sguardi si concentrarono con ancora più attenzione sul decimo livello, perché... Improvvisamente, vi era apparso un nuovo puntino luminoso!


Una seconda luce si trovava ora nel decimo livello!


Ovviamente era Meng Hao.


“Chi è quello...?”


“Chi potrebbe essere? Chiunque sia appena entrato nel decimo livello, nessuno gli stava prestando attenzione prima!”


Mentre il brusio delle conversazioni riempiva l'aria, tutti gli sguardi si concentrarono sul puntino che rappresentava Meng Hao.


Nel frattempo, nel decimo livello, un bagliore dorato riempiva l'area. Il cielo era d'oro, la terra era d'oro. Tutto era color dell'oro. Dieci spade si avventarono su Meng Hao da tutte le direzioni, colme di un potere sconcertante.


Queste dieci spade possedevano il potere della Recisione dello Spirito. Erano incomparabilmente brutali e il loro intento omicida s'innalzava fino ai Cieli.


Nell'attimo prima che le dieci spade lo raggiungessero, le pupille di Meng Hao si contrassero e lui gridò senza esitazione: “Sesta Anima!”


BOOM!


La sua base di Coltivazione salì alle stelle e il suo corpo esplose di potere. La sua abilità in battaglia ora era equivalente a trentadue Anime Nascenti al grande cerchio. Il suo corpo, ora, era molto più forte che nella Settima Anima e secondo le sue speculazioni, il livello di potere raggiunto era equivalente a una Ottava Anima!


Un potere così incredibile, specialmente quando condensato tutto assieme, faceva sì che Meng Hao ora potesse attaccare con un potere equivalente alla Settima Anima.


Scatenò le sue abilità divine, una delle quali creò una piccola montagna illusoria sopra la sua mano. Il mondo dorato in cui si trovava sembrò trasformarsi in un mare furioso, agitato e ribollente.


Un momento più tardi, dalle spade comparvero delle immagini fantasma. Il bagliore dorato che riempiva il mondo venne risucchiato verso di loro, cambiando le immagini in qualcosa di simile a un buco nero, capace in apparenza di inghiottire tutta la luce. Tutta la luce del mondo venne risucchiata, lasciando solo le spade, che circondate da una luce informe scesero su Meng Hao.


Per di più, iniziarono a emanare le distorsioni di un Dominio!


Le pupille di Meng Hao si contrassero e nell'istante in cui le spade iniziarono ad avvicinarglisi, entrò senza esitazioni nella Settima Anima!


BOOM!


La Settima Anima esplose di potere, riempiendolo dell'incredibile forza di sessantaquattro Anime Nascenti. Dal suo corpo giunsero dei suoni simili a dei tuoni. Questa volta non divenne più grande, invece si restrinse e la sensazione da Demonio Immortale si intensificò. In base al suo giudizio, ora aveva un corpo fisico paragonabile a una Nona Anima.


Era a un solo, piccolo passo dall'avere un corpo che fosse realmente allo stadio della Recisione dello Spirito!


Meng Hao si mosse verso le spade e tirò un pugno.


Un'esplosione enorme riempì l'aria facendo tremare tutto quanto. Meng Hao tossì un po' di sangue quando sfrecciò via. Tutto davanti a lui andò in frantumi; allo stesso tempo, innumerevoli simboli magici iniziarono a brillare. Tremila grandi Dao. Tremila simboli magici. Turbinarono attorno a Meng Hao per un momento prima che uno di essi luccicasse e schizzasse verso di lui.


Il segno aveva l'aspetto di una piccola montagna. Meng Hao lo riconobbe appena lo vide; questo non era altro che l'Incantesimo per l'Assorbimento delle Montagne di cui aveva già parzialmente ottenuto l'illuminazione.


I suoi occhi luccicarono e non fece nulla per schivare il simbolo magico. Questo gli si avvicinò e poi si fuse con il suo corpo, riempiendo la sua mente con un rombo e con qualcosa che assomigliava alla forma di innumeri picchi di montagne. Lo percepiva come se stesse osservando ed emulando personalmente centinaia di milioni di montagne.


Allo stesso tempo, la luce dell'illuminazione riempì i suoi occhi. Si sedette a gambe incrociate per un'ora prima di aprire gli occhi. Incredibilmente, nelle sue pupille ora si poteva vedere l'immagine di una montagna!


Anche la sua aura cambiò. Tutte le immagini e le memorie riguardanti l'Incantesimo per l'Assorbimento delle Montagne si fusero assieme nella sua mente a formare un marchio simile a un seme.


Questo era un seme di una magia Daoista che poteva portare con se quando avesse lasciato il Secondo Piano della Setta del Demone Immortale!


La comparsa di questo seme provava che Meng Hao aveva ottenuto un'illuminazione iniziale in questa arte!


“Consuma l'anima della montagna, imita l'anima della montagna; impadronisciti del corpo della montagna, raffina il tuo stesso corpo!” Meng Hao si alzò e mosse la mano destra. Istantaneamente, sopra di essa si creò la forma illusoria di un picco montano. Una strana luce comparve nei suoi occhi quando guardò in alto e si gettò verso lo schermo luminoso che vi era lì.


Non appena lo toccò, un ruggito echeggiò nel suo corpo. Gli sembrava come se stesse cercando di avanzare attraverso dell'acqua, come se ci fosse qualcosa che premeva contro di lui. La sensazione durò per il tempo di alcuni respiri prima che la penetrasse e uscisse dal suo mondo attuale. Tutto di fronte a lui divenne chiaro e, incredibilmente, poté vedere un intero nuovo mondo.


Questo mondo era un antico campo di battaglia. Nell'istante in cui vi apparve, molte delle figure presenti si voltarono improvvisamente e lo guardarono direttamente.


Ce n'erano dozzine e ognuna era un Coltivatore. Quando li vide, le sue pupille si contrassero e nell'istante in cui iniziarono ad avvicinarsi, toccò senza esitazione la sua borsa da trasporto per estrarne un grosso amuleto che scagliò davanti a sé.


Echeggiò un boato e metà delle terre di questo mondo tremarono. Comparvero delle spaccature enormi, con al centro Meng Hao. Mentre si propagavano, si sentivano dei rombi di tuono e innumerevoli saette caddero dal cielo. Era come se sull'interno mondo si fosse scatenato l'Armageddon.


Meng Hao prese un respiro profondo e sebbene non avesse anticipato che gli amuleti datigli da Ke Yunhai fossero così potenti, ora che li aveva visti in azione, era sconvolto. L'intero mondo dell'undicesimo livello era svanito, completamente abbattuto e distrutto. Tutto era in rovina e le figure sul campo di battaglia erano divenute nient'altro che cenere.


Rimaneva solo Meng Hao.


“Aprirmi la strada a forza fino in cima?” sbatté le palpebre, poi sul suo volto comparve un'espressione timida quando sfrecciò verso il dodicesimo livello.


Dodicesimo. Tredicesimo. Quattordicesimo livello... mentre avanzava era circondato dalle esplosioni. Dovunque andasse, scuoteva il Cielo e la Terra ed era circondato da un'infinità di oggetti magici. Anche dal punto di vista del mondo esterno... stava diventando ovvio cosa stesse succedendo.


Tutti i discepoli della Setta osservavano con occhi spalancati mentre, nello spazio di pochi respiri, un puntino luminoso salì dall'undicesimo livello fino al quindicesimo. Tutti boccheggiarono per la sorpresa.


Fu specialmente vero quando un bagliore comparve nell'area attorno al puntino luminoso, assieme alla chiara aura di oggetti magici.


“Quanti... quanti oggetti magici possiede quel tipo?”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!        
-MadOtter


                                


                                



