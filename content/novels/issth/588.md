---
weight: 588
title: Capitolo 588 - Questa Vita Sarà Sufficiente
pubDate: 2025-03-17T11:17:34.942Z
tags:
    - issth
---


Ke Yunhai assunse il controllo e Meng Hao lo seguì. I due lasciarono la valle e si diressero verso il vuoto.


Meng Hao si sentiva un po’ a disagio. Considerando la sua personalità e la sua abilità di concentrazione, non sarebbe dovuto essere così. Dopotutto, tutto era un’illusione qui. Inoltre, non aveva tentato di ingannare Ke Yunhai. Quindi non c’era nulla per cui sentirsi a disagio.


Eppure, era ancora piuttosto nervoso. Temeva di perdere la sua identità. Si potrebbe dire che il suo obiettivo iniziale fosse stato la buona sorte; ora che l’aveva acquisita, non vi era alcuna ragione per un’inquietudine simile.


Ma la sensazione non andò via. Aveva paura di risvegliarsi da questo sogno. Temeva che una volta che Ke Yunhai avesse scoperto che lui non era Ke Jiusi, non lo avrebbe mai più guardato con quell'espressione premurosa e affettuosa.


Un respiro prima, riesco a chiamarti padre. Con il respiro successivo, non riesco nemmeno ad aprire la bocca.


Era questa la sensazione che faceva provare a Meng Hao un tale disagio.


Temeva di perdere ciò che aveva ottenuto.


L’amore paterno. Nei ricordi di Meng Hao, l’immagine di suo padre era già confusa. Nel periodo trascorso in questa illusione continuava ad essere distratto, fino al punto che stava dimenticando di non essere Ke Jiusi.


“Papà…” disse a bassa voce. Il suo cuore era pervaso dall'amarezza quando vide Ke Yunhai avanzare, allontanandosi sempre più da lui.


Ke Yunhai si fermò e si voltò, gli occhi pieni di un sorriso e la stessa vecchia espressione fin troppo affettuosa. Arruffò con delicatezza i capelli di Meng Hao.


“Non lasciar correre troppo la tua immaginazione”, disse.


Meng Hao lo fissò a sua volta, piuttosto confuso. I suoi occhi erano umidi e, al momento, non voleva pensare al fatto che Ke Yunhai potesse o meno sapere la verità riguardo a tutto. Non voleva prendere in considerazione tutte quelle cose. C’era solo una cosa che voleva considerare.


Se davvero esiste una cosa simile al destino che ci ha portati ad essere padre e figlio in questo luogo, allora… io sono davvero tuo figlio.


Se questo mondo illusorio può valere come vita precedente, allora tu sei il padre della mia precedente incarnazione.


Forse sono destinato a lasciare questo antico mondo illusorio, destinato a non averti più come padre, destinato a non essere più tuo figlio. In questo caso, lascia che le sensazioni che abbiamo tra padre e figlio e che esistono in questa illusione… siano qualcosa che io non dimenticherò mai.


Signore, tu sei mio padre.


Io, signore, sono tuo figlio.


Meng Hao annuì con la testa.


Con un sorriso, Ke Yunhai strinse le spalle e poi i due balenarono, sparendo dal livello 99 e ricomparendo fuori dalla Pagoda del Demone Immortale.


Non appena comparvero, divennero il centro dell’attenzione di tutti i discepoli della Setta del Demone Immortale. Gli sguardi erano carichi di invidia, gelosia, conflitto interno e impotenza.


Non appena Ke Yunhai e Meng Hao lasciarono la Pagoda del Demone Immortale, questa iniziò a restringersi, trasformandosi alla fine in un raggio di luce che sfrecciò nell'apertura in cielo. Quando ciò accadde, l’apertura iniziò velocemente a richiudersi; in un batter d’occhio, non era rimasta più alcuna apertura.


C’era soltanto…


Una scala trasparente. Era difficile dire quando fosse comparsa, ma si estendeva dai cieli fino alla terra, fluttuando lì, sopra la fossa tra la Terza e la Quarta Vetta della Setta del Demone Immortale.


La luce della scala non si propagava ma, piuttosto, sembrava circolare al suo interno. Si levava in alto nei cieli e, se la si guardava attentamente, si poteva a malapena distinguere un enorme vortice sulla sua cima.


Quando vide la scala, Meng Hao sussultò scioccato. Tuttavia, si rese conto rapidamente che gli altri Coltivatori della Setta del Demone Immortale sembravano del tutto indifferenti rispetto alla sua comparsa, quasi come se… non la potessero vedere!


Tuttavia, quando Meng Hao lanciò un’occhiata verso la folla vide all'improvviso Ji Xiaoxiao. Dall'espressione sul suo volto, poté intuire che lei avesse visto la scala.


“È possibile che solo gli estranei possano vederla?” pensò.


Ora che Meng Hao era comparso, i Coltivatori del Paradiso Meridionale si stavano celando tra la folla composta dagli altri discepoli della Setta del Demone Immortale.


Non avevano altra scelta che nascondersi ed evitare Meng Hao. Sebbene fossero impazziti qualche istante prima per la gelosia e nonostante il fatto che questa fosse una versione illusoria di un’epoca antica, considerato che Meng Hao aveva l’identità di Ke Jiusi, se avessero cercato di combattere con lui avrebbero perso, anche se avessero avuto cento vite.


Potevano solo evitarlo con grande attenzione. Se avessero rivelato le loro identità, si sarebbero messi in grave pericolo. Al contrario, Meng Hao naturalmente non aveva alcuna esitazione riguardo al rivelarsi.


Questo perché… con quelle identità, nessuno dei Coltivatori del Paradiso Meridionale avrebbe potuto fare nulla per minacciarlo minimamente.


Anche così, nonostante il modo in cui si stavano nascondendo, poterono vedere tutti la scala che si estendeva in alto nel cielo sopra le vette delle montagne, e questa fece tremare le loro menti e i loro cuori.


“Quella è…”. Il giovane del Clan della Linea di Sangue Imperiale delle Distese del Nord chinò ancora una volta la testa e incurvò la schiena. Tuttavia, adesso stava ansimando e nei suoi occhi splendeva una luce intensa.


“È possibile che sia…?”. Le pupille di Fang Yu si restrinsero. Dopo un momento di riflessione, i suoi occhi strabuzzarono.


“L’elemento cruciale necessario per aprire il Terzo Piano!” pensò Zhixiang. Lei stava lontano, con il respiro affannoso, le mani strette in due pugni e gli occhi che brillavano per l’eccitazione.


Ancora più lontano si trovava Patriarca Huyan, che era andato via molto prima in silenzio. Stava anche iniziando a sentirsi molto entusiasta.


Proprio quando tutti erano concentrati sui loro pensieri, Ke Yunhai portò via Meng Hao. Le increspature provenienti dalla Pagoda del Demone Immortale svanirono. Ci furono altre persone che avevano ottenuto qualche manciata di magie Daoista. Tuttavia, la Pagoda del Demone Immortale era stata aperta appositamente per Meng Hao, e lui era l’unico ad aver ottenuto l’indescrivibile buona sorte di cui disponeva.


Il Dao del Vero Sé della Magia Demoniaca della Fiamma Morente, la Distruzione dei Nove Cieli, il Sigillo Prezioso del Corpo dei Nove Cieli e, alla fine, la tecnica segreta della Consacrazione del Corpo. Questo era ciò che di impressionante aveva ottenuto Meng Hao.


E questo senza parlare di come abbia avuto la possibilità di punire Patriarca Affidabilità, oltre ad altre questioni delicate. Per Meng Hao, la Pagoda del Demone Immortale era stata un vero e proprio destino Celeste.


Tornò alla Quarta Vetta senza fermarsi lungo la strada. Quando fu di nuovo nella sua Grotta dell’Immortale, Xu Qing stava meditando lì, con il corpo circondato da una luce che vorticava. Sul suo volto era possibile vedere un sorriso accennato; era chiaro che fosse immersa nell'ottenere l’illuminazione sulla magia Daoista.


Lui non la disturbò ma, invece, si sedette a gambe incrociate per studiare i semi della Magia Daoista che erano presenti in lui.


Ce ne era uno che somigliava ad un fuoco cremisi, il quale non era altro che il Dao del Vero Sé della Magia Demoniaca della Fiamma Morente!


Riguardo alla Distruzione dei Nove Cieli, il Sigillo Prezioso del Corpo dei Nove Cieli e l’ultima… l’arte segreta della Consacrazione del Corpo, queste arti esistevano nella mente di Meng Hao e potevano essere viste, ma non percepite.


Meng Hao ebbe la sensazione che queste tre grandi magie Daoiste avrebbero richiesto una contemplazione continua prima di poter essere usate. Fortunatamente, non le avrebbe dimenticate dopo aver lasciato questo antico mondo illusorio.


Arrivato a questo punto nel suo flusso di pensieri, Meng Hao iniziò a sentirsi entusiasta. Questo perché oltre a tutto ciò, c’era un’altra cosa che aveva acquisito… l’Incantesimo per l’Assorbimento delle Montagne!


In questo momento, Meng Hao aveva il controllo fondamentale sulla tecnica. Sebbene potesse usarla solo fino al primo livello, secondo le informazioni introduttive questo era sufficiente per incarnare il corpo di una montagna oltre al suo corpo di carne.


Di per sé, questo avrebbe reso il potere del suo corpo fisico incredibilmente più elevato.


“Coltivandolo al suo apice, posso estrarre le anime delle montagne e poi incarnare le loro volontà, e far piombare il potere di una miriade di montagne!”. Gli occhi di Meng Hao furono pervasi da uno sguardo di soddisfazione. Era davvero possibile dire che il suo viaggio nella Pagoda del Demone Immortale aveva spinto la sua buona sorte al culmine.


C’erano altre tecniche magiche, incantesimi restrittivi e altri metodi vari che aveva recuperato. Al momento, erano tutti presenti nella sua mente. Tuttavia, a meno che non ottenesse in modo attivo l’illuminazione, allora una volta che avrebbe lasciato questo luogo sarebbero scomparsi.


Cercò di incidere le informazioni su di un contenitore di giada, ma non ottenne alcun risultato e alla fine vi rinunciò.


“Le Sacre Scritture della Montagna e del Mare... molto probabilmente sono impossibili da ottenere”, pensò. Nei suoi occhi comparve un bagliore intenso mentre contemplò la questione per un istante. Alla fine la mise da parte. Tuttavia, nella sua mente, riusciva a ricordare quella voce che aveva sentito nell'ottantesimo livello.


Trascorse del tempo, metà mese. Meng Hao rimase seduto a meditare nella sua grotta dell’Immortale per tutto il tempo, acquisendo l’illuminazione della magia Daoista.


Xu Qing emerse diverse volte dalla meditazione. I due si limitavano a guardarsi e sorridere. Sapevano che il loro tempo qui era limitato e che avevano bisogno di approfittare di ogni momento disponibile per ottenere l’illuminazione riguardo alla magia Daoista. C’era poco tempo per le chiacchiere futili.


Alla fine, una mattina, Meng Hao sedeva a gambe incrociate all'esterno della sua grotta dell’Immortale e studiava la Quarta Vetta. Dentro di sé, l’illuminazione dell’Incantesimo per l’Assorbimento delle Montagne era stata incisa completamente nella sua mente. Il primo livello dell’incantesimo era stato quasi completamente coltivato quando arrivò qualcuno che, sebbene non fosse atteso, non lo sorprese.


Era una discepola del Conclave di un’altra vetta. Era carina, con gli occhi luminosi che tremolavano. Aveva un portamento aggraziato e, quando si avvicinò a Meng Hao, attirò non poche attenzioni dagli altri discepoli della Quarta Vetta.


Quello che videro fu una giovane donna, imbarazzata, che all'apparenza era finalmente riuscita a superare la sua timidezza e a radunare un po’ di coraggio. Si fermò davanti a Meng Hao e disse timidamente: “Fratellone Jiusi, ho alcune domande riguardo la coltivazione per cui speravo che potesse aiutarmi”.


I suoi lineamenti, la sua voce e la sua silhouette si trasformarono in qualcosa di incredibilmente affascinante. Chiunque la guadava avrebbe sentito il cuore pulsare per il desiderio. Molti discepoli della Quarta Vetta la stavano guardando e sembrava che tutti la vedessero così tanto stupenda da essere quasi come una dea.


Il suo volto era bello, come anche il suo corpo. La sua pelle era così delicata che sembrava che il vento potesse romperla. Aveva un’espressione pura che al contempo era naturalmente affascinante. Tutto ciò la rese tale che i termini “bellezza straordinaria” non potevano essere usati nemmeno per descriverla.


Meng Hao la riconobbe subito. Tutto il suo corpo fu ricoperto dalla pelle d’oca quando la sentì parlare. “Non ne ho il tempo”, rispose.


Lei appariva delicata e affascinante, come se potesse cadere al minimo colpo. Si morse le labbra, radunando all'apparenza del coraggio. Chiunque continuasse a guardarla percepiva sicuramente che era un crimine rifiutare questa giovane donna.


Meng Hao era sul punto di fare proprio questo quando notò all'improvviso un baluginio di cattive intenzioni negli occhi della giovane. Schiarendosi la gola, si alzò in piedi e avanzò.


La giovane non era altri che Zhixiang. Questa chinò il capo e seguì Meng Hao in lontananza, circondata dai mormorii invidiosi degli altri discepoli della Quarta Vetta.


Mentre procedevano, tutti i discepoli della Setta del Demone Immortale che li videro rimasero a fissarli con gli occhi spalancati e i cuori pervasi dalla rabbia.


“Un’altra discepola è caduta tra le sue braccia!”


“Maledizione! Quante ce ne sono state finora? Quando toccherà a me qualcosa di simile?!”.


Alla fine raggiunsero i dintorni della Seconda Vetta, al che Meng Hao si voltò impaziente per guardare Zhixiang.


“Va bene”, disse, “dimmi come posso aiutarti”.


“Vedo che vai dritto al punto”, disse lei con un sorriso. “Bene, tu sei un uomo e sai quello che mi devi. Tuttavia, la cosa che più incuriosisce è sapere in che cosa ti sei imbattuto di preciso nel livello numero ottanta per far sì che la voce del Signor Li ti conferisse la magia Daoista!”. Sebbene parlasse con un sorriso, era chiaro che prendesse sul serio le sue parole.


Quando Meng Hao udì queste parole, le sue pupille si restrinsero. Guardò Zhixiang con il cuore che batteva all'impazzata.


“Quella era… la voce del Signor Li?” pensò.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!        
-MadOtter
        


                                



