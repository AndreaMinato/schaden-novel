---
weight: 5890
title: Capitolo 589 - Una Storia Antica
pubDate: 2025-03-17T11:17:34.942Z
tags:
    - issth
---


Sebbene dentro di sé avesse la mente in subbuglio, sulla sua espressione non vi era alcuna traccia di ciò. Si limitava a guardare Zhixiang con un sorriso enigmatico.


Lei sbatté le palpebre. Considerata l’espressione di Meng Hao, era impossibile determinare cosa stesse pensando, e lei stava maledicendo tra sé e sé la sua astuzia.


“Bene, se non vuoi dirmelo allora lascia perdere”, continuò con una risata. “Cambiamo argomento. Noi due avevamo un accordo e tu sei in debito con me per l’aiuto”. Sul suo bellissimo volto comparve uno sguardo sagace.


“In realtà”, rispose Meng Hao con una risata casuale, “è che non c’è alcun accordo formale tra di noi. Tuttavia, considerando come tu mi abbia aiutato in questi anni, non è un problema per me ricambiare il favore. Posso darti una mano, ma riguardo a questioni troppo complicate ho le mani legate."


“Non affrettarti tanto a rifiutare”, disse Zhixiang con prudenza. “Se mi aiuterai, ne beneficerai anche tu. Considerata la tua personalità, so che vorrai una spiegazione approfondita prima di prendere una decisione”. Meng Hao non fece nulla per impedirle di continuare.


“Lascia che ti spieghi i fatti attuali legati alla questione. Dopodiché, puoi fare una tua considerazione personale sull'aiutarmi o meno. In ogni caso, per me andrà bene”. Una brezza improvvisa distribuì i capelli sul volto di Zhixiang, facendola apparire indescrivibilmente seducente.


L’espressione sul volto di Meng Hao era la stessa di sempre. Non parlò, ma aspettò invece di sentire cosa avesse da dire lei.


“Ci siamo incontrati per la prima volta sul Ponte del Cammino Immortale. Immagino che tu sappia già che il ponte era stato creato da uno dei tre Imperatori dei Demoni della Setta del Demone Immortale!


Questi tre Demoni Maggiori erano l’Imperatore dei Demoni della Terra del Gelo, l’Imperatore dei Demoni della Fiamma Morente e l’Imperatore dei Demoni del Corallo di Sangue. Tutto quello che devi fare è alzare lo sguardo, così potrai vedere le dimore di questi tre Demoni Maggiori qui, all'interno di questo antico mondo illusorio”. Per accompagnare le sue parole scioccanti, puntò il dito al cielo.


A Meng Hao girò la testa. Non si sarebbe mai aspettato che Zhixiang rivelasse delle questioni così scioccanti. Alzò lo sguardo verso le tre Montagne del Demone capovolte. La prima volta in cui aveva notato le Montagne del Demone, aveva pensato ad alcune ipotesi. Adesso che aveva sentito la spiegazione di Zhixiang, poteva unire questa a ciò che già sapeva per essere relativamente certo che lei non stesse mentendo!


Dei tre Demoni Maggiori della Setta del Demone Immortale, quello che aveva creato il Ponte del Cammino Immortale era nient’altri che l’Imperatore dei Demoni della Terra del Gelo Han Shan!


Le pupille di Meng Hao si restrinsero. Alzò lo sguardo verso la montagna di ghiaccio lontana e provò una sorta di distanza, come se questa si fosse sigillata lontana dal mondo.


“Molto tempo fa, nella Nona Montagna e Nono Mare, la Setta del Demone Immortale era la prima tra le grandi Sette. Questo perché c’era il Signor Li, che in effetti era colui che aveva fondato l’intera Setta!


Era il Signore della Nona Montagna prima del Clan Ji… tra i sottoposti del Signor Ji vi erano due grandi generali che sostenevano i Cieli e tre Demoni Maggiori che facevano da Protettori del Dharma! Certo, uno di questi generali altri non era che il futuro Signor Ji”. Zhixiang pronunciò tutte le parole con calma, ma queste fecero tremare la testa e il cuore di Meng Hao.


Mantenne la sua espressione solenne quando distolse lo sguardo dalle tre Montagne del Demone Maggiore. Quando il suo sguardo tornò su Zhixiang, si rese conto che all'improvviso era diventato più curioso riguardo agli obiettivi e alle motivazioni che la spingevano qui nella Setta del Demone Immortale.


“Sono una discepola della Setta del Demone Immortale”, continuò. “Quindi, ne so abbastanza di tutte queste cose. La Setta del Demone Immortale ha un totale di quattro Cieli. Il Primo Cielo è composto da Sette Vette. Il Secondo Cielo è composto dalle tre Montagne del Demone Maggiore. Il Terzo Cielo è fatto di due Sacre Terre … riguardo al Quarto Cielo, qui è dove si trova… il Signor Li!


Questa è la Setta del Demone Immortale, che un tempo era… la setta numero uno della nona Montagna e Nono Mare!”. A questo punto, gli occhi di Zhixiang splendettero con una strana luce che sembrava contenere orgoglio e dignità.


“Presumibilmente, hai già pensato a qualche ipotesi sulle due cosiddette Sacre Terre. Queste sono proprio le terre dei due grandi generali e dei loro Clan. Grazie ai loro servizi straordinari, alla fine il Signor Li ha tramandato le loro terre unite alla parola ‘Sacra’.


Pertanto… queste due terre sono due grandi Sacre Terre della Nona Montagna e del Nono Mare!


Riguardo ai nomi di queste due grandi Sacre Terre, uno è Fang e l’altro… è un nome che non può essere pronunciato nel mondo senza incorrere in una calamità. In questo momento, si può dire solo Ji!”. Quando le parole di Zhixiang filtrarono nelle orecchie di Meng Hao, la sua mente fu pervasa da un boato. Finalmente aveva compreso la più antica delle storie!


Conosceva da tempo la questione relativa al Clan Ji che si era appropriato della Nona Montagna e Nono Mare e ne era diventato il nuovo Signore. Tuttavia, era la prima volta che sentiva che gli altri generali del Signor Li provenivano da un Clan di nome Fang! La testa di Meng Hao stava girando.


Ripensò subito a Fang Yu e al Clan Fang nelle Terre Orientali!


Per qualche strana ragione, aveva la sensazione che questo Clan Fang fosse lo stesso Fang del nome di quel grande generale, così come della Sacra Terra. Come avrebbe potuto immaginare che il Clan Fang avrebbe avuto un’origine così incredibile! [1]


“Considerato quanto fossero sorprendenti i Clan dei due generali e quanto fossero impressionanti i tre Imperatori dei Demoni Maggiori, allora… dato che erano in una posizione subordinata rispetto al Signor Li, non posso non chiedermi quanto potente deve essere stato il Signor Li!”. Ad un tratto, si ricordò delle parole che aveva sentito all'interno dell’ottantesimo livello della Pagoda del Demone Immortale.


“Quando il Signor Li ha raggiunto il suo Dao, ha deciso di non monopolizzare più la vita del Cielo, ma ha ridato quella vita alle masse. Ha fatto diventare invisibile la Sfera del Dao e ha imposto delle restrizioni sulla longevità. Ha sigillato il cammino che si poteva percorrere per vederlo e non è più comparso in carne ed ossa. Le due Sacre Terre sono state costrette a sigillarsi!


Dopo ciò, anche le tre Montagne del Demone Maggiore furono sigillate!


In seguito, il Signor Li cadde. Alcuni dicono che scomparve, altri che morì in battaglia. Esistono molte leggende. Alla fine, la guerra venne condotta lungo le due Sacre Terre. Quella guerra ha colpito l’intera Nona Montagna e, alla fine… i Cieli vennero messi al di sopra di Li, e il Clan Ji ottenne la vittoria!


La Setta del Demone Immortale era parte di quella guerra e, come risultato, venne distrutta… anche il Ponte del Cammino Immortale venne ridotto in frantumi. Le tre Montagne del Demone Maggiore crollarono e i tre Demoni Maggiori morirono. Ji divenne il nuovo Signore e il Clan Fang venne escluso.


Quando la Setta del Demone Immortale raggiunse la sua fine, una manciata di sopravvissuti riuscirono a fuggire, restando uniti per formare la Setta del Demone Immortale di oggi.


Quella guerra fu come un vento di burrasca e una pioggia di sangue e di massacro per la Nona Montagna e il Nono Mare… naturalmente io non ho vissuto tutto questo, ma i registri nella Setta contengono delle descrizioni chiare”. A questo punto, Zhixiang smise di parlare.


Meng Hao restò lì in silenzio per un istante, con il respiro piuttosto affannato. Nel suo cuore si levarono delle ondate enormi. Basandosi su tutto ciò che conosceva, gli sembrava che ciò che Zhixiang gli stava raccontato, sebbene forse non fosse del tutto preciso, fosse vero almeno al settanta o ottanta percento.


“Questa è la storia della Setta del Demone Immortale!” proseguì Zhixiang.


“Nella Setta del Demone Immortale ci sono due grandi eredità. Una è quella diventata sorprendentemente famosa in tutta la Nona Montagna e il Nono mare, le grandi… Sacre Scritture della Montagna e del Mare. Secondo la leggenda, le sacre scritture sono composte da nove manuali, ciascuno dei quali dà il diritto di essere un Signore della Montagna e del Mare!


Molti anni fa, il Signor Li possedeva il nono manuale!


Sfortunatamente, l’unico modo per ottenere le Sacre Scritture della Montagna e del Mare è usare una tecnica speciale stabilita dal Signor Li. Dopo essere caduto, l’eredità fu dispersa. Anche l’attuale Signor Ji possiede solo delle conoscenze di base riguardo alle Sacre Scritture della Montagna e del Mare, non le vere e proprie sacre scritture.


È per questo è tra i nove Signori delle grandi Nove Montagne e Nove Mari, il Signor Ji è il più debole!


Riguardo alle altre eredità della Setta del Demone Immortale, su queste sono state poste molte restrizioni. Oggi è raro trovare qualcuno che possa rispondere a tutti i requisiti. Anche se… io rispondo a tutti i requisiti! Ecco perché mi trovo qui per ottenere… il Corpo del Demone Immortale!”. Sebbene stesse parlando a bassa voce, nel momento in cui raggiunse le tre parole finali nei suoi occhi splendette una strana luce.


Al sentire tutto ciò, gli occhi di Meng Hao brillarono.


“Molto tempo fa”, proseguì lentamente Zhixiang, “il Signor Li ha usato il suo stesso corpo per creare un tipo di coltivazione fisica chiamata Corpo del Demone Immortale. Per coloro che possiedono tale corpo, la pratica della coltivazione della magia Demoniaca risulterà molto più semplice. Infatti, si può tornare ad un vero stato naturale, incarnare uno spirito di un Demone e poi trasformarsi in un Demone Maggiore senza eguali!


In questo modo si può consumare il Qi Demoniaco della Nona Montagna e Nono Mare e la buona sorte può essere divisa con il Clan Ji!


Quello che voglio portare a termine non può essere fatto da sola. Per poter avere questa possibilità, ho il sostegno del pieno potere di chiunque nella Setta del Demone Immortale. Quindi se tu mi aiuterai, non starai aiutando solo me, ma piuttosto tutta la Setta del Demone Immortale.


Quando sarà necessario, dopo che avrai raggiunto l’Ascensione Immortale, possiamo offrirti un rifugio nel mondo esterno. In effetti, potremmo addirittura arruolarti così da unirti a noi!”.


Meng Hao la guardò per un momento. “Perché io?” chiese.


“Non ho bisogno di grande aiuto qui nel Secondo Piano. Tuttavia, nel Terzo Piano, se sarai disposto ad aiutare, puoi aiutarmi ad aumentare in modo significativo le mie possibilità di successo.


In realtà, non sono molto sicura riguardo a cosa tu possa fare di preciso. Forse il fatto che tu abbia l’identità di Ke Jiusi mostra che hai un destino misterioso che ti lega alla Setta del Demone Immortale… forse è per questo che il potere della maledizione del Ponte del Cammino Immortale non ti ha colpito!


Quel potere della maledizione non è altro che il rancore di coloro che sono morti quell'anno nella Setta del Demone Immortale. Provano rancore nei confronti del Signori Li, del Signor Ji e di qualsiasi essere vivente. Quei sentimenti sono stati covati per novantamila anni, trasformandosi alla fine in una maledizione.


A causa di quella maledizione, chiunque tocchi nel momento sbagliato gli oggetti dell’antica Setta del Demone Immortale arrecherà disturbo alle anime morte e morirà all'istante!


È solo con l’apertura del Terzo piano che può essere acquisita la buona sorte. In quel periodo, la maledizione è più debole.


Anche così… vi sono delle aree centrali in cui il potere della maledizione non sarà affatto ridotto, a prescindere da tutto. Quindi, ho bisogno del tuo aiuto… per creare un cammino verso il luogo in cui devo andare nel Terzo Piano!”.


“Terzo Piano?” disse Meng Hao, con gli occhi che splendevano con forza.


Zhixiang esplose in una risata fredda, all'apparenza per nulla turbata dalla domanda. Con la stessa espressione, rispose: “l’apertura dei primi due Piani della Setta del Demone Immortale è assicurata. Tuttavia, il Terzo Piano dipende dal destino o dalla fortuna. Per entrare in quel Piano è necessaria una coincidenza fortunata. Ad ogni modo, tutto quello che serve è che entri una persona e poi il cammino verrà aperto a chiunque si trovi nel Secondo Piano.


Ad esempio, dopo che ti sei fatto strada piombando nella Pagoda del Demone Immortale, è comparsa una scala che tutti noi potevamo vedere, la quale si estendeva in alto nei Cieli. Quello è il destino e l’ingresso nel Terzo Piano. Tuttavia, l’ingresso è solo per te. Tu sei l’unico che può usarla per entrare nel Terzo Piano.


Una volta entrato nel Terzo Piano, l’illusione attorno a noi svanirà. Chiunque comparirà insieme a te nel Terzo Piano”.


All'udire ciò, Meng Hao sorrise ma non disse nulla. Tuttavia, Zhixiang rispose con una sua bellissima risata leggera.


“Non preoccuparti”, disse, “non ho bisogno del tuo aiuto per entrare nel Terzo Piano. Coloro che hanno bisogno del tuo aiuto per farlo sono tutte le altre persone del Paradiso Meridionale. La Setta del Demone Immortale si è preparata a lungo per questo e alla fine ha individuato un metodo per farmi entrare da sola nel Terzo Piano. Anche se, non appena riuscirò ad entrare, ci riusciranno anche tutti gli altri”.


Meng Hao rifletté per un istante. “Non ci sono molti vantaggi per me”, disse.


Zhixiang lo guardò per un momento. A dire il vero, le parole di qualche istante prima avevano fatto battere il suo cuore per l’eccitazione. Non temeva che lui avrebbe potuto ottenere i requisiti; era solo attraverso un vantaggio reciproco che avrebbero potuto lavorare insieme senza difficoltà.


“Nella Setta del Demone Immortale c’è la Cisterna del Demone Immortale. Quella cisterna è la chiave per le leggende. Il mio piano è di andare lì mentre sono nel Secondo Piano, così da garantirmi i requisiti per entrarvi in seguito. Solo attraverso un piccolo inganno posso andare nella vera posizione in cui si trova la Cisterna del Demone Immortale nel Terzo Piano… è qui che possono ottenere la buona sorte per trasformare il mio corpo nel Corpo del Demone Immortale!


Se mi aiuterai, allora aiuterai te stesso. Possiamo condividere la Cisterna del Demone Immortale. Facendo il bagno al suo interno, anche se non hai i requisiti per ottenere il Corpo del Demone Immortale, puoi comunque vivere un rafforzamento incredibile del tuo corpo fisico!


In altre parole, entrambi possiamo ottenere questa buona sorte!”. Con la sua migliore espressione di buona fede, guardò Meng Hao impaziente.


Meng Hao rimase in silenzio per un momento mentre analizzava quanto potesse fidarsi di tutto ciò che Zhixiang aveva detto. Dopo un lungo istante, i suoi occhi furono pervasi dalla determinazione.


“Ho una condizione”, disse. Per qualche motivo, sul suo volto comparve un’espressione piuttosto timida. Le persone che non lo conoscevano bene avrebbero potuto pensare che questa lo rendeva molto affascinante. Tuttavia, per coloro che lo conoscevano davvero, un’espressione simile era sufficiente a far pervadere una persona di ripugnanza…




NOTE:
1. Il carattere Fang sia della Sacra Terra che del nome del Clan di Fang Yu è lo stesso, 方.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!        
-MadOtter


                                


                                



