---
weight: 5910
title: Capitolo 591 – La Cisterna del Demone Immortale
pubDate: 2025-03-17T11:17:34.943Z
tags:
    - issth
---


“Come puoi possedere una qualificazione da Eccelso?!” chiese rabbiosamente Zhixiang, mentre fissava Meng Hao che avanzava lentamente attraverso la porta di spade.


Non appena fece la domanda, però, si sentì subito una stupida. Come aveva potuto fare una domanda così insensata...?


Il fatto che possedesse davvero una qualificazione da Eccelso non la sconvolgeva più, invece si sentiva umiliata. Non era solo un'umiliazione personale, ma piuttosto, un'umiliazione della sua intera Setta.


Tutto il potere che che avevano utilizzato, la quantità enorme di risorse sprecate, tutto per ottenere un medaglione di comando per una qualifica di terza classe. Tuttavia, in un battito di ciglia, era apparso davanti a lei qualcuno che ne possedeva una molto superiore alla sua; una qualificazione da Eccelso.


Chiunque avesse fronteggiato una tale situazione si sarebbe infuriato e riempito di gelosia e invidia. Chi non avrebbe trovato la situazione infuriante e ingiusta? Zhixiang ora si sentiva esattamente come tutti gli altri all'esterno della Pagoda del Demone Immortale.


“L'ho semplicemente chiesta a mio papà” disse Meng Hao senza darci peso.


Più agiva in questo modo, più Zhixiang si sentiva disgustata. Strinse i denti e serrò strettamente le mani a pugno.


“Le persone più irritanti che abbia mai incontrato nella mia vita sono i figli di papà come te” disse lei con disdegno. “Cosa importa che tu abbia l'identità di Ke Jiusi? O se hai un Eccelso come papà...?” Quando raggiunse questo punto della sua tirata, anche Zhixiang poteva sentire l'acredine nella sua voce.


Meng Hao fece una risatina, ma non disse nulla. Zhixiang fumava di rabbia mentre lui avanzava attraverso la nebbia con l'aspetto di uno che non aveva nessuna preoccupazione al mondo. Alla fine non ebbe altra scelta che sopprimere la rabbia e seguirlo.


Dopo pochi passi, però, Meng Hao si fermò improvvisamente e la guardò.


“Vai avanti tu” disse. “io posso andare ovunque voglia, ma il tuo cammino è limitato alla Cisterna del Demone Immortale. Io ti seguirò.”


Zhixiang era appena riuscita a sopprimere la sua indignazione, solo per farla esplodere di nuovo. Prese un profondo respiro, cercando di consolarsi guardando al quadro più grande. Annuì con rabbia e camminò davanti.


Lui la seguì, guardando la sua flessuosa figura mentre si faceva strada nella nebbia. C'era qualcosa di strano e bellissimo nella scena.


Mentre i due si affrettavano, le nebbie si separarono per loro, rivelando un sentiero tortuoso. Zhixiang prese la posizione di testa e Meng Hao la seguì. Proseguirono per il tempo necessario a bruciare un bastoncino d'incenso e, infine, la nebbia cominciò di nuovo ad aprirsi per rivelare un'area larga pressapoco tremila metri.


Era visibile una montagna, sebbene non fosse molto alta.


Una cascata scendeva giù per il fianco della montagna fino a una pozza di acque mosse. A prima vista, sembrava non esserci nessun rumore. Però, dopo alcuni istanti, Meng Hao udì il mormorio dell'acqua.


Le acque cadevano nella pozza, il suono degli uccellini aleggiava attorno e la fragranza dei fiori riempiva l'aria. Tutto sopraffaceva i sensi; sembrava persino esserci l'aura di Spiriti Immortali nell'aria, profumata e dolce. Meng Hao prese un profondo respiro e tutto il Qi e il sangue nel suo corpo si attivarono.


“E così questa è la Cisterna del Demone Immortale?” chiese lui. Si guardò attorno e, alla fine, il suo sguardo si posò sulle acque. Queste erano limpide, rendendo possibile vedere fino in fondo. Uno strano e flebile tipo di nebbia saliva dalla superficie, rendendo l'intera scena simile a un'illusione multicolore.


Antiche formazioni ornamentali di roccia erano sparpagliate in giro e molte di loro erano scolpite con creature Demoniache che sembravano permeate di Spiriti Demoniaci. L'intera scena sembrava qualcosa di celestiale.


“Se non è la Cisterna del Demone Immortale, allora cos'è?” disse bruscamente Zhixiang. “Il laghetto del tuo giardino?” la sua complessa gelosia e invidia si erano dissipate solo per metà.


Ignorando Meng Hao, camminò in avanti, guardando alquanto eccitata la Cisterna. Sollevò la mano destra e la fece scorrere su alcune delle rocce ornamentali, mentre uno sguardo di devozione le copriva il volto.


“Sembra tutto così semplice, non è vero?” chiese Meng Hao.


“Semplice?!” Gli rispose di rimando, voltandosi per guardarlo con rabbia. Sembrava piuttosto provocata. “Può sembrare semplice a te, ma la mia Setta a speso innumerevoli anni di preparazione e consumato grandi quantità di risorse per portarmi qua! Questo è il culmine di generazioni di duro lavoro e persistenza. Tutte le speranze e i sogni di una Setta intera riposano in questo luogo.


La mia Setta ha pagato un caro prezzo per questa 'semplicità', e molte persone sono morte!


Tu dici che questo posto è semplice, ma vale solo per via della tua identità. Chiunque altro verrebbe completamente distrutto dalle nebbie, persino gli Immortali. Gli incantesimi restrittivi presenti qui farebbero tremare anche gente della Sfera del Dao.


In passato, quelle due statue armate di spada all'esterno hanno ucciso non meno di dieci Eccelsi della Sfera del Dao!”


Meng Hao si corrucciò e guardò Zhixiang con occhi gelidi.


“Controlla la tua lingua” disse. “Sei stata tu a invitarmi qui.”


Lei prese un profondo respiro e dopo un momento di silenzio, chinò la testa.


“Ho dimenticato le mie maniere” disse. “Mi farò perdonare.”


Detto quello, si chinò di nuovo, poi si voltò e premette la mano contro una delle antiche rocce. Meng Hao osservò mentre lei inviava la sua mente all'interno. Poi, si avvicinò al bordo della Cisterna, si accovacciò e guardò dentro l'acqua, una strana luce brillò nei suoi occhi.


“E così quest'acqua può alterare la costituzione del corpo?” pensò. “Se una persona è qualificata, può trasformare il suo corpo nel Corpo di un Demone Immortale? Presumibilmente, queste qualificazioni non sono le stesse necessarie per entrare in questo posto, ma possedere qualche strano tipo di corpo.” Pensosamente, immerse la mano destra dentro l'acqua.


Non appena la toccò, un fremito lo percorse. Sentì come se una corrente fredda salisse dalle sue dita fin nel resto del corpo.


Zhixiang aprì gli occhi. “Siamo entrambi venuti in questo tempo antico solo con l'anima” disse con calma, avendo recuperato apparentemente la sua compostezza. “Tutto qui sembra reale, ma di fatto e falso. Per tanto, non c'è bisogno di verificare le acque. Non puoi assorbire niente. È inutile.


Fatto, ho lasciato il mio segno, ora ho bisogno di familiarizzare con l'area cosicché potremo tornarci dopo aver raggiunto il terzo Piano. Anche tu dovresti lasciare qui un marchio. In questo modo, la tua aura sarà qui nel Terzo Piano e tu potrai tornarci.” Detto quello, Zhixiang iniziò ad aggirarsi attorno, osservando l'area e studiandola. Sembrava come se volesse imprimersi ogni cosa nella memoria.


Meng Hao la ignorò. Con gli occhi che luccicavano, camminò all'improvviso nelle acque della Cisterna.


Presto, fluttuava con l'acqua fino al torace, al che chiuse gli occhi. Intorno a lui poteva percepire un gelo pulsare nell'acqua che saliva verso di lui ed entrava nel suo corpo.


Corrucciato, lasciò la pozza, con i vapori dell'acqua che cadevano dal suo corpo.


“È davvero inutile” disse senza emozione. “Sembra che questa Cisterna sia designata specificatamente per il corpo ed è inutile per le anime.” Seguendo le istruzioni di Zhixiang, lasciò un segno nell'angolo di una delle pietre vicine, poi si voltò per andarsene.


Zhixiang non sembrò avere nessun sospetto sul suo comportamento. In effetti, se non avesse provato la Cisterna, l'avrebbe trovato strano. Provare personalmente l'acqua era solo normale.


I due non parlarono mentre ripercorrevano la strada all'indietro e infine si separarono. Precedentemente, Meng Hao non aveva mai pensato che le sue parole dette casualmente avrebbero irritato così tanto Zhixiang.


Dopo aver lasciato il mondo nebbioso, fece ritorno alla Quarta Vetta dove meditò per alcuni giorni. Poi, una sera, tornò silenziosamente, entrando nelle nebbie con uno strano sguardo negli occhi. Ripercorrendo i propri passi, si affrettò.


Non gli ci volle molto per raggiungere nuovamente la Cisterna del Demone Immortale.


“Ci sono cose riguardo questa Cisterna che Zhixiang mi sta sicuramente nascondendo. Non posso credere che un luogo di tale importanza posso essere usato in modo così semplice.”


“Ci devono essere sicuramente degli aspetti misteriosi in queste acque.”


“In ogni caso, le acque della Cisterna possono temprare il corpo fisico, e in un modo molto più gentile della Grotta degli Inferi. Questo si adatta davvero alle mie necessità!” Detto quello, prese un respiro profondo e avanzò direttamente nell'acqua. Solo la sua testa fluttuava sopra la superficie mentre chiudeva gli occhi e sentiva un'enorme corrente gelida attorno a sé.


Sentiva come se degli aghi di ghiaccio penetrassero nel suo corpo. In un battito di ciglia stava tremando; il suo Qi e il suo sangue si attivarono con forza e, gradualmente, iniziò ad assorbire il gelo.


Il suo corpo fisico era già forte; aveva sperimentato la tempra della Grotta degli Inferi e aveva padroneggiato l'Incantesimo per l'Assorbimento delle Montagne. Tuttavia, già da un po' di tempo non riusciva a oltrepassare un certo punto. Non importava quanto tentasse, quando era nella Prima Anima, il potere più grande che poteva brandire con il suo corpo era quello paragonabile alla terza Anima.


“Forse questo luogo può rendermi ancora più forte” pensò. Mentre il Qi e il sangue correvano veloci, la nebbia iniziò a salire dalla superficie dell'acqua. Si formò in fili che penetrarono nella usa bocca e nel suo naso fino al punto che sembrava stesse respirando fumo.


Il suo corpo fisico iniziò lentamente a diventare più forte. Ogni oncia di gelo che affondava nella sua carne e nel suo sangue esercitava un potere che sembrava temprare il suo corpo dall'interno verso l'esterno.


Questo era un metodo completamente diverso da quello della Grotta degli inferi.


Il tempo passò. Non era sicuro di quanto prima di riaprire gli occhi. Un rombo riempì il suo corpo quando il collo di bottiglia che lo bloccava andò in pezzi. Finalmente era riuscito ad ottenere un corpo equivalente a quello della Quarta Anima, mentre si trovava solo nella Prima!


Le pulsazioni di potere lo colmarono. Poteva percepire che con il terrificante potere esplosivo dentro di lui, avrebbe potuto distruggere il metallo o la pietra con un solo pugno.


“Più vado in profondità, più diventa freddo” pensò, con gli occhi che si riempivano di determinazione. Aveva deciso da tempo che doveva avvantaggiarsi del suo tempo in questo antico mondo per rafforzare il suo corpo il più possibile. Secondo la sua analisi, il suo corpo fisico era la cosa più importante, a parte l'illuminazione sulle magie Daoiste, che poteva ottenere da questo luogo.


Preso un profondo respiro, sprofondò ancora di più, fino a essere a metà delle acque. Il suo corpo tremava e si potevano sentire degli scricchiolii al suo interno. Qualcosa riguardo il suo corpo sembrava irregolare quando la corrente fredda premette su di lui.


Il gelo era infinito, maestoso e folle mentre si riversava dentro di lui. Non aveva neppure bisogno di fare uno sforzo per assorbirlo. Le correnti gelide lo trovarono, come se morissero dalla voglia di diventare parte di lui.


Meng Hao tremava mentre continuava a far scorrere il suo Qi e il suo sangue.


Quello che non sapeva, era che, sebbene la Setta del Demone Immortale di questo periodo non era al suo massimo splendore, era in uno stato molto migliore rispetto a quello che sarebbe seguito, durante il suo declino. Ora, era colma di risorse in abbondanza, per esempio, questa Cisterna. Il suo accumulo durante le passate decine di migliaia di anni l'avevano condotta a questo stato di risorse illimitate.


L'accumulo del gelo qui... era terrificante. Similmente, il potere nutriente che forniva al corpo fisico era incredibilmente sconvolgente.


Il suo corpo aveva raggiunto uno stato pauroso, e continuava solamente a crescere sempre più forte.


“Se potessi continuare, avrei, eventualmente, un corpo fisico equivalente a quello che avrei nella Settima Anima mentre solo nella Prima! Non significherebbe che... avrei... un corpo fisico alla Recisione dello Spirito!?!?” Dentro le acque della cisterna, gli occhi di Meng Hao si aprirono a rivelare un bagliore da far rizzare i capelli sulla testa.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!        
-MadOtter
                                



