---
weight: 5990
title: Capitolo 599 – Punta di Spada!
pubDate: 2025-03-17T11:17:34.944Z
tags:
    - issth
---


I luoghi che aveva scelto erano gli angoli più remoti della Setta del Demone Immortale, posti che aveva notato nel Primo Piano ed era sicuro che sarebbero sopravvissuti.


Mentre si avvicinava al primo luogo, iniziò a innervosirsi. Pochi attimi più tardi, arrivò. Osservò le rovine nell'area, poi prese un respiro profondo e scese a terra.


Dopo essersi guardato attorno per un po', abbassò lo sguardo sul terreno sotto di lui. Sollevò un piede in aria e lo sbatté con forza a terra, ancora e ancora. Si udirono dei boati mentre la superficie del terreno veniva distrutta. Innumerevoli frammenti di terra e roccia esplosero in aria quando un enorme cratere apparve sotto Meng Hao.


Sfortunatamente, non si vedeva nulla al suo interno...


La faccia di Meng Hao era inguardabile mentre si girava e iniziava a cercare l'intera area. Non gli ci volle molto prima di aver, virtualmente, rivoltato ogni cosa sottosopra, eppure non aveva trovato nulla.


Sembrava come se fin dall'inizio non fosse stata sepolta nessuna Spada di Legno del Tempo.


“Ho fallito...?” pensò, i suoi occhi lampeggiarono di un luccichio inflessibile. Volò in aria e sfrecciò alla volta del secondo luogo dove aveva sepolto una delle spade.


Dopo il suo arrivo, setacciò l'area per bene, ma il risultato fu lo stesso. Non importava come cercasse, non riusciva a trovare nessuna traccia di una Spada di Legno del Tempo.


Poi andò alla terza area, ma il risultato fu lo stesso.


Il suo cuore era ormai sprofondato nel petto e sul suo viso si poteva scorgere un sorriso amaro. Ora era piuttosto certo che l'idea che gli era venuta nell'antico mondo illusorio aveva fallito.


Sospirando, si diresse all'ultima area dove aveva sepolto una spada. Era una zona relativamente vicina alla Settima Vetta. Quando era ancora nel mondo illusorio, il sentiero per questo posto era stato facile da seguire, ma ora le cose erano diverse. Il pericolo si nascondeva in tutte le direzioni, anche per lui. Gli ci vollero molti giorni per raggiungere la Settima Vetta e il luogo dove era sepolta la quarta Spada di Legno del Tempo.


Una volta, era stata una foresta montana. Tuttavia, il bosco era bruciato da tempo. Dopo aver setacciato i resti rovinati della foresta per un po' di tempo, finalmente trovò il posto dove aveva nascosto la spada.


Dopo aver ribaltato l'area, non trovò altro che una fossa vuota. Si lasciò scappare un lungo sospiro e finalmente abbandonò tutte le speranze. Sapeva che questa volta aveva indubbiamente fallito.


All'improvviso si accigliò. “Bene, se ho fallito, dove sono allora le mie Spade di Legno del Tempo?” Aprì la borsa da trasporto e, era abbastanza certo, c'erano solo sei Spade al suo interno. Le quattro che aveva seppellito erano decisamente sparite.


C'era qualcosa di davvero strano in tutta la faccenda, qualcosa che superava la sua immaginazione. C'erano molte spiegazioni possibili, ma quella più sensata era che, sebbene avesse sepolto con successo le quattro Spade, qualcun altro era arrivato e le aveva prese prima di lui.


Scosse la testa ed era sul punto di andarsene quando, improvvisamente, il suo sguardo fu attirato all'estremità della profonda fossa che aveva appena fatto. Vide qualcosa che gli fece correre all'istante un fremito attraverso il corpo. Cominciò immediatamente a respirare in modo pesante, fissando quello che appariva come un normalissimo frammento di legno delle dimensioni di un'unghia che sporgeva dal fango.


Il frammento di legno sembrava marcio a causa del passaggio del tempo. Sembrava del tutto normale, piantato com'era nel fango...


“Quello è...” Meng Hao ansimò mentre tratteneva l'eccitazione nel suo cuore. Esercitando grande cautela, raccolse il frammento; il quale era di forma irregolare, ma aveva la punta affilata.


Era quasi come la punta di una spada!!


“Questo viene da un albero della Primavera e dell'Autunno! Questa è la punta di una spada di legno!” Il suo respiro divenne ancora più affannoso e la sua mente girò in modo caotico. Sebbene non desiderasse altro che avere successo, non era neppure sicuro di come esserne certo.


Ora, mentre esaminava con attenzione la punta di spada che riposava nel suo palmo, la sua mente vorticò.


“Eee? No... sembra quasi... questa non è la spada di legno che ho sepolto qui in origine?” Mentre esaminava la punta, realizzò che, incredibilmente, conteneva 30.000 anni del potere del Tempo.


Tuttavia, il frammento ligneo era troppo piccolo, rendendo il potere del Tempo instabile. Meng Hao comprendeva che se avesse provato a usarlo, sarebbe gradualmente svanito.


“Se avessi avuto successo con le mie spade, avrebbero dovuto rimanere sepolte qui per quasi 100.000 anni. Invece, questo frammento ne ha solo 30.000. In più, l'aspetto è leggermente diverso.” Non fu in grado di determinare esattamente cosa stesse succedendo e ora non era più così certo di aver fallito con il suo tentativo.


Senza poter osservare l'intera spada, non c'era modo di avere una prova finale. Tuttavia, si rendeva conto che non c'era nessuna traccia del marchio che aveva lasciato sulle spade.


Mise via con attenzione il piccolo frammento. Era impossibile determinare se fosse parte della spada che aveva lasciato qui perché passasse attraverso i secoli. Tuttavia, considerando che c'erano 30.000 anni di Tempo raccolti al suo interno, poteva comunque essere ritenuto un tesoro prezioso.


“Se ho davvero fallito, allora tutto ciò che ho perso sono quattro Spade di Legno del Tempo. Spendendo poche Pietre dello Spirito possono fare altre copie. Se ho avuto successo, però, se anche qualcun altro ha preso le spade prima di me, le ho comunque create personalmente. Se mai mi imbatterò di nuovo in loro, lo saprò, non importa quante volte altri abbiano cercato di raffinarle.


Il cuore delle spade contiene il mio potere del Tempo. Sarò sempre il loro padrone originale.” I suoi occhi vennero attraversati da un lampo. Sebbene non capisse ancora tutto ciò che era accaduto, non voleva spendere altro tempo a pensarci. Alzando lo sguardo, vide la Settima Vetta e uno sguardo sentimentale apparve nei suoi occhi.


“Lì è dove giace la tomba di Padre Ke.” Detto quello, si trasformò in un raggio di luce colorata che sfrecciò via verso il luogo di sepoltura dei potenti esperti delle varie generazioni della Setta del Demone Immortale.


Lungo la strada, udì il suono delle esplosioni giungere dai vari distretti della Setta, così come l'occasionale frastuono di battaglia.


Per i Coltivatori del Paradiso Meridionale, il Terzo Piano era come un magazzino pieno di tesori. C'erano fortune da ottenere ovunque. Tuttavia, quella fortuna non era la stessa per tutti; dipendeva da quanto bene ogni individuo si era preparato nel Secondo Piano, chi aveva la maggior comprensione e chi aveva padroneggiato più tecniche per aprire gli incantesimi restrittivi.


Queste erano le chiavi del successo; però, considerando i tesori interessati, sarebbe stato difficile evitare attriti e combattimenti. Quindi c'era da aspettarsi delle feroci battaglie.


Meng Hao ignorò tutto ciò. In realtà, lui non aveva bisogno di fare nulla. Grazie all'accordo su cui era stato imposto il giuramento, qualunque cosa gli altri avessero ottenuto, lui ne avrebbe acquisita molta, molta di più.


Mentre avanzava, il cielo cominciò lentamente a farsi scuro. All'esterno della Settima Vetta c'era il cimitero della Setta del Demone Immortale e mentre si avvicinava, un luminoso raggio di luce sfrecciò fuori dalla Vetta. All'inizio non si diresse verso di lui; tuttavia, a un certo punto sembrò realizzare chi fosse, cambiando allora direzione e puntando a lui.


Meng Hao si fermò a mezz'aria con un'espressione normale mentre osservava con freddezza.


Il raggio di luce si muoveva con velocità incredibile ed emanava un'aura potente. Fischiò attraverso l'aria nella sua direzione e, mano a mano che si avvicinava, divenne visibile al suo interno un giovane uomo. Non era altri che il Coltivatore del Clan della Linea di Sangue Imperiale delle Distese del Nord.


I suoi occhi lampeggiavano come fulmini e il suo volto era coperto da un'espressione di ferocia e freddezza. Si gettò su Meng Hao e gli fu addosso in un batter d'occhio. Eseguì rapidamente un gesto incantato, facendo apparire all'improvviso sei draghi neri illusori. I loro ruggiti incredibili riempirono l'aria mentre si intrecciavano tra di loro. Si generò una pressione terrificante che si abbatté su Meng Hao.


Ognuno dei sei draghi neri superava il grande cerchio della fase dell'Anima Nascente e, fusi assieme, emanavano una pressione simile a una base di Coltivazione quasi alla Recisione dello Spirito. Questo giovane Coltivatore del Clan della Linea di Sangue Imperiale possedeva chiaramente una base di Coltivazione incredibile.


In un batter d'occhio, i sei draghi si avvicinarono, riempiendo l'intero mondo d fronte Meng Hao. Ognuno dei draghi era lungo centinaia di metri. Il fragore riempì l'aria mentre il loro potere combinato sfrecciò contro di lui.


Meng Hao sbuffò con disprezzo e non fece nulla per schivare o fuggire. Invece, avanzò alzando in alto la mano destra. Il suo corpo fisico sembrava ordinario, ma improvvisamente esplose con il potere equivalente alla Quinta Anima. Anche questa forza era quasi alla recisione dello Spirito.


Il pugno discese e un rombo di tuono riempì l'aria. Il ruggito dei sei draghi neri cessò all'improvviso quando l'incredibile esplosione li travolse. Il suo pugno sembrava aver generato una tempesta capace di farli a brandelli.


In più, dentro al suo pugno si intravedeva una montagna illusoria. Questa non era altro che la manifestazione del potere del primo livello dell'Incantesimo per l'Assorbimento delle Montagne di cui aveva ottenuto l'illuminazione. Il pugno avanzò, la tempesta infuriò e la montagna discese.


BOOOOMMMMM!


I sei draghi vennero fatti a pezzi e l'espressione sul volto del giovane si incrinò all'istante. I suoi occhi brillarono per la meraviglia; ovviamente non aveva mai neppure considerato che Meng Hao potesse essere così potente.


Il suo piano originale era di ucciderlo con un attacco decisivo. Se avesse fallito, almeno poteva sondare un poco Meng Hao. Al momento, però, quando vide la sua base di Coltivazione, il cuore gli sprofondò.


Batté immediatamente in ritirata.


“Fratello Anziano Meng, questo è solo un malinteso...” disse, con gli occhi che tremavano.


“Seconda Anima” disse Meng Hao senza emozione. Il suo corpo ruggì quando esplose con il potere della Seconda Anima. Il suo corpo, ora, era simile a quello della Sesta Anima. In un battere di ciglia, la sua abilità in combattimento era raddoppiata.


Fece un passo avanti, poi si trasformò in nebbia verde, al cui interno vi era una luna nera. Riapparve direttamente davanti al giovane, che poi colpì senza esitazione.


Si sentì un boato. Il giovane dalle Distese del Nord cercò di bloccare con entrambe le mani e attorno a lui comparve un alone nero. Tuttavia, il bagliore collassò immediatamente e lui fu spedito a ruzzolare all'indietro, con il sangue che spruzzava dalla bocca e uno sguardo sconvolto in faccia.


“Hai raddoppiato il tuo potere in un istante!?!?” Il giovane del Clan della Linea di Sangue Imperiale si chiamava Liu Zichuan. Normalmente era selvaggio e arrogante, ma al momento era sconvolto fino al nucleo e in lui non si poteva trovare un barlume di arroganza. [1]


Tossendo altro sangue, si costrinse ad arrestarsi. I suoi occhi erano colmi di ferocia mentre si ripuliva dal sangue e fissava Meng Hao.


“Pazienza” disse. “Molto probabilmente sei già al limite. Raddoppiare la forza è davvero incredibile; sei qualificato per essere un mio avversario. Bene allora, permettimi di introdurti qualcosa che è chiamato il Corpo Imperiale...” Prima che potesse finire la sua frase altezzosa, Meng Hao lo interruppe con freddezza.


“Terza Anima!”


BOOM!


Il suo corpo divenne subito ancora più scioccante. Ora era equivalente alla spaventosa Settima Anima; il suo potere dirompente rabbuiò il cielo e generò un feroce vento.


Le sopracciglia di Liu Zichuan schizzarono verso l'alto e un ruggito colmò il suo cuore. Gli si seccò la bocca, la testa gli girava e gli si spalancarono gli occhi. Guardò Meng Hao con completa incredulità e gli si rizzarono i capelli sulla nuca.


“Dannazione, dannazione, la base di Coltivazione di questo tipo è stranissima! Questa è sicuramente qualche magia Daoista del Secondo Piano. Potrebbe anche essere una delle migliori dieci!” Sconvolto, si ritirò senza esitazione.


Arretrò velocemente, ma Meng Hao fu più rapido. Fece un passo in avanti e agitò un dito. Immediatamente comparve l'immagine di una montagna, che sfrecciò con fragore contro Liu Zichuan.


Il quale tossì sangue e il suo corpo quasi esplose. Lo travolse un profondo senso di crisi, era spaventato a morte. Si premette ferocemente la mano sul petto, vomitando una perla. La quale si trasformò in un'ampia rete che lo avvolse rapidamente. Sembrava quasi esserci un potere infernale ad alimentare la rete quando lo avvolse e sfrecciò via lontano.


A causa di ciò, la montagna illusoria di Meng Hao lo sfiorò soltanto, senza schiacciarlo completamente. Nonostante questo, Liu Zichuan tossì altro sangue e con il cuore pieno di terrore e caos, sfrecciò via.


Meng Hao non lo inseguì. Invece rimase fermo dov'era e disse freddamente: “Ora mi devi l'ottanta percento dei tuoi guadagni. Se non sei d'accordo, ti ucciderò...”




NOTE:


1. Il nome di Liu Zichuan in cinese è 柳子川. Liu significa “salice”. Zi significa “figlio”. Chuan significa “fiume”.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!        
-MadOtter


                                


                                



