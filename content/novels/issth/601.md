---
weight: 6010
title: Capitolo 601 – La Generosa Zhixiang!
pubDate: 2025-03-17T11:17:34.944Z
tags:
    - issth
---


Zhixiang guardò Meng Hao pensosamente per un attimo, poi annuì. Sembrava che a quel punto, avesse improvvisamente pensato a qualcos'altro. Esitò per un momento.


“È tutto leggendario” continuò. “Nessuno sa se sia vero o no. Forse lo è, magari no... Per di più, le bizzarrie del vero spirito Notte possono apparire in qualsiasi tempo.


Nella Setta del Demone Immortale originale, innumeri Prescelti hanno tentato di raggiungerlo. Secondo loro, Notte possedeva un'abilità simile al teletrasporto. Tuttavia, questa non teletrasporta attraverso la sfera fisica, ma attraverso il tempo.


Perciò, in molti credono fermamente che i sogni di Notte non siano dei sogni, ma un vero teletrasporto nel tempo. Ci sono anche molte prove raccolte a supporto di questa idea.”


Meng Hao rimase lì pensoso per un momento, poi chiuse gli occhi. Passò molto tempo prima che li riaprisse; non si scorgeva nessuna traccia di cambiamento nel suo pensiero.


“Che fosse un'illusione o fosse reale non importa” mormorò dentro di se. “Fintanto che crederò sia stato reale e che è connesso con me, allora il Karma esisterà nel mio cuore. Indipendentemente dai fatti, questa è la cosa più importante.” Ora si era sentito alquanto confuso, ma dopo aver chiuso gli occhi per un momento, si sentiva illuminato.


“Andiamo” disse con calma. “La Cisterna del Demone Immortale ci aspetta.”


Zhixiang lo guardò per un momento e poi annuì. Avanzarono in fila, seguendo lo stesso percorso della volta precedente dirigendosi verso la Cisterna.


Non molto tempo dopo, raggiunsero il luogo della stessa cisterna che avevano visitato nel Secondo Piano.


L'area era danneggiata e logora. Ovunque si vedevano delle crepe e molte parti erano completamente cadute a pezzi. Molte delle pietre erano state distrutte, molte delle quali levitavano a mezz'aria. Tutto ciò sembrava rendere difficile approcciare lo stagno d'acqua. Anche le acque stesse non erano limpide come nel Secondo Piano; sembrava essersi accumulato del limo in alcuni punti.


La cosa più rilevante di tutte era che l'acqua era molto più bassa...


A un primo sguardo, la Cisterna sembrava un'enorme fossa. In precedenza era stata colma di acqua, ma ora, ne rimaneva solo un pochino sul fondo, forse solo il dieci percento di com'era nel Secondo Piano.


Quando videro quel rimanente dieci percento di acqua, gli occhi di Zhixiang si riempirono, però, di eccitazione e si lasciò scappare un grosso sospiro. Ciò che aveva temuto di più era venire fin qui con la giusta qualificazione solo per scoprire che a causa del passaggio del tempo le acque della Cisterna si erano esaurite completamente.


Fosse stato quello il caso, avrebbe significato la completa inutilità di tutti i suoi sforzi. Tutte le preparazioni fatte dalla sua Setta sarebbero state completamente vane.


Era stato tutto una scommessa, il cui successo avrebbe portato a una scalata rapidissima. Tuttavia, il fallimento e le perdite correlate, avrebbero portato al declino della Setta.


Zhixiang trattenne la sua eccitazione mentre osservava l'area attorno. Quando scorse la roccia su cui aveva lasciato il segno nel Secondo Piano, cominciò a tremare e a respirare pesantemente. Dovette lavorare duramente per cercare di sopprimere la sua eccitazione.


Aveva funzionato tutto alla perfezione, persino più liscio di quanto avesse potuto immaginare. La chiave di tutto era la pietra con il suo marchio sopra. Per entrare in quest'area, uno necessitava la qualificazione. Per entrare nella Cisterna, era necessaria una seconda qualificazione.


Questa seconda poteva essere acquisita solo nel Secondo Piano, ma non poteva essere usata lì. Invece, poteva essere recuperata nel Terzo Piano e poi Coltivata.


Se non ci fosse stato il Secondo Piano e si fosse andato direttamente al Terzo, in prima istanza non si sarebbe vista molta differenza. Zhixiang e la sua Setta, però, avevano usato una divinazione per accertarsi con relativa sicurezza che, con il passaggio del tempo e la grande catastrofe, gli incantesimi restrittivi nell'area fossero perfettamente funzionanti e che non avrebbero approvato nessun intruso.


Il solo metodo per avere successo era prendere le qualificazioni nei tempi antichi!


Zhixiang prese un respiro profondo, poi si voltò verso Meng Hao, congiunse le mani e si inchinò profondamente.


“Compagno Daoista Meng, molte grazie per tutta la vostra assistenza. Vorrei richiedere ancora una volta la vostra competenza nell'aprire un cammino. Per favore rimuovete il potere della maledizione dall'area e permettetemi di... entrare con successo nelle acque della Cisterna!” Si inchinò ancora una volta.


Meng Hao capì che questa era l'entità dell'aiuto che voleva da lui. L'intera area era rotta e in rovina. Appariva tutto piuttosto caotico e disordinato e anche alquanto pericoloso. Zhixiang era nervosa per lo stesso motivo che l'aveva resa tale sul Ponte del Cammino Immortale; delle maledizioni invisibili.


Più si avanzava, più le maledizioni diventavano terrificanti. Qualsiasi cosa le toccasse riceveva un'intensa scossa come contraccolpo.


“Fammi provare” disse con un cenno. Aveva dato la sua parola a Zhixiang e non avrebbe ritrattato a meno di non incontrare qualcosa che fosse davvero oltre il suo controllo.


Ripensando alla sua esperienza sul Ponte del Cammino Immortale, aveva speculato sulla ragione per cui non fosse affetto dalle maledizioni; forse aveva qualcosa a che fare con il suo essere un Sigillatore del Demone. I suo occhi luccicarono mentre avanzava, agitando la mano destra per spostare alcune delle pietre fluttuanti che gli bloccavano la strada. Queste non sembravano possedere alcun tipo di maledizione; non sembravano richiedergli nessuno sforzo nel sollevarle e scostarle.


Continuò ad avanzare, prendendosi cura di tutte le pietre, anche di quelle che fluttuavano a mezz'aria. Presto si formò un sentiero che conduceva direttamente alle acque della Cisterna.


“Va bene così?” chiese, voltandosi a guardare Zhixiang.


Boccheggiò per la sorpresa, improvvisamente insicura se le maledizioni esistessero davvero oppure no. Se non c'erano maledizioni... avrebbe consegnato a Meng Hao una fortuna senza sforzo.


Quando le venne in mente questo, si sentì piangere il cuore. Dopotutto gli aveva promesso di potersi immergere con lei nell'acqua. E queste erano già piuttosto basse...


“Possibile che NON ci siano maledizioni qui?” pensò. “Non ditemi che ottenute le giuste qualificazioni e con la mia identità riconosciuta, le maledizioni non mi avrebbero preso di mira?” Detto quello, strinse i denti e iniziò ad avanzare.


Tuttavia, prima di fare tre passi, il suo volto si contorse. Il colore della sua pelle divenne improvvisamente nero; del sangue spruzzò dalla sua bocca e lei si ritirò velocemente.


Barcollò all'indietro per quattro o cinque passi e poi si sedette a gambe incrociate. Agitò la mano destra facendo apparire un centinaio di aghi dorati, che poi piantò nel suo corpo da varie direzioni. Fece grondare grandi quantità di sangue nero, il quale emanava un fetore marcio e disgustoso. Il suo volto era pallido come la morte mentre estraeva una piccola pallina di creta. Sopportando il dolore di perdere un tale oggetto, lo schiacciò, facendone volare fuori un elisir medicinale del colore dell'ambra che poi consumò subito.


Un lungo momento dopo, si sentiva ancora incredibilmente debole, ma il nero stava svanendo dalla sua pelle. Quando finalmente scomparve e le sue ferite rimarginate, alzò lo sguardo con un'espressione di paura verso Meng Hao. C'erano solo trenta metri o giù di lì tra i due, ma per lei era una distanza sconvolgente.


Si era appena avvicinata a una maledizione che non era crollata. Se vi fosse entrata in pieno, si sarebbe da tempo trasformata in una pozza di liquido nero.


Avendo visto quello che era appena accaduto a lei, Meng Hao iniziò a pensare. Si sentiva un pochino colpevole; iniziò a ispezionare l'area, ma non riusciva a vederci nulla di particolarmente strano. Era come se l'area fosse davvero una zona proibita, eccetto che i suoi effetti non si applicavano minimamente a lui.


“E adesso cosa facciamo?” chiese Zhixiang. Era a più di trenta metri di distanza, con espressione ansiosa e gli occhi spalancati. Il successo era solo a un passo, eppure quella distanza sembrava vasta quanto quella tra il Cielo e la Terra e impossibile da attraversare.


In effetti non aveva neanche ancora notato che i suoi abiti avevano già iniziato a marcire. Ci fu una folata di vento, che ne trasformò una parte in cenere, rivelando la pelle sottostante.


Meng Hao non era più sicuro di lei su cosa fare a questo punto. Guardò l'acqua stagnante della Cisterna e poi gettò un'occhiata a Zhixiang. “Cosa ne pensi se ti reggi a me e io cerco di portarti dentro?” chiese.


Lei rimase silenziosa per un attimo. Quello che era appena successo l'aveva lasciata sconvolta e senza nessuna idea su cosa fare. Anche chiedere a Meng Hao di portarle l'acqua sarebbe stato inutile; per ottenere il Corpo di Demone Immortale era richiesto che meditasse all'interno della Cisterna stessa.


Strinse i denti e la determinazione apparve nei suoi occhi. La Setta aveva fatto fin troppo preparativi per raggiungere questo punto. Tutte le speranze erano riposte su di lei; che avrebbe preferito la morte all'arrendersi.


Prese un respiro profondo, poi annuì con un'espressione che significava che era pronta ad assumersi il rischio. Guardò verso Meng Hao e poi congiunse le mani inchinandosi ancora una volta.


“Molte grazie per la tua assistenza, Fratello Anziano Meng. Zhixiang ricorderà la tua gentilezza per il resto della sua vita!” Il modo in cui si inchinò fece sì che la pelle parzialmente coperta in precedenza fosse rivelata ancora di più a Meng Hao. Tutto a un tratto, lui ebbe una visione incredibilmente toccante.


Divenendone improvvisamente conscia, Zhixiang arrossì. Si raddrizzò e senza emozione disse: “È solo un po' di pelle. Se ti fa piacere, Fratello Anziano Meng, te la offro in dono.”


La `generosità´ delle sue parole lo fece tossire seccamente un paio di volte e uno strano sguardo comparve sul suo viso. Si calmò internamente; fin dal primo momento in cui l'aveva incontrata, aveva percepito che era di umore volubile. Ogni volta che si imbatteva in lei, era come se avesse una personalità differente.


Il principio era provocante, poi licenziosa. A volte candida e ora... aveva quasi un modo di parlare da uomo.


“No, dimenticatene...” rispose lui, schiarendosi la gola. Camminò verso di lei e, quando le fu vicina, le alzò la mano afferrandogli il braccio. Poi prese un respiro profondo, mentre uno sguardo deciso riempiva i suoi occhi.


Lui la guardò di nuovo, poi, senza un'altra parola, si voltò e la guidò in avanti di un passo. Poi due. Tre...


Il corpo di lei stava tremando e per quando raggiunsero il luogo dove la sua espressione era cambiata l'ultima volta, era incredibilmente nervosa. Tuttavia, questa volta non sentì la maledizione come la volta prima. Sebbene i suoi abiti stessero rapidamente scomparendo...


Per quando aveva fatto sette od otto passi, si trovavano completamente all'interno dell'area maledetta. I vestiti di Zhixiang era completamente andati, rivelando un corpo bellissimo che avrebbe fatto ansimare qualsiasi uomo.


Era bello e formoso oltre ogni paragone.


Meng Hao le dette un'occhiata e vide tutto. A sua memoria, questa era la seconda volta che vedeva il corpo di una donna. La prima era stata quando aveva visto Chu Yuyan. Ora, però, la sensazione che ne ebbe fu completamente diversa.


Mentre paragonava le due, sorrideva e annuiva occasionalmente, a volte si accigliava e altre mostrava un'espressione di meraviglia.


Zhixiang lo guardò, strinse i denti e poi sibilò dagli angoli della bocca. “Quale parte ti piace? Te la darò.”


Lui sorrise e indicò.


Le sopracciglia di Zhixiang scattarono verso l'alto. Improvvisamente mise la mano di taglio e la fece saettare verso la parte del suo petto che lui aveva indicato.


Meng Hao spalancò gli occhi e la fermò velocemente. “Va bene, hai vinto. Non mi serve, anche se tu continuassi a tagliare.”


Lei lo fissò con odio per un momento ma non disse altro. Si tenne a lui mentre avanzavano verso le acque della Cisterna. Presto vi entrarono, proseguendo fino al suo centro.


Sebbene le acque fossero chiaramente acquitrinose, avvenne qualcosa di strano. Da Zhixiang cominciò a provenire una delicata fragranza; mentre si diffondeva, questa si fuse con le acque facendole agitare. In un batter d'occhio, non erano più melmose, invece erano perfettamente limpide. In effetti cominciarono persino a emanare il loro delicato profumo.


Se la si analizzava con attenzione, si realizzava che il loro profumo era lo stesso di Zhixiang.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



