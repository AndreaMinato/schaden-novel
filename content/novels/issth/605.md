---
weight: 605
title: Capitolo 605 - Un Impeto Simile a un Raggio di Luce
pubDate: 2025-03-17T11:17:34.945Z
tags:
    - issth
---


“Uccidermi? Ti stai sopravvalutando!”, nonostante le sue parole, Patriarca Huyan dentro di sé in realtà era scioccato. Il suo volto era più cupo che mai mentre indietreggiava. Poi, la base di Coltivazione esplose con tutto il suo potere quando si preparò a scatenare un’abilità divina.


“Sopravvalutarmi? Va bene, ti faccio vedere che cosa succede quando mi sopravvaluto!”. Con voce calma, Meng Hao disse: “Quarta Anima!”
Dal suo corpo si poté udire un boato quando entrò nella Quarta Anima. Adesso la sua base di Coltivazione era quella di otto Anime Nascenti al grande cerchio. Riguardo al suo corpo fisico, questo disponeva di una forza spaventosa che superava quella della sua Settima Anima originale.


Quando Meng Hao partì all'attacco, attorno a lui emersero delle immagini di fantasmi. In un batter d’occhio, si trovò davanti a Patriarca Huyan. Agitò l’indice destro, portandolo a trafiggere la mano destra sollevata di Patriarca Huyan. La sua mano sinistra si distese per fare pressione sul torace di Patriarca Huyan.


Si poté udire un boato. Patriarca Huyan cadde all'indietro a testa in giù, con il sangue che si riversava dalla sua bocca. Aveva un’espressione stupita e di totale incredulità. Quello che temeva non era la base di Coltivazione di Meng Hao, ma la forza del suo corpo fisico.


Un corpo fisico così tanto spaventoso era un qualcosa che superava di gran lunga la sua immaginazione ed era una cosa che non aveva mai visto prima!


Proprio quando il potere dell’attacco sferrato con il dito fece cadere Patriarca Huyan all'indietro, Meng Hao avanzò ancora.


“Quinta Anima!”


Adesso aveva una base di Coltivazione equivalente a sedici grandi Anime Nascenti, e il suo corpo fisico era spaventosamente ancora più forte. Venne circondato da un boato e, sebbene non ci fossero cambiamenti nel suo aspetto, nell'aria attorno a lui comparvero distorsioni e increspature.


Si trattava di un corpo fisico che avrebbe potuto scioccare chiunque. Insieme alla sua base di Coltivazione, lo rendeva tale che i passi di Meng Hao avrebbero potuto distruggere l’aria. Comparve di nuovo davanti a Patriarca Huyan, mentre sollevava la mano destra per compiere il quinto attacco con il dito.


Patriarca Huyan sollevò la testa e gridò quando fu attraversato da una sensazione di crisi profonda. Morse con violenza la lingua, facendo schizzare il sangue dalla bocca e trasformandolo in simboli magici che si diffusero in tutte le direzioni.


“Sette Emozioni e Sei Piaceri. Il Dao delle Tredici Trasmigrazioni si trasforma in Tredici Forme Assassine. Uniti nel… Massacro della Recisione delle Emozioni!”. I simboli magici insanguinati davanti a Patriarca Huyan iniziarono a fondersi in modo impressionante nella forma di una sciabola Celeste. Questa tentò subito di distruggere Meng Hao!


Nel momento seguente, il dito di Meng Hao si scontrò con la sciabola Celeste color sangue e vi fu un’esplosione enorme. La lama tremò per un istante e poi esplose in mille pezzi, completamente distrutta. Riguardo al dito di Meng Hao, questo continuò a calare fino a quando non toccò il torace di Patriarca Huyan.


Dalla bocca di Patriarca Huyan schizzò del sangue e il suo torace si trasformò in una massa insanguinata. Il suo corpo fu pervaso da un boato quando sfrecciò all'indietro alla massima velocità. Era pallido in volto quando abbandonò ogni pensiero legato al combattimento e si concentrò del tutto sul fuggire il più velocemente possibile.


Aveva il timore più assoluto del corpo fisico di Meng Hao. Questo si trasformò in una paura intensa quando si rese conto che un corpo fisico simile era impressionante ai massimi livelli. Le sue stesse abilità divine e le sue tecniche magiche non erano in grado nemmeno di farlo tremare.


Nello stesso momento in cui Patriarca Huyan decise di fuggire, la voce di Meng Hao fu trasportata ancora una volta nell’aria.


“Sesta Anima!”


Boom!


Nel momento in cui Meng Hao entrò nella Sesta Anima, il suo corpo tremò. Sollevò la testa e gridò. Per lui, Patriarca Huyan poteva essere ucciso in qualsiasi momento. Quello che desiderava fare era provare l’Ottava Anima che lui stesso aveva creato.


Quando entrò nella Sesta Anima, il potere di trentadue Anime Nascenti al grande cerchio non valeva quasi nulla. Ciò che era davvero impressionante era il suo corpo fisico. Nella Sesta Anima il suo potere stava esplodendo davvero, in questo momento stava iniziando a fuoriuscire da lui un’aura alla Recisione dello Spirito in modo graduale.


L’aria attorno a lui fu pervasa da distorsioni e la terra nella zona continuava a sollevarsi e cadere. Iniziò a formarsi un vortice, come una tempesta folle. La tempesta folle, però, non poté fare nulla per sollevare anche un solo capello di Meng Hao. All'interno della tempesta, lui era l’unica cosa che non si muoveva!


Non appena Patriarca Huyan vide questo, nonostante la sua base di Coltivazione, la sua età e il suo potere di concentrazione, non poté fare altro che gridare allarmato. “Recisione dello Spirito del Corpo Fisico! È impossibile!!!”.


Per quanto ricordava, un corpo fisico alla Recisione dello Spirito era uno stadio leggendario che esisteva solo in tempi antichi. Era sia Recisione dello Spirito che non Recisione dello Spirito, perché non aveva una Sfera. Eppure, anche senza una Sfera, un corpo fisico simile poteva essere paragonato al culmine di chiunque allo stadio della Recisione dello Spirito.


Se questo qualcuno avesse avuto anche la base di Coltivazione alla Recisione dello Spirito, allora qualsiasi altro Coltivatore alla Recisione dello Spirito lo avrebbe visto come un qualcosa di non inferiore a… un incubo!


“La coltivazione del corpo non è il fulcro dell’attuale generazione. Questa è diventata da tempo una cosa legata al passato. Non ditemi che questo ragazzo… ha ottenuto qualche sorta di buona fortuna per temprare il corpo nella Setta del Demone Immortale!!”. La mente di Patriarca Huyan divenne torbida e lui si sentì spaventato a morte quando fuggì alla massima velocità. Sapeva già molto bene che la magia di Meng Hao aveva una Settima Anima.


In questo momento, la Sesta Anima di Meng Hao era già abbastanza spaventosa. Se fosse passato alla Settima Anima…


Patriarca Huyan non era disposto a rischiare la sua vita e a dare il meglio di sé qui. Aveva molte altre cose da portare a termine, quindi non diede peso a nessuna questione legata all'orgoglio e fuggì alla massima velocità. Tuttavia, a prescindere da quanto andasse veloce, Meng Hao… era più veloce!


Boom!


In un batter d’occhio, Meng Hao comparve davanti a Patriarca Huyan. Oltre a bloccare il suo cammino, sollevò la mano destra e agitò ancora il dito.


“Non abbiamo ancora finito”, disse. “Perché stai diventando così impaziente?”.


Patriarca Huyan rimase basito. Senza esitare, eseguì un incantesimo a due mani, congiungendo gli indici con i pollici, con i palmi rivolti in due direzioni opposte. Immediatamente, distese le mani verso Meng Hao.


Comparve all'improvviso un insieme di linee con quattro lati, il quale era in sintonia con la Sfera che coltivava. Si levò una forza di espulsione, con un lato che divenne Cielo e Terra e l’altro una persona che doveva essere espulsa.


Le linee con quattro lati tremolarono quando scattarono in avanti, sfrecciando contro il vento quando si ampliarono fino a circondare Meng Hao.


Nello stesso momento, una forza di espulsione intensa e impressionante parve pervadere le linee con quattro lati. Questa forza di espulsione era abbastanza intensa da distruggere Meng Hao in mille pezzi.


“SPAARIIISCIIIII…”.


La strana voce sembrava provenire dal nulla e riecheggiò come un tuono nelle orecchie di Meng Hao. Il suono fece sembrare la scioccante forza di espulsione ancora più forte.


Non era la prima volta che Meng Hao si imbatteva in questa tecnica magica di Patriarca Huyan.


Al momento, si trovava nella Sesta Anima e aveva una forza del corpo fisico spaventosa. I suoi occhi all'improvviso brillarono. Aprì la bocca e lanciò un grido in direzione delle linee con quattro lati che si stavano avvicinando.


“Levatevi di torno!”.


Il suono creò un qualcosa di simile a delle onde che repressero all'istante tutti i fulmini sopra di loro. Questo si spiegò, fece comparire nell'aria delle aperture e dei boati che si udirono in ogni direzione. La forma lineare a quattro lati che si stava avvicinando esplose in mille pezzi.


La sua forza di espulsione, poiché aveva affrontato qualcuno che non sarebbe riuscita a far tremare, adesso non era altro che uno scherzo!


Era come un rigagnolo che voleva diventare forte come una montagna. Come ci sarebbe riuscito!?


Quando la forma lineare a quattro lati crollò, il dito di Meng Hao toccò ancora una volta il torace di Patriarca Huyan. Si poté udire un’esplosione. Dalla bocca di Patriarca Huyan schizzò del sangue e il suo torace fu sfondato con violenza. Anche la sua schiena divenne un ammasso di sangue quando barcollò all'indietro. Guardò Meng Hao e il suo volto si contorse per la ferocia.


“Me ne voglio andare”, gridò. “Non me lo permetterai? Sembra che tu pensi proprio che io sia spaventato da te!”. Con queste parole, Patriarca Huyan eseguì un altro incantesimo con la mano destra. Premette contro la sua fronte, poi aprì la bocca per sputare una piccola lama nera.


Non appena la lama comparve, tutto divenne più cupo. Questa iniziò a ruotare sempre più velocemente sul suo palmo, poi rapidamente aumentò di dimensioni. Sorprendentemente, si trasformò in un enorme spadone su cui era incisa la testa recisa di un drago!


Patriarca Huyan agitò il braccio destro. Il suo volto era ricoperto da un’espressione violenta che sembrava affermare che era disposto a dare il meglio di sé, anche a rischiare la sua vita, quando sfrecciò verso Meng Hao.


“MUORI!!”. Il potere della base di Coltivazione di Patriarca Huyan esplose. In effetti… il livello di potere che esercitava adesso era di diverse volte maggiore rispetto a quello precedente. L’area attorno a lui fu pervasa da increspature di antichità che sembravano addirittura contenere le leggi della natura!!


Le leggi della natura del Piano Primordiale del Demone Immortale!


Queste leggi contenevano un potere di espulsione che non aveva nulla a che vedere con la forma lineare a quattro lati. Questo era un vero e proprio potere di espulsione del mondo del Piano Primordiale del Demone Immortale.


La lama discese, facendo tremare Cielo e Terra!


“Avrai paura di me”, disse Meng Hao con freddezza quando entrò… nella Settima Anima!!


La forza di sessantaquattro Anime Nascenti al grande cerchio esplose in lui. Il suo corpo fisico scatenò un’aura alla Recisione dello Spirito sempre maggiore. Insieme, fecero crollare l’aria attorno a Meng Hao. Si poterono udire dei boati attorno a lui, quasi come se il suo corpo fosse qualcosa che non apparteneva a questa Setta del Demone Immortale spezzata.


Era come se in questo luogo ci fossero delle restrizioni invisibili e non fosse permessa qualsiasi base di Coltivazione o abilità di combattimento che superava queste limitazioni.


Con le abilità di combattimento che stava dimostrando adesso, Meng Hao aveva già toccato quella limitazione del mondo.


“Quindi, in realtà non è necessario che entri nell'Ottavia Anima”, pensò Meng Hao. “Ho già raggiunto la Recisione dello Spirito del Corpo Fisico!”. Quando si prese un momento per vivere quella sensazione, giunse alla conclusione che…


Si trovava già allo stadio della Recisione dello Spirito!


Sebbene non avesse alcuna Sfera, era ancora alla Recisione dello Spirito!! In effetti, era addirittura più forte di quando aveva preso in prestito la forza del mastino, indossato la maschera dell’Immortale di Sangue e usato il potere dell’Immortale di Sangue.


Affrontò la lama di Patriarca Huyan che stava scendendo, sollevando la mano sinistra senza esitare e spingendola con il dito.


In questo momento, ogni cosa sembrò gelarsi. Il boato che pervadeva l’aria sembrò cessare per un istante. Poi, tutto tornò com'era.


Nel silenzio riecheggiarono delle esplosioni date dallo schianto, una dopo l’altra. Queste pervasero tutta la Setta del Demone Immortale, fino ad essere udite da ciascuno dei Coltivatori del Paradiso Meridionale.


Patriarca Huyan sputò del sangue e cadde all'indietro. L’enorme lama di colore nero nella sua mano si frantumò. Il suo volto era pallido e, ignorando qualsiasi possibile conseguenza che avrebbe potuto portare all'espulsione, mise in atto il pieno potere della sua base di Coltivazione… per distruggere il suo avversario!


“Hai già raggiunto il tuo limite con la Settima Anima!” disse, con gli occhi pervasi da una vena di follia. “ Questa è la forza maggiore che puoi raggiungere!”. Adesso stava ansimando, con l’istinto omicida forte nel suo sguardo. “Visto che è così, lascia che ti accompagni per il resto del tuo cammino!”.


Patriarca Huyan sollevò la mano e la premette contro il suo torace. Quando la sollevò comparve un bagliore rosso, apparentemente emerso dal suo stesso corpo.


Era una frusta di colore rosso, del tutto illusoria e in grado di flagellare l’anima. Sembrava proprio come quella che Meng Hao aveva rubato a Patriarca Huyan in precedenza, ad eccezione del fatto che il colore era diverso!


Non appena comparve la frusta, il corpo fisico di Patriarca Huyan iniziò rapidamente ad avvizzire, come se tutta la sua forza vitale fosse stata raccolta nella frusta. In questo momento, il suo istinto omicida aveva raggiunto un culmine.


Meng Hao stava immobile nello stesso punto di prima, con il vento e la polvere che sferzavano attorno a lui e i capelli che si sollevavano.


Nello spazio di qualche respiro, la sabbia e il vento attorno a lui si dispersero…


“MUORI!!” gridò Patriarca Huyan. La sua figura avvizzita balenò e si poté udire un suono bizzarro provenire dalla frusta. Questa si strinse attorno a Meng Hao, carica di un’aura sanguinaria e spaventosa.


Meng Hao alzò lo sguardo. Nei suoi occhi non si vedeva nemmeno una briciola di sentimenti, solo serenità, mentre osservava la frusta dell’anima e Patriarca Huyan che si stavano avvicinando, con quest’ultimo che sprigionava delle increspature spaventose. Meng Hao aveva testato le sue nuove tecniche magiche; quello che doveva fare adesso era vedere… con esattezza quanto fosse forte!


Chiudendo gli occhi, disse con freddezza: “Ottava Anima!”.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



