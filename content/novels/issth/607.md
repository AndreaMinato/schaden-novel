---
weight: 607
title: Capitolo 607 - Siete Tutti Qui, Eh?
pubDate: 2025-03-17T11:17:34.945Z
tags:
    - issth
---


Usare l’espressione “incredibilmente bella e straordinaria” per descrivere Zhixiang basterebbe solo a rappresentare una parte di lei. Meng Hao non aveva altra scelta che ammettere che in tutta la sua vita… non aveva mai visto una donna più bella.


Questa non era la situazione in cui lei era “una delle” donne più belle. Qualsiasi altra donna accanto a lei sarebbe impallidita in confronto e non avrebbe potuto fare altro che svolgere un ruolo secondario.


Indossava un abito di un rosso chiaro oltre ad un grande sorriso. Ogni suo movimento era affascinante e il suo corpo sprigionava un’aura unica, che ricordava sia l’aura di un Demone che di uno spirito.


Meng Hao ebbe la sensazione che il corpo di lei fosse diventato simile ad un metallo prezioso. Era qualcosa che spiccava dalla massa, e l’aura che emanava sembrava pervadere tutta la zona.


Il suo corpo attuale non apparteneva a nessun’altro se non a lei... questa era la vera Zhixiang.


A causa del precedente crollo della sua base di Coltivazione e i diversi piani che doveva portare a termine in nome della Setta del Demone Immortale, la sua Coltivazione della Sfera Immortale si era deteriorata fino a tornare al limite della Recisione dello Spirito. Infatti, per gran parte del tempo aveva rivelato solo il potere dello stadio dell’Anima Nascente. Adesso, però, era ovvio che avesse raggiunto il successo con il Corpo del Demone Immortale.


Grazie al suo successo, ora la sua base di Coltivazione aveva iniziato a ricostituirsi. In un tempo molto breve, sarebbe tornata ad avere… la forza di un Immortale!


Quando sarebbe giunto il momento, gli altri sarebbero tornati alle terre del Paradiso Meridionale, ma lei… sarebbe andata via lungo una strada diversa. Sarebbe tornata alla Setta del Demone Immortale della Nona Montagna e del Nono Mare.


C’era anche una probabilità molto elevata che i Coltivatori della Setta del Demone Immortale si stessero già radunando in qualche località sconosciuta per prepararsi ad accoglierla.


All’udire la richiesta di Zhixiang, l’espressione di Meng Hao non mutò. Annuì lentamente.


Lei si morse delicatamente il labbro e sorrise, poi prese la Divinità Nascente di Patriarca Huyan che stava svanendo rapidamente e la distrusse. Si poté udire un crepitio. Patriarca Huyan, un Patriarca alla Recisione dello Spirito della sua generazione, si ritrovò con la Divinità Nascente frantumata in piccoli pezzi. Questi si trasformarono in punti di luce brillante che poi Zhixiang assorbì lentamente attraverso la fronte.


L’espressione di Zhixiang divenne appena più bella, abbastanza da scioccare chiunque la guardasse e da fargli sentire il cuore palpitare con foga.


“Grazie”, disse lei. Sollevò la mano per appoggiare un velo sul volto, coprendo i lineamenti che avrebbero fatto infatuare di lei chiunque al primo sguardo. Nei suoi occhi balenò una strana luce quando guardò Meng Hao.


“Permetti che mi presenti. Sono Zhou Zhixiang. Il carattere “zhi” proviene dall'espressione “colei che è nobile e maestosa”. Il carattere “xiang” fa parte dell’espressione “una donna con un colore etereo e una fragranza celestiale”. Io sono Zhixiang, Sacra Figlia della Setta del Demone Immortale. Ad ogni modo, preferisco che le persone mi chiamino Demone”. Sorridendo, fece un inchino a Meng Hao con riverenza.


Le sue parole erano semplici, come anche i movimenti che compiva. Tuttavia, da lei si levò un’energia indescrivibile, che si unì in una pressione incredibile che poi andò a fare da peso su tutta la zona.


“Sei in debito con me”, disse Meng Hao con freddezza. “E non solo per un semplice favore”.


“Non preoccuparti, Compagno Daoista Meng. Lo riconosco, come lo riconosce la Nuova Setta del Demone Immortale della Nona Montagna e del Nono Mare. Non ce ne dimenticheremo mai per nessuna ragione”. Inclinò la sua bellissima testa mentre lo guardava. Poi agitò la sua mano bellissima, facendo alzare in volo un contenitore di giada.


Il contenitore di giada era antico e grezzo; su di un lato era visibile il carattere “Demone” e sull'altro il carattere “Immortale”.


“Questo è il medaglione di controllo di un Anziano della Setta del Demone Immortale. Chiunque stringa questo medaglione è un Anziano vassallo. Compagno Daoista Meng, se in futuro avrai bisogno di aiuto, potrai venire in qualsiasi momento nella Setta del Demone Immortale”.


Meng Hao accettò il medaglione di controllo, lo guardò e poi lo ripose nella sua borsa da trasporto. Annuì in direzione di Zhixiang, poi, senza aggiungere altre parole, si voltò per andare via.


“Vorrei ringraziarti in modo più personale, Compagno Daoista Meng”, disse Zhixiang con un sorriso. “Pertanto, ti darò delle informazioni. La fossa che si trova tra la Terza e la Quarta Vetta è fondamentale per entrare nel Quarto Piano”.


Meng Hao si fermò e si voltò per tornare a guardarla.


“Molto probabilmente le altre Sette e gli altri Clan già dispongono di questa informazione. In effetti, il Quarto Piano non si chiuderà mai. Chiunque si trovi nel Terzo Piano e abbia le abilità richieste può entrarvi.


Senza le abilità, è possibile solo fissare l’oceano figurato e dispiacersi per la propria inadeguatezza”. Zhixiang sogghignò, inchinandosi ancora una volta a Meng Hao. Poi si voltò e scomparve.


Gli occhi di Meng Hao tremolarono. Poteva percepire l’energia di Zhixiang e sapeva che lei era completamente diversa da prima. Comparve uno sguardo pensieroso in lui quando abbassò lo sguardo verso la sua borsa da trasporto e ripensò a tutti i contatti precedenti con Zhixiang.


In cuor suo era sicuro all'ottanta percento che quella piccola assistenza che lui le aveva fornito qui avrebbe avuto come risultato l’aiuto da parte di Zhixiang e dalla Setta del Demone Immortale, sebbene fosse impossibile prevedere se quell'aiuto sarebbe stato di grande utilità o meno.


Sul suo volto comparve un sorriso disteso. Aveva compreso ormai da tempo che nel mondo della Coltivazione bisognava fare affidamento su se stessi. Non ci si poteva aspettare troppo aiuto dalle persone esterne. Quindi, che la Nuova Setta del Demone Immortale gli fornisse molto aiuto o solo una piccola parte, per lui non era molto importante.


Il risultato più grande che aveva ottenuto in questa storia non era la promessa di Zhixiang e della Nuova Setta del Demone Immortale. Era invece la sua Ottava Anima Nascente e il suo corpo fisico incredibilmente forte.


Fece un respiro profondo quando esaminò il suo corpo, insieme al danno spaventoso che aveva apportato alla sua longevità mentre si trovava nell'Ottava Anima . Riguardo alla forza di espulsione terrena che aveva provato, non era sicuro del momento preciso, ma era svanita. Questo fece brillare i suoi occhi intensamente quando guardò in direzione della Quarta Vetta. [1]


Dopo un istante, distolse lo sguardo e il suo corpo balenò quando lasciò lo stato dell’Ottava Anima e tornò nella Prima Anima.


Poi fece un passo in avanti. Prima di affrettarsi verso l’orizzonte, raccolse la frusta dell’anima. Da quello che Meng Hao poteva vedere, sembrava che fosse parte di un’altra frusta di Patriarca Huyan.


In questo momento, però, non avrebbe permesso che si unissero. Al contrario, dopo aver lasciato questo luogo, si sarebbe preso del tempo per studiarle entrambe attentamente.


Adesso voleva vedere se riusciva a trovare qualche altra fortuna all'interno del Terzo Piano. Sibilò nell'aria quando superò la Settima Vetta e poi la Sesta Vetta.


Quando si avvicinò alla Quinta Vetta, i suoi occhi all'improvviso splendettero e gli angoli della sua bocca si arricciarono in un sorriso. Cambiò direzione per accelerare verso la Quinta Vetta. Non passò molto tempo prima che, sorprendentemente, davanti a lui comparve la luce di un incantesimo restrittivo.


L’incantesimo restrittivo aveva tre strati. Lo strato esterno era offuscato, la luce dello strato centrale circolava senza alcun problema e lo strato più interno era del tutto compatto.


L’incantesimo restrittivo a tre strati copriva una zona di circa trecento metri. Al di sotto di questo era chiaramente visibile una casa, sulle cui mura era appoggiato un cadavere.


Il cadavere era diverso dalla maggior parte dei corpi presenti all'esterno. Non era del tutto prosciugato ma, invece, conservava delle qualità legate alla vita.


Si trattava di un anziano che, quando morì, guardava all'orizzonte con rammarico. Riguardo a ciò che stava pensando, era impossibile capirlo, ma la sua mano stringeva un flauto di bambù. Il flauto non era un oggetto magico, ma piuttosto uno del tutto comune. Sembrava addirittura un po’ secco.


Davanti all'anziano c’era un oggetto, un tamburo delle dimensioni circa della testa di una persona. Era tutto viola ed emanava un debole bagliore. Era appena udibile un picchiettio che pulsava dal tamburo e che riecheggiava in tutta la zona.


Fuori dall'incantesimo restrittivo c’erano circa otto Coltivatori delle terre del Paradiso Meridionale accigliati. Qualcuno di loro al momento stava cercando di superare l’incantesimo restrittivo.


Tra di loro c’erano quattro membri del Clan Ji, compresa Ji Xiaoxiao. Era presente anche Liu Zichuan del Clan della Linea di Sangue Imperiale delle Distese del Nord, che in precedenza Meng Hao aveva spaventato.


Gli altri erano delle Terre Orientali o delle Distese del Nord, e si accigliarono tutti quando videro il tamburo viola all'interno degli incantesimi restrittivi. Le loro espressioni erano quelle della brama.


L’arrivo di Meng Hao in un raggio di luce colorato disturbò all'istante la calma nella zona. Il gruppo di persone si mise subito in guardia e iniziò a guardarsi intorno. Tuttavia, quando videro che si trattava di Meng Hao, i loro volti furono pervasi da espressioni terribili.


Il modo in cui Meng Hao li aveva ricattati nel Secondo Piano aveva portato tutti a digrignare i denti. Liu Zichuan fu l’unico ad indietreggiare di qualche passo, tremando.


“Siete tutti qui, eh?” disse Meng Hao, con una risata fragorosa mentre si avvicinava. “Non vi ho visto per diversi giorni, però mi siete mancati! Mi auguro che abbiate acquisito tutti molti oggetti qui nel Terzo Piano!”. L’espressione di Meng Hao era sincera; infatti, voleva davvero sinceramente che tutti acquisissero molte cose.


Tuttavia, più si esprimeva in questo modo, più le espressioni sui volti degli altri si facevano terribili. Fissavano Meng Hao, con i volti carichi di malcontento. Alcuni sembravano addirittura valutare la possibilità di attaccarlo e ucciderlo, per risolvere tutti i problemi in un colpo solo.


Meng Hao non parve accorgersene. Continuava a sorridere quando sospirò e disse: “Eee? Come mai mi state ignorando tutti? Va beh, non importa. Compagni Daoisti, io, Meng Hao, desidero davvero che tutti voi acquisiate grandi cose qui. In questo modo, ne beneficerò un po’ di più anche io”.


In questo momento, negli occhi degli altri balenava l’istinto omicida e qualcuno fece dei passi in avanti, con l’umore che sembrava sul punto di esplodere.


Meng Hao sembrava ancora non notare questo. Sul volto aveva un sorriso timido e sembrava addirittura un po’ emozionato. Tuttavia, dal punto di vista degli altri, era evidente che stesse ostentando e che avesse bisogno di una piccola punizione. La sua espressione poteva essere addirittura sprezzante nei confronti della morte.


Solo Liu Zichuan sentiva il cuore martellare nervosamente e stava gridando dentro tra sé:


“Spregevole! Fin troppo sfrontato! Questo bastardo… questo bastardo è qualcuno che io non posso proprio provocare. È evidente che sia diventato forte fino a raggiungere la Recisione dello Spirito, eppure ostenta solo questo livello di forza…


È evidente… è evidente che sta provocando gli altri affinché lo attacchino!! Che spudorato!!”. A questo punto, Liu Zichuan non poté non ripensare alla sua grave situazione precedente. Poteva solo immaginare che se qualcuna di queste persone avesse attaccato ora Meng Hao, questa si sarebbe trovata velocemente nello stesso stato disperato.


Quando guardò il sorriso di Meng Hao, lo trovò soltanto sempre più spaventoso. Eppure, allo stesso tempo, in un certo senso non vedeva l’ora di assistere al momento in cui queste altre persone avrebbero incontrato un destino simile al suo…


“Fratelli”, proseguì Meng Hao, “so che vi ho irritato nella Seconda Sfera. Vi prego, non prendete la questione troppo sul serio. Ora che siamo nel Terzo Piano, spero che possiamo lavorare tutti insieme per uno scopo comune. Fratelli, che io riesca o meno a trovare una buona fortuna sufficiente qui, dipende da tutti voi”.


Quando finì di parlare, Meng Hao, che sembrava incredibilmente riconoscente, congiunse addirittura le mani e si inchinò a loro.


L’inchino portò tutti, compresa Ji Xiaoxiao, a serrare i denti. Riguardo a Liu Zichuan, il suo volto si contorse appena, ma tutti gli altri sembravano trovarsi sul punto di esplodere per la collera.


“Oh, c’è anche…”. Meng Hao si era raddrizzato ed era sul punto di continuare con il sorriso, quando uno dei Coltivatori delle Distese del Nord non riuscì più a trattenersi. Il suo temperamento divampò e, con un grido, sfrecciò in avanti.


“Taci, bastardo! Quindi ammetti di averci irritati nel Secondo Piano?”.


Non appena il Coltivatore delle Distese del Nord partì all'attacco, gli occhi di Liu Zichuan si spalancarono e furono pervasi da uno sguardo carico di aspettativa.


“Fallo fuori! Uccidilo!” pensò con entusiasmo.


Il Coltivatore delle Distese del Nord si avvicinò a Meng Hao, con il volto che si contorceva per la ferocia. Sollevò la mano destra per eseguire un incantesimo e poi spinse in direzione di Meng Hao.


Nello stesso momento, scattò un altro dei Coltivatori delle Distese del Nord insieme a un membro del Clan Ji. Con gli occhi che balenavano, questi colpirono Meng Hao.


Sul volto di Meng Hao comparve un altro sguardo timido.




Abbiamo pensato di riportare una Nota del traduttore nella versione in inglese, certi che possa essere utile anche per voi:


1. Ho visto molti commenti/domande/confusione riguardo alla questione della sua longevità nelle Anime. Sebbene la spiegazione non fosse del tutto chiara, era sottinteso che Meng Hao possa ripristinare qualsiasi danno alla sua longevità usando degli elisir medicinali. Finché non esaurisce la longevità all'interno dell’Ottava Anima, qualsiasi danno è irrilevante. Pensate alla sua “longevità” come a una barra dei punti ferita, la cui capacità totale si riduce lentamente nel tempo ma può essere anche prosciugata o riempita attraverso diversi mezzi. La capacità totale potrebbe essere ridotta mentre lui si trova nell'Ottava Anima, ma una volta che lascia questo stato ritorna alla normalità, e qualsiasi anno di vita “mancante” può essere recuperato con gli elisir medicinali.
Riguardo all'attuale longevità “normale” di Meng Hao, questa non ha molta importanza. Può duplicare liberamente gli elisir che aumentano la longevità. Detto ciò, si trova ancora nel limite di 1000 anni. A prescindere da quanti elisir si assumano o cosa si faccia, non si può vivere oltre 1000 anni senza raggiungere la Recisione dello Spirito.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



