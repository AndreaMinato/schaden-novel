---
weight: 614
title: Capitolo 614 - Sigillo
pubDate: 2025-03-17T11:17:34.946Z
tags:
    - issth
---


Fu in questo momento che, all'improvviso, Meng Hao si rese conto che lo specchio di rame nella sua borsa da trasporto, lo stesso specchio di rame che era con lui fin dalla Setta dell’Affidabilità, quel tesoro prezioso che gli aveva fornito un supporto incredibile nel corso degli anni, aveva iniziato a vibrare.


Il fremito non era come quello avvenuto in presenza di creature con la pelliccia o con le piume. Questo fremito era intenso e sembrava comprendere tutto lo specchio nella sua interezza, a partire dall'interno.


Meng Hao era sconcertato, ma la sua espressione non mutò. Il suo sguardo balenò quando guardò l’Arma Demoniaca Tombasolitaria.


La prima volta che si era imbattuto nell'Arma Demoniaca Tombasolitaria aveva ricevuto il Concetto Demoniaco, incarnato nella Lancia Demoniaca. Aveva anche appreso come la vera Arma Demoniaca Tombasolitaria fosse sigillata all'interno di un campo di battaglia antico.


Meng Hao sapeva anche che l’antico campo di battaglia aveva qualcosa a che fare con la Setta del Demone Immortale. Una volta dentro la Setta del Demone Immortale, sarebbe dovuto riuscire ad usare la reazione del Concetto Demoniaco per individuare la Tombasolitaria!


Tuttavia, durante tutte le esperienze vissute nel Primo, nel Secondo e nel Terzo Piano, non era stato in grado di trovare nemmeno una traccia minima da seguire. Eppure, qui… nelle terre del Quarto Piano… finalmente aveva una traccia!


L’uomo vestito di bianco con i capelli bianchi e neri non era altri che… il Sigillatore del Demone della Terza Generazione! E la lancia nella sua mano non era altro che… l’Arma Demoniaca Tombasolitaria!


Un uomo, una lancia, che libravano a mezz'aria separando ogni cosa sotto la volta del Cielo in tre parti!


La sua energia fece tremare le Tribù del Demone e fece cadere una pressione immensa sui Coltivatori. Era come se nel Cielo e sulla Terra, sebbene non avesse la supremazia assoluta, fosse stimato e rispettato ai massimi livelli.


La mente di Meng Hao tremò quando guardò il Sigillatore del Demone della terza Generazione, e iniziò a respirare con affanno. Questi era davvero… un Sigillatore del Demone!


Quando vide l’energia del Sigillatore del Demone della Terza Generazione, d’un tratto Meng Hao provò un’intuizione intensa rispetto al suo stesso cammino come Sigillatore del Demone della Nona Generazione. Desiderò all'improvviso di riuscire un giorno a librarsi a mezz'aria e separare ogni cosa sotto la volta celeste!


Tutto quello che stava accadendo nel continente dello specchio pervase Meng Hao di stupore e sorprese tutti i Coltivatori del Paradiso Meridionale, i quali stavano respirando con affanno. Fu a questo punto che gli occhi dell’anziano emaciato tremolarono. Questi non era altro che l’anziano che per primo era entrato nel passaggio del Terzo Piano. Eseguì un teletrasporto minore quando si diresse verso lo specchio sotto di lui.


Il movimento attirò subito l’attenzione degli altri. Gli occhi di Meng Hao brillavano mentre lo osservava.


L’anziano emaciato si spostava ad una velocità incredibile. In un batter d’occhio, si trovò sulla superficie dello specchio che formava questo continente immenso. Poi iniziò ad avanzare. Sembrava quasi che fosse sul punto di entrare nell'antico campo di battaglia. Ad ogni modo, in realtà si stava solo muovendo sulla superficie dello specchio.


Dopo qualche respiro, si fermò in modo brusco. Premette la mano sulla superficie dello specchio, la quale sembrava stimolarlo, facendo comparire delle distorsioni. All'improvviso, davanti all'anziano comparve un uomo di mezza età ma all'interno mondo antico. Indossava un’armatura da combattimento e, quando sollevò la mano, comparve una palla di fuoco, al cui interno era visibile un uccello color cremisi.


All'inizio, ogni cosa visibile era presente solo nello specchio. Tuttavia, a causa degli stimoli indotti dall'anziano e di altre ragioni sconosciute, l’uccello color cremisi si alzò in volo da dentro lo specchio.


Sembrava aver spezzato qualche sorta di sigillo per potersi levare in volo dallo specchio e in seguito comparire all'esterno!


Al momento stava riducendo le sue dimensioni e le sue fiamme stavano diventando più tenui. Sembrava piuttosto diverso rispetto a quando si trovava nello specchio. Eppure, non appena comparve all'esterno, sprigionò un’aura potente!


Sorprendentemente, un istante dopo, quattro raggi di luce sfrecciarono attraverso le distorsioni. All'interno di questi raggi di luce erano visibili due spade, un ventaglio e una spoletta volante.


I Quattro oggetti si levarono in volo in modo esplosivo poco dopo l’uccello di fuoco. Riguardo all'anziano, questi scoppiò a ridere e si alzò in volo, agitando la manica in direzione dell’uccello di fuoco per catturarlo.


Tutti erano scioccati rispetto a ciò che stava accadendo, eppure non esitarono. In un batter d’occhio, decine di persone si alzarono in volo in direzione dei quattro raggi di luce e dei quattro oggetti al loro interno.


Meng Hao era quello che si spostava alla velocità maggiore. Proprio quando l’anziano stava soggiogando l’uccello di fuoco, Meng Hao superò tutti per mettere le sue mani sulla spoletta volante di colore verde.


Questa aveva la forma di un punteruolo e brillava con una luce accecante. La freddezza che sprigionava era soffocante. Non appena Meng Hao la toccò, ebbe la sensazione che il suo corpo fosse stato pervaso dall'inverno. Con gli occhi che splendevano, entrò nella Seconda Anima e strinse con forza la spoletta volante.


Il suo corpo tremolò e lui allungò la mano sinistra. Ululò un vento di burrasca, che fece cadere all'indietro i membri del Clan Ji e i coltivatori delle Distese del Nord che stavano inseguendo il ventaglio. Proprio quando si fermarono, Meng Hao si avvicinò e fece un rapido movimento con il braccio per afferrare il ventaglio.


Nel momento in cui lo toccò, dentro di lui si propagò un calore indescrivibile. Meng Hao fece una risatina fredda e, senza esitare, entrò nella Quinta Anima!


Il suo potente corpo fisico e la sua base di Coltivazione impressionante repressero all'istante la spoletta volante e il ventaglio. Questi opposero resistenza ma non riuscirono a sfuggire in volo dalla mano di Meng Hao. Lui li ripose rapidamente nella borsa da trasporto.


Nello stesso momento, le due spade volanti furono afferrate da altre persone. Fang Yu riuscì a prenderne una, Ji Mingkong l’altra. Il resto non poté fare altro che osservare con delle espressioni terribili gli altri che avevano ottenuto dei tesori. Poi guardarono l’anziano emaciato.


Alla fine, l’anziano ripose l’uccello di fuoco. Ciò che aveva ottenuto era evidentemente il meglio, cosa che tutti poterono vedere. L’uccello di fuoco era un tesoro prezioso. Riguardo agli altri oggetti, sebbene fossero fuori dall'ordinario, non reggevano il paragone.


L’anziano rise con voce roca, poi diede un’occhiata al gruppo del Paradiso Meridionale. Il suo sguardo si fermò per un istante su Meng Hao, al che questo parve essere pervaso dalla paura. Alla fine, tornò a guardare gli altri.


“Compagni Daoisti, c’è molta fortuna da poter prendere in questo luogo. Non è necessario che mi fissiate mentre raccolgo gli oggetti, non credete?”. Sogghignò, poi indietreggiò di qualche passo. Sollevò la mano destra e, sebbene il movimento parve casuale, al suo interno furono visibili degli anelli di luce pulsante.


La posizione di Ji Mingkong tra i membri del Clan Ji era seconda solo all'ormai defunto Ji Mingfeng. Guardò l’anziano e brontolò: “Potrebbe esserci una grande fortuna, ma sembra che tu sappia molto di più di quanto non sappiamo noi”.


Le sue parole fecero brillare intensamente gli occhi di tutte le persone presenti. Evidentemente, tutti erano molto interessati a come l’anziano avesse estratto gli oggetti dallo specchio.


L’anziano scoppiò a ridere, poi iniziò lentamente a parlare: “Beh, a dire il vero è semplice da spiegare. Ciascuno di voi può fare proprio quello che ho fatto io. Questo è il Quarto Piano, e non sono in molti ad arrivare fino a qui. Quindi, nel mondo esterno in pochi sanno molte cose riguardo a come sia qui.


Il continente simile a uno specchio sotto di noi in realtà è un sigillo. Al suo interno è sigillato un campo di battaglia o, forse, un mondo intero.


Nel sigillo il tempo è eterno. Se si riesce a stimolarlo dall'esterno e ad aprire un varco, allora è possibile creare una tempesta nel tempo eterno al suo interno.


È come provocare un buco nero al contrario. Gli oggetti al suo interno saranno risucchiati per essere poi sparpagliati nel mondo esterno. Certo, il processo renderà questi oggetti più deboli.


Riguardo a come farlo di preciso, non credo che abbiate bisogno che vi dia una spiegazione dettagliata. Il campo di battaglia sotto di noi è enorme e ciò che può essere potenzialmente acquisito dipende solo dalla vostra fortuna”. Quando finì la spiegazione, l’anziano lanciò un’ultima occhiata alla folla di persone, poi balenò all'orizzonte alla massima velocità.


Tutti gli altri abbassarono lo sguardo verso lo specchio con gli occhi carichi di lampi. Ciascuno aveva i suoi pareri riguardo a ciò che l’anziano aveva detto. Tuttavia, a prescindere da tutto, probabilmente l’ottanta o il novanta percento era vero.


In questo caso, questo luogo… era una fonte di fortune che sarebbe capitata a tutti loro una volta nella vita!


Tutti si scambiarono delle occhiate. Poi i membri del Clan Ji si dispersero, volando in direzioni diverse. Anche i Coltivatori delle Distese del Nord, del Dominio Settentrionale e del Deserto Occidentale corsero in direzioni diverse. Meng Hao guardò Xu Qing.


“Io sto bene da sola”, disse lei con un sorriso accennato. Si voltò e volò all'orizzonte, cercando da sola della buona fortuna.


Meng Hao fece un respiro profondo. Abbassò lo sguardo per un istante verso il mondo all'interno dello specchio. Poi i suoi occhi tremolarono. Scelse una direzione e sfrecciò a gran velocità.


Aveva solo un obiettivo, e questo era il Sigillatore del Demone della Terza Generazione!


Riguardo a tutto il resto, sebbene per lui fosse interessante, se paragonato alla Lega dei Sigillatori del Demone tutto diventava secondario.


Avanzò per il tempo necessario a mezzo bastoncino d’incenso per bruciare. Aveva il sopracciglio aggrottato quando esaminò quanto fosse strano questo posto, in particolare i tre esperti più forti che aveva visto. Questi si libravano a mezz'aria nel mondo interno allo specchio, chiaramente visibili ma inavvicinabili!


In basso, il continente a specchio sembrava sconfinato. Tuttavia, era possibile percepire che all'orizzonte ci fosse in effetti una fine per tutto questo. Anche dopo essersi spostato per un lungo periodo di tempo, il Terzo Sigillatore del Demone sembrava ancora molto, molto lontano.


Meng Hao mormorava tra sé riguardo a ciò quando, all'improvviso, i suoi occhi balenarono. Non molto lontano, aveva visto che si stava svolgendo uno scontro magico all'interno del mondo dello specchio.


C’erano due Coltivatori che combattevano con una massa di nebbia nera. Si diffondevano delle tecniche magiche in ogni direzione e gli oggetti magici si scontravano nei combattimenti. Quando vide gli oggetti magici, gli occhi di Meng Hao iniziarono a brillare.


Uno era una foglia dorata a cui, inizialmente, non avrebbe prestato molta attenzione. Tuttavia, Meng Hao aveva notato per caso che sulla superficie c’era un motivo che ricordava un fiore di loto.


Era composto da dieci spade, posizionate in modo da ottenere il fiore!


Era proprio come la Formazione delle Spade di Loto di Meng Hao. Non poté non emettere un “Eee?” non appena la vide. La guardò attentamente per un istante, poi sollevò la mano destra e sbatté un pugno verso il basso. Il pugno fece tremare la superficie dello specchio. Comparvero delle distorsioni, che si trasformarono in qualcosa che somigliava ad un vortice. Tuttavia, si dispersero rapidamente.


L’espressione di Meng Hao era la stessa di sempre quando era entrato nella Quinta Anima. Si poté udire un’esplosione dal suo corpo fisico quando batté ancora il pugno. Il vortice si formò ancora all'istante, insieme ad un buco nero. Una forza gravitazionale enorme comparve all'interno del mondo dello specchio, portando i tre oggetti magici ad essere immediatamente risucchiati.


In seguito, proprio quei tre oggetti magici volarono sotto i piedi di Meng Hao. Uno nel processo si era incrinato ed esplose. Gli altri due sfrecciarono in due direzioni diverse alla massima velocità, all'apparenza come esseri senzienti.


Meng Hao eseguì un teletrasporto minore, poi si trasformò in un fumo verde e una luna nera. Ricomparve a mezz'aria e distese la mano per afferrare la foglia dorata. Questa emanò un ronzio insieme ad una luce accecante, con l’intento apparente di tagliare in due la sua mano.


Lui si lasciò andare a una risatina fredda, poi agitò la manica per raccogliere la foglia dorata. Premette due dita con forza sulla sua superficie, impendendole così di opporre resistenza e volare via.


Nei suoi occhi comparve uno sguardo felice quando la raccolse. Ma poi abbassò gli occhi verso il mondo nello specchio e la sua mente tremò.


Fu questo il momento in cui notò che la foglia dorata che aveva appena acquisito, come l’oggetto che era esploso e l’altro che era scappato, era… ancora all'interno del mondo dello specchio.


“Si tratta solo di semplici spettri?” pensò. “O forse gli oggetti che emergono in volo non sono reali?”. Si accigliò quando ripensò a come, poco prima, lo specchio di rame avesse iniziato a tremare.


Dopo aver riflettuto ancora, Meng Hao all'improvviso tremò e abbassò lo sguardo verso le terre del mondo dello specchio.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



