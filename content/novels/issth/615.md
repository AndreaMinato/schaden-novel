---
weight: 615
title: Capitolo 615 - Ipotesi e Collaborazione
pubDate: 2025-03-17T11:17:34.947Z
tags:
    - issth
---


“Questo è un continente simile ad uno specchio, e all'interno di esso c’è un campo di battaglia”, sussurrò Meng Hao. “Gli oggetti sul campo possono emergere all'esterno. Tuttavia… gli stessi oggetti restano ancora slì…


Questo… questo…”. La mente di Meng Hao fu pervasa da un boato intenso. Sapeva che cosa stesse accadendo, ma la spiegazione lo faceva respirare con affanno e faceva tentennare l’espressione sul suo volto.


“Che strano, ricorda così tanto lo specchio di rame e i suoi poteri di duplicazione!”. Era questo ad averlo fatto agitare tanto.


Era l’unico a poter fare un collegamento simile. Nessun altro aveva il suo specchio di rame, e nemmeno conosceva le qualità che sfidavano i Cieli. Pertanto, sarebbe stato naturalmente impossibile per chiunque giungere alla stessa conclusione.


Dopotutto, i pensieri di ciascuna persona sono limitati dalla portata di quello che lei sa. Pensare fuori da questa portata è una cosa estremamente difficile.


Il respiro di Meng Hao si fece più pesante al continuo pensare. La situazione sembrava essere diventata sempre più strana. I suoi occhi tremolarono e all'improvviso lui balzò in aria. Non proseguì lungo la stessa direzione in cui stava viaggiando ma, invece, puntò dritto nell'aria.


Il suo cuore iniziò a martellare e lui divenne più teso. Erano anni che possedeva lo specchio di rame e in passato si era chiesto spesso da dove venisse. Tuttavia, la gelatina di carne e il pappagallo erano sempre molto enigmatici quando si trattava di questo argomento. Ogni volta che ne parlava, si comportavano come se fosse una sorta di tabù. Il pappagallo iniziava addirittura a fumare dalla rabbia.


Meng Hao aveva cercato di ottenere delle informazioni a riguardo in diverse occasioni, invano. Alla fine, aveva messo un punto alla questione. Adesso, però, aveva la sensazione di disporre di una possibilità per comprendere più cose a riguardo!


Era in uno stato mentale tale che volò sempre più in alto. Qualche istante dopo, aveva raggiunto la zona più alta che ci fosse. In basso, il continente si estendeva in tutte le direzioni. Respirò a fondo quando abbassò il capo.


Come prima, il continente sembrava del tutto infinito. La superficie era liscia e luminosa ed era impossibile vedere quale fosse la forma reale.


“Potrei continuare e cercare il confine. Magari lì posso trovare qualche risposta.


Oppure potrei tirare fuori lo specchio di rame e farlo brillare verso il basso. Magari… questo potrebbe svelare qualche indizio!”. Sfregò premurosamente la borsa da trasporto con uno sguardo profondo.


Aveva la sensazione che se avesse prodotto lo specchio di rame ma non fosse successo nulla, allora non avrebbe davvero avuto alcuna importanza. Tuttavia, se fosse avvenuta qualsiasi tipo di trasformazione… questa sarebbe senza dubbi stata sufficiente a scuotere Cielo e Terra. Infatti, considerato quante persone ci fossero qui, sarebbe stato impossibile tenere nascosta la questione dello specchio di rame a meno che non avesse ucciso tutti.


“Lo specchio di rame è l’oggetto più misterioso che io abbia. Non posso lasciare che tutti sappiano che è in mio possesso, altrimenti ciò porterebbe ad un disastro terribile.


“L’innocente sarà portato a compiere dei disastri per il possesso di un oggetto prezioso!”. Gli occhi di Meng Hao brillarono. Era stato intelligente anche da bambino e aveva sperimentato la legge della giungla nel mondo della Coltivazione. La verità riguardo a ciò che sarebbe accaduto, se avesse rivelato dello specchio di rame, era qualcosa che conosceva fin troppo bene.


Dopo aver ragionato un po’, gli occhi di Meng Hao tremolarono e lui si voltò per guardare all'orizzonte, con un sorriso freddo che tirava le sue labbra.


Proprio quando sorrise, nell'aria comparvero delle distorsioni nella direzione in cui lui stava guardando. Ne emerse un uomo anziano. Non era altri che il Coltivatore emaciato di prima. Si stava avvicinando furtivamente ma, non appena giunse più vicino, venne individuato da Meng Hao. Senza aspettare che dicesse nulla, rivelò la sua identità.


“Compagno Daoista Meng, la tua base di Coltivazione è straordinaria. Sembra che abbia provocato la tua derisione”. L’anziano scoppiò a ridere e poi congiunse le mani e si inchinò.


Nel vedere che Meng Hao non diceva nulla, l’anziano sorrise e proseguì: “Il mio nome è Han Danzi , Coltivatore ribelle del Dominio Meridionale. La tua fama è risuonata come un tuono nelle mie orecchie per molti anni, Compagno Daoista Meng. Gran Maestro Calderone degli Elisir è un esempio per tutti i Coltivatori come me. Non riesco a spiegarti quanto sia felice di riuscire ad incontrarti qui, nell'antica Setta del Demone Immortale."


“Mi hai davvero seguito in segreto solo per dirmi qualche parola adulatoria?” disse Meng Hao, con un bagliore freddo negli occhi. “Dichiara il tuo scopo”.


“Compagno Daoista Meng, non girarci intorno!”. Scoppiò a ridere, ignorando all'apparenza il tono di voce di Meng Hao. “Prima ti ho visto esitare riguardo al da farsi. Non sono certo di sapere cosa tu stessi pensando, ma ero curioso e quindi ti ho seguito.


Tuttavia, ora che ne parli, in realtà ho qualcosa di interessante da condividere con te.


I tesori più grandi nascosti in questo posto non sono gli oggetti magici dei Coltivatori e delle Tribù del Demone, ma piuttosto… gli oggetti che quei tre Eccelsi stringono tra le mani. Che sia la lancia, le sette sfere di fuoco e legno o quelle due perle, ciascuno di quelli è un tesoro prezioso sorprendente.


Ciascuno di loro permette ad un Coltivatore di uccidere un Immortale!”. Mentre Han Danzi parlava, osservava Meng Hao per vedere come avrebbe reagito. Tuttavia, l’espressione di Meng Hao non rivelava nemmeno il minimo cambiamento nel suo animo.


“Questo ragazzo è astuto e ha una forza di volontà dura come la pietra”, pensò Han Danzi con un cipiglio impercettibile. “Non riuscirò a ingannarlo con facilità…”.


L’espressione di Meng Hao era sempre la stessa mentre guardava con freddezza l’anziano. Per qualche strana ragione, il vecchio fece emergere in lui una sensazione di allerta. Sembrava trovarsi al grande cerchio dello stadio dell’Anima Nascente, non molto lontano dalla Recisione dello Spirito.


Tuttavia, quello che aveva fatto in precedenza con l’uccello di fuoco non era qualcosa che un Coltivatore al grande cerchio dell’Anima Nascente sarebbe stato in grado di fare. Era evidente che quest’uomo stesse nascondendo qualcosa di misterioso. Forse gli altri non erano in grado di percepirlo, ma come Sigillatore del Demone della Nona Generazione, Meng Hao poteva comprendere che l’uomo aveva in realtà due aure.


La prima conteneva le increspature della base di Coltivazione di un Coltivatore. L’altra… era nascosta nel profondo e aveva… il Qi Demoniaco!


Questo Qi Demoniaco era al limite dello spregevole!


Han Dazi guardò Meng Hao e disse: “Io non riesco a prendere da solo gli oggetti preziosi di quei tre Eccelsi. Ecco perché spero di poter collaborare con te, Anziano Fratello Meng. Una volta ottenuti i tesori, possiamo dividerli in modo equo”.


“Quale desideri ottenere?” chiese Meng Hao, con gli occhi che brillavano.


“Naturalmente le sette sfere di fuoco che appartengono all'Eccelso delle Tribù del Demone”, disse Han Danzi con un sorriso. “Per lo meno possiamo estrarne una per ciascuno di noi. In questo modo, non sprecheremo alcuna energia”.


Anche Meng Hao sorrise. Non rifiutò ma, invece, annuì in accordo.


Al vedere che Meng Hao aveva accetto con tanta semplicità, in Han Danzi emerse una sensazione di allerta. In precedenza, di tutte le persone provenienti dal Paradiso Meridionale, aveva prestato maggiore attenzione a Patriarca Huyan.


Tuttavia, di recente era stato scioccato dal percepire la morte di Patriarca Huyan. In seguito, quando aveva posato gli occhi su Meng Hao, aveva capito che molto probabilmente Patriarca Huyan era stato ucciso da lui.


Quando pensò alle sue tecniche e ai suoi assi nella manica, Han Danzi si sentì sollevato. Con una risata fragorosa, lui e Meng Hao si trasformarono in raggi di luce colorati che sfrecciarono verso l’orizzonte.


Meng Hao non disse nulla. Aveva temporaneamente abbandonato ogni idea di produrre lo specchio di rame. Adesso non era il momento. Doveva aspettare fino a quando non fosse arrivato il giusto momento critico, poi avrebbe estratto lo specchio di rame per vedere se questo avesse provocato qualche trasformazione.


Sembrava che Han Danzi lo stesse portando proprio verso questo tipo di momento critico.


Certo, Han Danzi era assorto nei suoi pensieri mentre i due avanzavano. In breve tempo, raggiunsero quello che in effetti era il centro di tutto il continente.


“Le posizioni dei tre Eccelsi sono proprio nei punti in cui il sigillo è più forte lungo questo antico campo di battaglia”, disse Han Danzi con un sorriso. “Vi sono degli incantesimi restrittivi speciali che impediscono a chiunque di avvicinarsi.


Tuttavia, si da il caso che io conosca una tecnica speciale. L’ho testata in precedenza e sembra utile per bypassare gli incantesimi restrittivi. Ad ogni modo, questa richiede un certo livello di base di Coltivazione. Anziano Fratello Meng, considerato quanto sia straordinaria la tua base di Coltivazione, non credo che tu avrai alcun problema”. Con queste parole, sfrecciò verso il continente sotto di loro. Eseguì velocemente un incantesimo con la mano destra, poi premette sulla superficie del continente.


La terra tremò all'istante e Meng Hao poté vedere che nello specchio si stava formando un vortice. Non c’era però alcun buco nero, e questo mantenne la sua forma. Al contempo, Han Danzi fece un respiro profondo e sollevò la mano all'indietro. Poi si fermò; il vortice rimase dentro lo specchio.


Han Dazi si voltò per guardare Meng Hao.


“Anziano Fratello Meng, probabilmente sai cosa fare. Ti aspetto più avanti”. Con queste parole, il suo corpo balenò e lui si spostò in avanti. Il vortice sotto ai suoi piedi lo seguì.


Gli occhi di Meng Hao brillavano mentre osservava Han Danzi avanzare per quelle che sembravano essere state diverse centinaia di metri. Tuttavia, in realtà non si era spostato per diverse centinaia di metri, ma per diverse centinaia di chilometri!


“Interessante” mormorò Meng Hao. Si spostò in basso e atterrò sulla superficie della terra. Dopodiché sollevò il piede e lo sbatté al suolo. Si poté udire un boato e poi, sorprendentemente, sotto ai suoi piedi comparve un vortice nel mondo dello specchio.


Questo mantenne il suo stato di vortice senza trasformarsi in un buco nero, ma collegandosi invece alla base di Coltivazione di Meng Hao, che avanzò. Per ogni metro che percorreva… in realtà si spostava di mezzo chilometro!


“Che tecnica!” pensò, con gli occhi tremolanti. Non poté non pensare che se fosse stato possibile usare questa tecnica nel mondo esterno, sarebbe stata considerata senza alcun dubbio un’abilità divina incredibilmente forte.


Meng Hao e Han Danzi avanzavano alla massima velocità nel centro della regione del continente dello specchio.


Nello stesso momento, gli altri Coltivatori del Paradiso Meridionale si trovavano in altri luoghi e cercavano di ottenere la propria briciola di buona fortuna. Continuavano a stimolare la superficie della terra nel tentativo di farle sputare degli oggetti magici. Tuttavia, la maggior parte degli oggetti finiva per essere distrutta nel processo di uscita.


Pochi Coltivatori erano davvero in grado di ottenere qualcosa.


Ma, nonostante questo, la terra simile a uno specchio era come un’enorme collezione di tesori per chiunque. Tutti i Coltivatori che erano giunti in questo luogo erano profondamente saggi e intelligenti e presto, i loro occhi splendenti finirono con l’essere attratti verso la regione centrale delle terre. Quella era evidentemente la posizione dei tre esperti più potenti che aveva spezzato ogni cosa sotto la volta del Cielo.


Infatti, c’erano molte persone che stavano cercando di farsi strada proprio in quella direzione.


Trascorsero due ore. Sorprendentemente, Meng Hao e Han Danzi erano appena comparsi nella zona vicino al Demone Maggiore con le sette sfere di fuoco rotanti.


Negli occhi di Han Danzi comparve una strana luce. Fece un respiro profondo quando si scambiò un’occhiata con Meng Hao. Nello stesso momento, iniziò a ruotare la sua base di Circolazione. Meng Hao entrò direttamente nella Quinta Anima; il suo corpo fisico era impressionante e la sua base di Coltivazione sconfinata. Gli occhi di Han Danzi tremolarono quando anche lui scatenò tutto il suo potere. Anche il Qi Demoniaco contorto dentro lui iniziò a circolare.


I due colpirono insieme la superficie del suolo, portando l’aria ad essere pervasa da un boato enorme. I due vortici sotto di loro nel mondo dello specchio si toccarono all'improvviso. Si unirono e ad un tratto aprirono un enorme buco nero.


La forza gravitazionale che si levò era impossibile da descrivere. Tuttavia… non era in grado di far tremare nemmeno minimamente le sette sfere di fuoco. Molti altri oggetti magici invece vennero risucchiati nel vortice.


Vennero risucchiati dieci oggetti magici, ma solo cinque emersero. Questi sfrecciarono nell'aria dentro dei raggi di luce prismatica. Gli occhi di Han Danzi tremolarono, ma lui non fece nulla per cercare di prenderli. Anche gli occhi di Meng Hao balenarono, eppure nemmeno lui partì all'inseguimento.


Entrambi erano assorti nei loro pensieri mentre osservavano i cinque raggi di luce che sfrecciavano come magnifiche perle in alto nel cielo.


Nello stesso momento, gli altri Coltivatori del Paradiso Meridionale continuavano ad osservare stupefatti. Guardarono i cinque raggi di luce e poterono sentire delle increspature intense che si sprigionavano dall'interno.


“Un Tesoro incredibile!!”. Fu questo il pensiero che attraversò le menti di tutti. I loro occhi brillarono intensamente mentre volavano. In un batter d’occhio, quasi tutti i Coltivatori del Paradiso Meridionale si alzarono in volo da ogni direzione verso i cinque raggi di luce.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



