---
weight: 6160
title: Capitolo 616 - Il Qi Demoniaco Esplode nel Cielo!
pubDate: 2025-03-17T11:17:34.947Z
tags:
    - issth
---


I boati riecheggiarono in tutte le direzioni. Quando i Coltivatori del Paradiso Meridionale si diressero verso i cinque raggi di luce, si accese lo scontro. Il suono delle tecniche magiche e delle abilità divine risuonò nell'aria, unito al ringhiare e alle risatine fredde. Nel tempo che una scintilla impiega a staccarsi dalla pietra focaia, i tesori furono spartiti.


Han Danzi alzò lo sguardo al cielo e poi disse: “Compagni Daoisti, questi cinque incredibili tesori sono stati liberati dallo sforzo congiunto mio e del Compagno Daoista Meng. Il fatto che voi vi comportiate in questo modo è alquanto inappropriato…”.


In questo momento, i Coltivatori del Paradiso Meridionale notarono Meng Hao e Han Danzi in basso.


“Se siete interessati, Compagni Daoisti, possiamo collaborare per aprire i più grandi tesori nascosti di questo luogo. Possiamo liberarli insieme. Che cosa ne pensate, Compagni Daoisti?”. Han Danzi sfoggiava un sorriso sul volto, ma nei suoi occhi vi era un bagliore strano e impercettibile. Con la coda dell’occhio osservava attentamente Meng Hao.


Questo perché non si era consultato con lui prima di parlare, e l’offerta che aveva appena fatto non era in linea con la spiegazione precedente. Era chiaro che quello che gli serviva non fosse esclusivamente l’aiuto del solo Meng Hao, ma piuttosto l’assistenza congiunta di quasi tutti i Coltivatori del Paradiso Meridionale.


Al momento, Han Danzi non era assolutamente in grado di leggere l’espressione di Meng Hao. Dall'inizio e fino a questo momento, non era mutata di un millimetro. Più lui si comportava così, più Han Danzi si sentiva insicuro.


La ragione principale per cui era andato alla ricerca di Meng Hao era la sua base di Coltivazione. Sebbene nessuno lo avrebbe ammesso, la maggior parte di loro riteneva che lui avesse la base di Coltivazione più potente di tutto il gruppo.


Pertanto, avere Meng Hao dalla sua parte rendeva le parole di Han Danzi ancora più persuasive. Dopotutto, quando un esperto pianificava un qualche schema, di certo non si sarebbe trattato di un piano semplice.


In alto, a mezz'aria, gli occhi dei Coltivatori tremolarono, ma nessuno disse una parola. Anche se tutte quelle persone erano state raggirate da Meng Hao in precedenza, ciò era stato a causa delle circostanze. Adesso era impossibile non eccitarsi. Certo, nel mondo esterno ciascuno di loro poteva essere considerato straordinariamente intelligente. Per questo, credevano solo a un terzo delle cose che Han Danzi aveva detto loro.


All'improvviso, Fang Yu fece sentire la propria voce: “Se dovesse comparire qualche tesoro prezioso, come lo spartiremo fra di noi?”.


“Farò un giuramento del Dao, giurerò sul mio cuore della coltivazione. Non importa quanti tesori preziosi compariranno, io voglio solo una sfera di fuoco!”. Han Danzi parlò con una determinazione ferma e decisa.


“Inoltre”, proseguì solenne, con le parole che risuonavano come il fragore di una campana dorata, “se dovessi infrangere il mio giuramento, se dovessi venir meno alla mia parola, questo non soltanto reciderà il mio cammino di coltivazione, ma non sarò in grado di trovare un porto sicuro in nessuna delle varie Sette e dei vari Clan nel Paradiso Meridionale”.


I Coltivatori del Paradiso Meridionale a mezz'aria continuarono a guardare pensierosi. Era proprio come diceva Han Danzi. Sebbene le loro basi di Coltivazione non fossero particolarmente elevate, erano tutti supportati da Sette e Clan che potevano essere considerati come grandi potenze. Quindi, in un certo senso, non erano per nulla preoccupati dal fatto che Han Danzi potesse tirarsi indietro riguardo alla sua promessa.


Tutti si scambiarono delle occhiate. Ciascuno di loro pensava a cose diverse ma, naturalmente, nessuno avrebbe dato a vedere qualcosa. Poco a poco, tutti gli occhi si posarono su Meng Hao.


“Chiedo semplicemente una promessa sotto forma di giuramento del Dao”, disse con freddezza.


All'inizio tutto tacque ma, dopo un istante, i membri del Clan Ji volarono verso la superficie della terra. Dopo di loro ci fu Fang Yu e poi gli altri Coltivatori del Dominio Meridionale e delle Distese del Nord. I loro occhi balenavano mentre si avvicinavano.


Tuttavia, non giunsero tutti i Coltivatori del Paradiso Meridionale. Xu Qing e altri di loro non erano presenti.


Han Danzi sorrise e poi iniziò a spiegare a tutti come avvicinarsi al distretto centrale. Mentre aspettavano che arrivassero tutti, Han Danzi congiunse le mani e si inchinò in segno di scusa verso Meng Hao.


“Compagno Daoista Meng”, disse con tono sincero, “non ho cambiato idea. Come puoi vedere con chiarezza, facendo affidamento sulla nostra forza sarebbe difficile far comparire i tesori preziosi. Solo unendo le forze con gli altri riusciremo a farcela.


Spero che potrai perdonarmi”. Fece ancora una volta un inchino profondo. Poi sollevò la mano destra, al cui interno era visibile un ciondolo di giada a forma di drago.


“Ho ottenuto questo ciondolo, che può essere considerato un tesoro eccellente. Può evocare un drago immenso che sputa un mare. Compagno Daoista Meng, ti prego di accettarlo come segno delle mie scuse”. Con quelle parole, fece volare il ciondolo in direzione di Meng Hao.


Il suo volto era privo di espressioni quando osservò inizialmente il ciondolo e poi lo analizzò con il Senso Divino. Non sembrava esserci nulla di sospetto, quindi agitò la manica con noncuranza per raccoglierlo.


“Grazie, Compagno Daoista Han Danzi”, disse con freddezza.


Han Danzi lo osservò con calma mentre accettava il ciondolo. Dentro di sé era alquanto sospettoso. L’atteggiamento del tutto privo di espressioni di Meng Hao gli rendeva difficile riordinare i pensieri.


“Mmmh”, pensò tra sé. “È solo un ragazzino della generazione attuale. Sebbene possa trattarsi di un profondo cospiratore, ha i suoi limiti. Inoltre, ho già reso chiaro a tutti che quello che voglio è una sfera di fuoco. Semplicemente, non credo che questo Meng Hao sia in grado di crearmi dei problemi dal nulla”. Dentro sé stava ridendo con freddezza, ma all'esterno aveva un sorriso che andava da un orecchio all'altro.


I due si sedettero a gambe incrociate per meditare. Trascorsero due ore, dopo le quali arrivarono gli altri Coltivatori del Paradiso Meridionale. Nessuno disse nulla. Concentrarono le loro forze per colpire un punto specifico della superficie del suolo. Ne risultarono dei boati intensi e all'interno del mondo dello specchio comparve un vortice gigante.


Questo ruotò rapidamente e poi si trasformò in un buco nero. Una serie di oggetti magici vennero risucchiati nell'immediato. Molti furono distrutti nel procedimento, ma all'esterno comparvero più di dieci raggi di luce che sfrecciarono nel cielo.


La luce proveniente dai tesori era accecante e attirò all'istante l’attenzione della folla. Tuttavia, altrettanto velocemente, tutti, Meng Hao compreso, abbassarono lo sguardo verso il mondo dello specchio. Al suo interno, sembrava che il vortice fosse ancora lì, come anche la forza gravitazionale del buco nero. Sfortunatamente, non sembrava abbastanza potente da risucchiare le sette sfere di fuoco che circondavano il Demone Maggiore.


Eppure… era evidente che le due sfere di fuoco più vicine al buco nero stessero iniziando a incresparsi e distorcersi. All'apparenza, se la forza del buco fosse aumentata, avrebbero potuto muoversi.


“Ancora una volta!” gridò Han Danzi dando di matto, con gli occhi fissi sulle sfere di fuoco. Si propagò il pieno potere della sua base di Coltivazione. Mentre la forza si accumulava, gli occhi delle altre persone tremolarono e anche queste iniziarono a scatenare il potere delle proprie basi di Coltivazione.


Meng Hao chiuse gli occhi per un istante. Quando li riaprì, si trovava nella Sesta Anima.


BOOM!!


Tutti attaccarono di nuovo. Questa volta, l’intensità delle vibrazioni sembrava sufficiente a provocare dei terremoti e a distruggere le montagne. All'interno del mondo dello specchio comparve un vortice che sembrava anche più grande di quello precedente. Il buco nero che apparve per magia portò poi le due sfere di fuoco più vicine al buco ad iniziare a distorcersi con violenza. Alla fine, queste cominciarono a spostarsi.


Tutto divenne offuscato, e l’enorme aura di un tesoro prezioso si riversò nel buco nero e venne poi liberata all'esterno. L’aria fu pervasa da un boato tonante e, non appena percepirono l’aura, tutti ne rimasero scioccati. L’intensità di questa era tale che sembrava potesse uccidere gli Immortali!


Le pupille di Meng Hao si restrinsero. L’aura che percepiva dalle spade di legno nelle sette sfere di fuoco superava di gran lunga quella delle spade di legno nella sua borsa di trasporto. Tuttavia, era anche evidente che fossero… una cosa sola!


Non c’era bisogno che Han Danzi dicesse altro. Negli occhi dei Coltivatori del Paradiso Meridionale comparve uno sguardo bramoso quando scatenarono ancora una volta il potere esplosivo delle loro basi di Coltivazione, insieme alle loro abilità divine e tecniche magiche più forti.


Riguardo a Han Danzi, questi fece un respiro profondo. Il malvagio Qi Demoniaco in lui che solo Meng Hao riusciva a percepire prese il posto delle oscillazioni di un Coltivatore. Era come se fosse appena diventato un Demone!


Meng Hao entrò nella Settima Anima, il che significava che disponeva di un corpo fisico alla Recisione dello Spirito. Insieme agli altri, continuò a sferrare degli attacchi sulla superficie del suolo.


Tutta la zona fu ricoperta da crepe. Sebbene avessero posto un sigillo quasi subito, all'interno del mondo dello specchio esplose un vortice enorme largo quasi trenta metri.


Le estremità sembravano essere sul punto di toccare proprio le spade di legno nelle sfere di fuoco.


Tutti stavano ansimando e i loro occhi erano concentrati sul vortice che ruotava quando si trasformò in un buco nero impressionante!


Sorprendentemente, tre delle sette sfere di fuoco che contenevano le spade di legno iniziarono a incresparsi e tremare. All'improvviso… iniziarono a muoversi!


La scena portò gli sguardi dei Coltivatori del Paradiso Meridionale a diventare taglienti come coltelli. Le loro basi di Coltivazione ruotavano a pieno regime mentre aspettavano che i tesori preziosi emergessero, dopodiché sarebbe iniziato lo scontro.


Trascorse del tempo. Era solo lo spazio di circa dieci respiri, ma nelle menti di tutti i presenti sembrava un’eternità. Osservavano le tre sfere di fuoco che si avvicinavano gradualmente al buco nero. Sembravano opporre resistenza, ma la forza del buco nero le portò ad arrivare sempre più vicino.


La fonte di energia non erano i Coltivatori del Paradiso Meridionale, ma invece l’interazione tra il mondo esterno allo specchio e quello all'interno. La funzione dei Coltivatori era semplicemente scatenare quella forza.


Era così potente che non ne furono colpite solo le tre sfere di fuoco, ma anche il Demone Maggiore estremamente realistico attorno a cui le sfere ruotavano.
Più vicino… più vicino…


In un batter d’occhio, una delle spade di legno all'interno delle sfere di fuoco svanì nel buco nero. Tutti trattennero il respiro per un momento. In quell'istante, sorprendentemente, da sotto ai loro piedi sfrecciò una spada di legno. Questa esplose nel cielo in un raggio di luce che ricordava un fascio di seta che si srotolava.


I membri del Clan Ji sfrecciarono in aria per inseguire il raggio.


Poi, volarono altre due spade, il cui Qi della Spada brillava come un arcobaleno. Si sprigionò il gelo, dando a tutti la sensazione di congelamento. Tuttavia, l’ardore nei loro cuori non poteva essere ghiacciato. Fang Yu, il gruppo delle Distese del Nord e tutti gli altri Coltivatori sfrecciarono nell'aria all'istante per inseguire le preziose spade di legno.


Nel momento in cui si alzarono in volo all'inseguimento, le tre spade di legno iniziarono a sprigionare un’energia ancora più impressionante. Nel cielo sfrecciarono delle increspature infinite, le quali portarono ogni cosa all'interno dell’oscillazione a muoversi più lentamente, in modo esponenziale. Era come se le spade avessero creato la propria zona di tempo e spazio.


Meng Hao sfrecciò immediatamente all'inseguimento delle tre spade di legno e Han Danzi lo seguì.


Sembrava che i due avrebbero iniziato a combattere per le spade di legno. Tuttavia, venne fuori che Han Danzi si stava solo spostando verso l’alto. Sprofondò all'indietro quasi subito. Mentre tutti gli altri inseguivano i tesori preziosi, questo si prostrò al suolo mordendosi la lingua per sputare un grumo di sangue, che si trasformò in un flusso sottile che si estese verso il buco nero nel mondo dello specchio. Questo emerse dal buco nel mondo dello specchio e poi si avvicinò al corpo del Demone Maggiore, il quale era stato risucchiato verso il buco.


“Spirito Antenato, i tuoi posteri della generazione corrente non ti hanno dimenticato! Oggi sono venuto qui per accogliere nuovamente la tua forza nel mondo!!”. Quando le sue parole riecheggiarono, gli occhi del Demone Maggiore balenarono per l’intelligenza. Concesse al flusso di sangue di circolare attorno al suo corpo, poi di stringersi attorno a questo e iniziare a trascinarlo verso il buco nero.


Ogni cosa tremò con violenza e l’aria fu pervasa da boati. All'improvviso, davanti a Han Danzi comparve un vortice enorme, largo migliaia di metri. Dal vortice emerse uno strano suono demoniaco; sembravano delle persone che piangevano e al contempo ridevano.


Ad un tratto, una testa enorme larga trecento metri… iniziò ad emergere dalla superficie simile ad uno specchio d’acqua del mondo sotto di loro!


Il Qi Demoniaco…


Esplose nel cielo!!!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



