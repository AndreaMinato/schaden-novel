---
weight: 6170
title: Capitolo 617 – La Terra dei Tre Santi
pubDate: 2025-03-17T11:17:34.947Z
tags:
    - issth
---


Sull'enorme testa, larga almeno trecento metri, si potevano vedere delle sparse macchie di capelli, così come tre corni neri come la pece. La testa era grigia come la morte e la pelle era coperta di rughe. I tratti facciali ricordavano in qualche modo un uomo, ma molto di più, un leone.


Emanava un'aura arcaica e spaventosa che, non appena fece la sua comparsa, spazzò tutto il Quarto Piano, che cominciò a tremare violentemente.


Un vortice enorme, largo decine di migliaia di metri, turbinò attorno a tutta la zona. In mezzo al trambusto, l'intera area era spazzata da un vento che scuoteva ogni cosa.


Han Danzi si prostrò ai piedi della testa con un'espressione eccitata. Il suo aspetto ora stava cambiando e non appariva più umano. Tre corni gli spuntavano dalla testa e appariva molto simile all'enorme testa sopra di lui.


“I tuoi posteri della giovane generazione accolgono il ritorno del potere dell'antico antenato!!” gridò. Quando la sua voce risuonò, sembrò formare una connessione con l'enorme testa e un potere sconcertante iniziò a fondersi con il suo corpo!


I capelli sbatterono in giro e i vestiti sbatacchiarono. Avrebbe dovuto essere sballottato in giro come una foglia in un gorgo, invece, dalla sua aura sembrava stesse accettando un qualche tipo di eredità.


La testa sembrava essere larga trecento metri, ma in un batter d'occhio divenne improvvisamente molto più grande. Ora misurava tremila metri; il tempo di un respiro dopo ed era di nuovo di trecento metri. Erano come delle immagini fantasma che distorcevano il mondo. Un frastuono sorse nel cielo; tutte le persone a mezz'aria che stavano inseguendo le spade di legno non ebbero neppure la possibilità di cominciare a lottare per i preziosi tesori, prima che la scena in evoluzione li lasciasse totalmente stupefatti.


Il vento infuriava, tutti quelli in alto vennero spediti a vorticare senza controllo, cosa che riempì i loro volti con espressioni di sconcerto senza precedenti.


“Cosa... cosa è quella cosa!?”


“Dannazione! Sta cercando di liberare un Demone Maggiore dallo specchio!!”


“Quel Demone non è uno dei tre poteri maggiori all'interno del mondo dello specchio? Chi è quel tipo!?!?”


Scioccati, cominciarono tutti ad arretrare. Il resto dei Coltivatori a terra, quelli che non partecipavano agli eventi nella regione centrale, inclusa Xu Qing, erano tutti incredibilmente stupiti. Anche loro non furono in grado di evitare di essere spazzati via. Si trasformarono in raggi di luce che sfrecciarono attraverso l'aria.


Gli occhi di Meng Hao luccicarono mentre levitava a mezz'aria nella Settima Anima, con un corpo fisico alla Recisione dello Spirito e una base di Coltivazione pari a sessantaquattro Anime Nascenti al grande cerchio della fase. Un tale potere faceva sì che, sebbene levitasse instabile, fosse comunque in grado di rimanere fermo e bilanciato all'interno del vortice e della tempesta.


Mentre guardava in basso la superficie del terreno, i suoi occhi si strinsero. Sapeva che Han Danzi stesse complottando qualcosa, ma non aveva mai immaginato che il piano sarebbe stato così sconvolgente!


In quel momento, un ruggito assordante riempì l'enorme vortice e la sua fonte non era altro che l'enorme testa che stava emergendo dal mondo dello specchio. Il suono riecheggiò avanti e indietro come un tuono.


Ciò fece tossire sangue a tutti, compresi i Coltivatori in lontananza. Han Danzi era incolume e il volto di Meng Hao era solo un po' pallido. Ma a parte loro due, tutti gli altri avevano la testa che girava, come bloccati in un'interminabile illusione.


A questo punto, la testa del Demone Maggiore era emersa per più del settanta percento. Era visibile il suo naso e i tratti facciali erano più chiari. C'era una ferita enorme dall'aspetto feroce che gli correva sul volto.


Chiunque lo guardasse anche solo di sfuggita sentiva immediatamente la sua mente iniziare a essere assorbita; e prima ancora di realizzarlo, dei lampi di terrore gli correvano attraverso.


Il Qi Demoniaco esplose, riempiendo l'area, intrinsecamente potente. In un battito di ciglia, tutto il potere di Cielo e Terra venne espulso dal mondo da questo potentissimo Qi.


Tutto a un tratto, l'intero mondo era diventato... un mondo Demoniaco!


Han Danzi tremava con il volto bruciante di passione. I suoi cambiamenti fisici continuarono a grande velocità. La sua aura esplose e la sua connessione con la testa divenne ancora più completa.


Allo stesso tempo, tutto il potere di Cielo e Terra che non era Qi Demoniaco venne sospinto nella parte alta del mondo, la quale non era altro che il profondo tunnel che avevano attraversato tutti quanti per arrivare in questo posto.


Si udì un suono rimbombante quando l'energia entrò con successo nel tunnel. Gli innumerevoli rampicanti al suo interno appassirono in un batter d'occhio. Svanirono senza traccia quando il potere di Cielo e Terra espulso, schizzò fuori nel mondo esterno.


Dall'esterno della profonda fossa, si poteva vedere l'esplosione di un pilastro di Qi che schizzava su nel cielo. Strati successivi di onde si trasmisero poi in tutte le direzioni, spazzando a ogni cosa.


Sebbene il processo fosse appena iniziato, nel Quarto Piano... era facile immaginare quanto tutto stesse cambiando rapidamente a causa della comparsa del Demone Maggiore da dentro il mondo dello specchio.


Quando questi cambiamenti fossero stati completi... tutti gli altri sarebbero o morti, o trasformati dal Qi Demoniaco. Le loro anime si sarebbero trasformate e le loro basi di Coltivazione sarebbero cambiate a un livello fondamentale. Non sarebbero più stati dei Coltivatori, ma dei Demoni!


Il volto di Meng Hao ebbe un guizzo mentre guardava nel cielo tutte le persone provenienti dal Paradiso Meridionale. Il vortice girava più veloce e nel mentre, tutti stavano cadendo in uno stato di torpore. Fang Yu, il Clan Ji, i Coltivatori delle Distese del Nord e del Dominio Meridionale, Wang Lihai, Han Bei, Li Tiandao, Li Shiqi, e anche Xu Qing...


Tutti quanti sembrarono precipitare in una illusione. I loro volti si contorcevano e avevano i denti serrati. Occasionalmente lanciavano delle risate gelide, altre volte le loro espressioni erano vacue. Era tutto estremamente strano.


Il Qi Demoniaco si stava unendo attorno ai loro corpi, cominciando chiaramente a portare alcuni cambiamenti illusori.


Han Danzi continuava a prostrarsi al suolo. “Terra dei Tre Santi. Il potere dell'antenato ritorna, un'eredità per me, Han Danzi. Tutti i presenti sono miei oggetti sacrificali. I loro corpi cambieranno e i loro spiriti saranno assimilati. Se non moriranno nel processo, non saranno più dei Coltivatori, ma dei Demoni!


Diventeranno un'orda di Demoni e mi seguiranno quando userò il potere dell'antenato per dare battaglia ai Cieli!” Tremava mentre le sue parole echeggiavano attraverso il vortice.


Allo stesso tempo, il vortice che roteava attorno alla testa del Demone Maggiore non era più largo decine di migliaia di metri. Si era espanso ancora fino ad arrivare a quasi trecentomila metri di larghezza, cosa estremamente scioccante. A questo punto, il labbro superiore del Demone era diventato visibile.


Ora era possibile vedere che non aveva solo una ferita, ma tre. Una delle quali sembrava essere sulle sue labbra, facendo sì che la creatura non ne avesse due, ma quattro!


Erano anche visibili... delle zanne, nere e affilate! L'aspetto di questo Demone Maggiore era estremamente feroce!


Altro Qi Demoniaco si mise violentemente in moto e il frastuono divenne ancora più intenso.


Gli occhi di Meng Hao luccicarono. “Questa è l'antica Setta del Demone Immortale. Ke Jiusi non è morto. Non potrà ignorare cosa sta accadendo qui, vero? E riguardo Zhixiang? La sua indole è difficile da decifrare.


Quindi... perché Ke Jiusi non è ancora apparso?


Non importa. Non posso riporre le mie speranze in lui...” Sebbene potesse non curarsi molto degli altri, Xu Qing era lì. In più, gli altri gli dovevano un sacco di Pietre dello Spirito. Se ne fossero morti alcuni, lo avrebbe gestito. Però, se fossero morti tutti... beh, era qualcosa che non poteva accettare che accadesse.


I suoi occhi si riempirono di una luce brillante e lui prese un respiro profondo. Chiuse gli occhi per un attimo, poi li riaprì.


Quando lo fece, Meng Hao entrò... nell'Ottava Anima!


BOOM!


Il suo corpo fisico divenne ancora più forte. Nella Settima era alla fase della Recisione dello Spirito, ma nell'Ottava, raggiunse un livello ancora più terrificante. La sua base di Coltivazione esplose, non con il potere di sessantaquattro Anime Nascenti al grande cerchio della fase, ma con quello di centoventotto!


Un potere così incredibile causò dei profondi mutamenti. All'improvviso comparì nel centro del vortice, assalito dai venti turbinanti. Il frastuono lo avvolse quando comparvero quelli che sembravano innumerevoli fulmini senza forma.


La sua mano destra formò un pugno che sferrò contro il passaggio in alto. Il colpo non conteneva solo il pieno potere della sua base di Coltivazione, ma anche l'Incantesimo per l'Assorbimento delle Montagne!


Apparve la cima di una montagna enorme, la quale non era altro che... la Quarta Vetta! L'immagine era alquanto indistinta, ma non appena comparve, echeggiarono dei rombi. La scagliò verso il passaggio, mentre volava attraverso l'aria, alcune parti si disintegrarono e caddero di lato, ma quando raggiunse la sua destinazione era intatta ancora per metà.


La montagna sfrecciò alla massima velocità verso il passaggio e quando fu vicina, Meng Hao mormorò un'unica parola:


“Collassa!”


Non appena le parole lasciarono la sua bocca, la montagna illusoria si bloccò a mezz'aria, esplodendo ed emettendo un suono simile a un interminabile tuono. Il rumore superò il frastuono del vortice, trasformandosi in onde sonore che spazzarono il mondo.


A causa di questo suono, tutti gli altri, inclusa Xu Qing, furono scossi mentalmente. L'illusione che li aveva afferrati svanì temporaneamente e i loro occhi si schiarirono. Poi le facce si riempirono di incredulità.


Meng Hao alzò lo sguardo e ruggì: “Perché non ve ne siete ancora andati!?” Eseguì un gesto incantato a due mani e immediatamente esplose una tempesta di vento per combattere il vortice. Questo fu indebolito all'istante.


Fang Yu sussultò e abbassò lo sguardo su Meng Hao. Appariva in ansia, ma allo stesso tempo determinata. Il suo corpo guizzò quando si avvicinò a Xu Qing e la afferrò; anche lei stava fissando Meng Hao.


“Andiamo” disse. “Non smetterà di preoccuparsi finché tu resti qui!”


Xu Qing esitò, ma non si oppose. Si guardò alle spalle ancora una volta e una sensazione indescrivibile si gonfiò nel suo cuore. Ripensò a quella volta all'esterno della Grotta della Rinascita; era una scena molto simile a questa, in cui lei... non gli era stata di nessun aiuto.


I Coltivatori del Paradiso Meridionale stavano ansimando per lo stupore davanti alla scena terrificante che si stava svolgendo. Uno a uno iniziarono a volare verso il passaggio sopra le loro teste. Mentre sfrecciavano in aria e vi entravano, udirono la voce di Meng Hao.


“Ho salvato le vostre vite, il che significa che mi dovete un favore. Se oserete non pagarmi, non pensiate sia finita tra noi!”


Mentre tutti sparivano nel passaggio, il potere di espulsione li scaraventò verso l'alto. Nello stesso istante, la testa del Demone Maggiore emerse completamente dallo specchio!


In lontananza, Han Danzi osservava Meng Hao e gli altri che sparivano attraverso il passaggio.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



