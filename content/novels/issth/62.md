---
weight: 620
title: Capitolo 62 - Un'Ondata d'Assestamento
pubDate: 2025-03-17T11:17:34.766Z
tags:
    - issth
---


Appena la Punta Combattente dell'Inferno toccò l’area tra le sopracciglia di Yan Ziguo, un oscuro gelo cominciò a diffondersi rapidamente. In un batter d'occhio aveva ricoperto tutto il corpo. Si udì un suono di rottura e gli occhi di Yan Ziguo si allargarono. Le sue pupille si ridussero e un'espressione stupita gli riempì il volto. Poi, tutto il suo corpo si frantumò in pezzi neri e congelati e poi cadde a terra.


Originariamente, Meng Hao avrebbe voluto fuggire. Ma Yan Ziguo aveva fatto in modo che le sue vie di fuga fossero bloccate. Così Meng Hao aveva deciso di colpirlo.


Adesso che era parte del mondo della Coltivazione era ben consapevole della legge della giungla. Non attaccare andava bene, ma quando veniva il tempo di attaccare, bisognava essere senza compassione;  per evitare la morte.


Questo improvviso cambio di eventi causò la comparsa immediata di espressioni scioccate e  piene d’orrore sui volti dei circostanti discepoli della Setta del Vento Gelido. Le tre bestie di nebbia uscirono dalla pergamena di Meng Hao e si diressero verso di loro, urlando selvaggiamente.


Il loro aspetto era feroce e i loro ruggiti avvolsero l'area con una forte pressione. Sembravano tre masse di nebbia nera, mentre caricavano direttamente verso i Coltivatori, per poi schiantarsi contro.


Un'esplosione risuonò e un'espressione di shock comparve sul volto dell'Anziano Fratello Liu, un Coltivatore al nono livello di Condensazione del Qi. Si schiaffeggiò le mani e poi le agitò in avanti; una bandiera rossa volò in aria. Increspandola, provocò un grande incendio, che si diffuse per oltre trenta metri in ogni direzione. Le fiamme si scagliarono verso le bestie di nebbia.


Meng Hao ignorò gli altri Monaci Coltivatori, che erano nel caos più totale. Si mosse verso il basso, caricando dritto verso la donna con la perla azzurra. Poteva affermare con certezza che la perla fosse l'oggetto magico che manteneva l'incantesimo speciale.


Il suo viso si riempì improvvisamente d'ansia e si ritrasse in fretta. Ma Meng Hao era più veloce; fu su di lei in un istante. Agitò la mano, mantenendo la velocità, sputò del sangue dalla bocca. Terrificata, lasciò andare la perla, che volò via.


La donna poteva essere bella, ma la sua presenza qui l’aveva resa nemica di Meng Hao. La guardò freddamente, poi sollevò la mano con un gesto simile a quello di un artiglio. La perla fluttuò verso di lui e atterrò nella sua mano.


Appena la toccò, si udì un fragoroso ruggito. Le tre bestie di nebbia andarono completamente distrutte dalle fiamme dell’Anziano Fratello Liu quando si avvolsero attorno a loro, per poi dirigersi verso Meng Hao.


“Potrai anche avere molti tesori”, disse l'Anziano Fratello Liu con un'espressione sgradevole, “ma hai ucciso i membri della mia Setta del Vento Gelido. Sei morto!” I suoi compagni dietro di lui sembravano essere in condizioni molto pietose. Ma quello era d’importanza secondaria. Avrebbe avuto difficoltà a spiegare la morte di Yan Ziguo quando fosse tornato alla Setta. Non tentò di nascondere la sua intenzione di uccidere Meng Hao.


Meng Hao non disse nulla. Mentre l’incendio lo circondava, la mano sinistra accarezzò la borsa da trasporto e apparve una grande rete nera. La lanciò in aria verso il cielo. Passò attraverso le fiamme, spegnendole istantaneamente. La rete si espanse, crescendo sempre di più, dirigendosi verso l'Anziano Fratello Liu.


Il volto dell'Anziano Fratello Liu si contorse. Sollevò la mano destra, che brandiva il contenitore di giada e la colpì. All'improvviso, il suo corpo divenne sfocato e scampò appena alla traiettoria della rete. Dietro di lui, due dei discepoli finirono nella rete. La rete irradiava un calore intenso, che istantaneamente bruciò i loro vestiti. In un momento i loro corpi vennero carbonizzati e cominciarono a cadere a pezzi.


Si udirono urla orribili, facendo impallidire i restanti discepoli della Setta del Vento Gelido. Tremavano dalla paura. Anche l'Anziano Fratello Liu guardò con gli occhi spalancati. Non avrebbe mai immaginare che Meng Hao potesse avere oggetti magici come questo.


Anche mentre tutto ciò stava accadendo, Meng Hao continuò a muoversi, la mano destra afferrò la perla e la distrusse. Il gigantesco incantesimo di protezione che copriva l'area brillò e poi cominciò a disperdersi. La mano sinistra di Meng Hao tracciava il simbolo di un incantesimo rivolto al prezioso ventaglio. Afferrò la lancia d'argento mentre le sedici piume del ventaglio lo circondarono formando uno scudo, che poi condusse avanti, verso un buco nell'incantesimo ormai dissipato.


"Vuoi scappare? Smettila di sognare!" L'Anziano Fratello Liu puntò alla fronte, dopo di che l’aura di una spada uscì dalla bocca. Una piccola spada volante traslucida delle dimensione di un dito. Un'aura scintillante proveniva dalla spada che partì verso di Meng Hao.


Meng Hao si mosse velocemente mettendosi in fuga. Agitò la  mano dietro di lui e la rete nera vibrò. I due Coltivatori catturati vennero tagliati completamente a pezzi. La rete cominciò a rotolare, trascinando le borse da trasporto insieme a lei mentre volava verso la manica di Meng Hao.


A quel punto, la spada cristallina e brillante dell'Anziano Fratello Liu aveva quasi raggiunto Meng Hao. Stava per arrivare su di lui quando avvertì un pericolo imminente. Non era in grado di resistere al potere di un Coltivatore al nono livello della Condensazione del Qi. Vedendo la ferocia dell’aura della spada, gli occhi di Meng Hao brillarono. Le sedici piume rotearono insieme e andarono a creare sedici spade che finirono per schiantarsi contro la spada cristallina dell'Anziano Fratello Liu.


Una fragorosa esplosione ne conseguì. Otto delle sedici piume furono distrutte, e la spada cristallina venne deviata. Le altre otto piume tornarono a formare un ventaglio sotto i piedi di Meng Hao. Tuttavia, il ventaglio era chiaramente più lento di prima.


"Con meno piume, la tua fuga non sarà abbastanza veloce!" disse l'Anziano Fratello Liu con una risata selvaggia. Eppure, mentre le parole uscivano dalla bocca, gli occhi gli si spalancarono. Meng Hao batté la borsa da trasporto, dopo di che uscirono altre otto piume identiche. Il prezioso ventaglio era ancora una volta integro e Meng Hao si trasformò in una figura di luce sfocata mentre fuggiva in lontananza.


"Dannazione!" L'intento omicida dell’Anziano Fratello Liu aumentò ancora di più. Corse alla sua ricerca. Vedendo questo, ai discepoli restanti restava poca scelta, dovevano seguirlo. Stringendo i loro denti, presero gli oggetti magici e iniziarono a rincorrerlo.


Solo la femmina, la cui base di Coltivazione non era abbastanza forte, esitò e non li seguì.


Meng Hao si fermò sul suo ventaglio, la faccia era cupa, l'aura di morte fuoriusciva ancora dal suo corpo. Estrasse le due borse da trasporto che aveva appena ottenuto e ne guardò il contenuto. Gli oggetti magici e gli elisir medicinali all'interno erano di poco valore per lui. Ma trovò tre perle bianche, oggetti di cui aveva sicuramente bisogno.


Ne prese una che subito cominciò a succhiare l'aura di morte. Nell'arco di circa dieci respiri era diventata completamente nera e incapace di assorbire altro.


Meng Hao aggrottò la fronte, guardando la perla per un attimo prima di farla cadere.


"Non posso fare alcuna copia al momento. Una volta che mi sarò liberato di queste persone, potrò fare alcune copie della perla. Queste si occuperanno del problema dell'aura di morte che attira l'attenzione della gente.” Si voltò per vedere la forma di un tuono. Un brillante bagliore circondò l'Anziano Fratello Liu della Setta del Vento Gelido mentre era alla ricerca di Meng Hao. Dietro di lui, sul terreno, si potevano intravedere tre figure che correvano a tutta velocità.


"Quelle tre persone non sono niente," mormorò Meng Hao a se stesso. "Ucciderle non sarà un problema. Ma quel tipo, Liu, è al nono livello di Condensazione del Qi. Ha anche un sacco di oggetti magici. Nella nostra breve battaglia di poco fa, non aveva usato nemmeno una magia. Scontrarsi con lui non avrebbe portato a nulla di buono ..." Apparve un sorriso sul suo viso. Anche se l'Anziano Fratello Liu era al nono livello, non poteva avere altrettanti elisir medicinali come Meng Hao. Avrebbe continuato a correre fino ad esaurire le sue scorte.


Il piano si definì nella sua mente, agitando la borsa da trasporto, recuperò tre Elisir dello Spirito Terrestre, che mise in bocca. Si sentì un po’ dispiaciuto.


"Ho sprecato otto piume duplicate, e ora devo sprecare anche gli elisir medicinali. Se continuo a combattere in questo modo, diventerò sempre più povero. Ho anche dimenticato di afferrare la borsa da trasporto di Yan Ziguo. Devo stare più attento in futuro.” Si sentì un po' depresso. Gli Elisir dello Spirito Terrestre infusero nuova energia spirituale nel suo corpo. La sua velocità aumentò.


Il tempo passò, e presto il sole tramontò. Meng Hao andò al massimo della velocità per tutto il tempo. A volte si muoveva sul prezioso ventaglio, altre volte andava a piedi. L'Anziano Fratello Liu lo inseguì per tutto il tempo, ridendo cupo. Meng Hao era molto più esperto adesso. Anche se muoversi con la spada volante non era veloce quanto con il prezioso ventaglio, era ancora completamente a proprio agio.


Lontano da lui, i tre discepoli della Setta del Vento Gelido che erano stati trascinati nella caccia si stavano lamentando e gemendo. Non osavano però rinunciare, per paura di suscitare l’ira dell’Anziano Fratello Liu.


Meng Hao si affrettò mentre calava il crepuscolo. Improvvisamente, la sua espressione cambiò. L'aura di morte che emetteva continuamente dal suo corpo stava galleggiando in lontananza. Il suo cuore cominciò a battere. Guardò in quella direzione e improvvisamente vide un fascio di luce prismatica attraversare l'aria. Dietro quel fascio c'erano dieci o più figure che correvano a piedi.


Il fascio di luce si rivelò essere di due persone. Entrambe avevano circa venticinque o ventisei anni ed erano all'ottavo livello di Condensazione del Qi. Ognuno si trovava su un flauto verde di giada, di quasi due metri di lunghezza. I loro occhi brillavano come fulmini, specialmente quelli di uno di loro, che indossava un abito rosso. Dalla potenza emanata dalla sua base di Coltivazione, era chiaramente solo ad un passo dall'entrare nel nono livello di Condensazione del Qi.


Tra le persone che lo seguivano a piedi c'era Sun Hua. Portava una perla in mano e assorbiva l'aura di morte.


"Allora sei ancora nello Stato di Zhao, Meng Hao!" Disse Sun Hua con una forte risata. Fissò con avidità Meng Hao. "Anziano Fratello Zhou, Anziano Fratello Xu, questo è Meng Hao. Ha il tesoro del Patriarca Affidabilità. Anche la Setta del Fato Viola è interessata! Li ha ingannati e ha suscitato la loro ira. Ha sicuramente ancora con sé quell'oggetto!" Parlava con entusiasmo mentre pensava al tesoro che possedeva Meng Hao. Sognava di mettere le mani sull'oggetto da quando aveva assistito a quello che era successo quel giorno.


Fortunatamente, aveva incontrato l'Anziana Sorella Han della Setta del Vento Gelido pochi giorni prima. Durante un momento d’intimità, era stato in grado di convincerla a dargli alcune informazioni riguardo Meng Hao. Poi, aveva trovato immediatamente alcuni Anziani Fratelli della Setta e aveva cominciato ad utilizzare la perla che assorbiva l'aura di morte per rintracciare Meng Hao.


Quando riuscirono ad individuare l’Anziano Fratello Liu inseguire Meng Hao come un fulmine, con un intento omicida dipinto sul volto, le loro espressioni  erano cambiate.


Gli occhi di Sun Hua guizzarono, e le due figure nell'aria, Zhou e Xu, emisero degli sbuffi freddi. Si spostarono per bloccare la strada a Meng Hao, le dita tracciavano simboli incantati. I flauti sotto i loro piedi cominciarono ad emettere suoni terribili, accompagnati da sottili sbuffi di nebbia. La nebbia si trasformò in una mano gigantesca che caricò contro Meng Hao.


"Dannazione!" disse Meng Hao, gli occhi che brillavano. Sollevò la mano destra, e subito, apparve un Pitone di Fuoco di venti o trenta metri. Irradiando un intenso calore, volò nell'aria per scontrarsi con la mano volante.


Meng Hao fece scorrere la manica destra, dopodiché apparvero due spade di legno.  Brillavano intensamente, divennero le zanne del Pitone di Fuoco mentre quello avanzava.
                                


                                



