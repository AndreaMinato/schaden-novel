---
weight: 620
title: Capitolo 620 - La Testa di Notte!
pubDate: 2025-03-17T11:17:34.948Z
tags:
    - issth
---


Al momento, una moltitudine di archi di luce elettrica ballavano avanti e indietro sul cervello tremante del vero spirito Notte.


Nello stesso tempo, si sentirono esplodere ed echeggiare all'esterno degli ululati in grado di scuotere la mente.


Il volto di Meng Hao tremò quando sentì in sé un'intensa sensazione di grave crisi. Poteva percepire delle fluttuazioni terrificanti e un'aura che sembrava capace di distruggerlo con una singola esplosione improvvisa.


Percepì un intorpidimento sulla sua testa mentre, senza esitare, metteva via lo specchio di rame; poi volò alla massima velocità possibile verso la via d’uscita.


Il passaggio una volta sembrava essere una fossa profonda, ma a causa dell'aura del risveglio di Notte, era cambiato radicalmente. Si muoveva, ondeggiando, come se il passaggio fosse in realtà una parte del corpo del vero spirito Notte!


La faccia di Meng Hao sbiancò e spinse per andare più rapido. Ora si trovava all'apice dell'Ottava Anima e si muoveva più veloce di un fulmine mentre si sparava nel corridoio.


ROAR!!!


Un boato scioccante echeggiò sia da sotto che da sopra. Tutto nella Setta del Demone Immortale si scosse violentemente e cominciò a cadere in pezzi.


La distruzione era chiaramente visibile a Meng Hao. Poteva vederla con i suoi occhi, perché le pareti che lo circondavano sembravano coperte da un filamento parzialmente trasparente. Attraverso questo, Meng Hao vide le terre che si crepavano e si frantumavano a strati, per poi cadere verso il basso.


Mentre guardava indietro attraverso un passaggio simile a una fossa, Meng Hao lo riconobbe improvvisamente come un canale!


Questo passava nel cervello del vero spirito Notte, ed lui si trovava proprio nel mezzo, muovendosi con una velocità folle e senza precedenti.


Poi, cominciò ad ansimare: si stupì nel constatare che il canale si stava effettivamente sollevando in aria.


"Non è solo questo passaggio ad innalzarsi. In realtà ... questo passaggio ... fa parte del corpo del vero spirito Notte! Quando si muoverà, apparirà dall'interno della terra!" La mente di Meng Hao tremò mentre guardava attraverso le pareti semitrasparenti la terra crollare ovunque. Poteva anche sentire il movimento del passaggio mentre si spostava verso l'alto.


Dopo essere passati più di dieci respiri, una luce bianca accecante annebbiò la vista di Meng Hao. Un enorme boato riempì il passaggio, mentre era completamente sollevato da terra, finché non fu a mezz'aria sopra la Setta del Demone Immortale!


A questo punto, Meng Hao aveva attraversato circa il settanta per cento del canale, avendo solamente il trenta percento di distanza dall'uscita. Questo ora stava tremando violentemente, e la faccia di Meng Hao era pallida. Attraverso le pareti semitrasparenti, poteva vedere che fuori ...


Le fessure coprivano tutte le terre della Setta del Demone Immortale. La maggior parte delle varie aree furono completamente distrutte, come se una creatura enorme si stesse sollevando.


Le rocce rotolavano lungo i fianchi delle sette vette montuose, non potevano sopravvivere a questa incredibile catastrofe.


La prima a crollare fu la Terza Vetta!


Quando le terre intorno a essa collassarono e crollarono, la vetta montuosa cominciò a inclinarsi di lato e affondare ...Tuttavia, mentre la guardava, Meng Hao ebbe la strana sensazione che ... la Terza Vetta non stesse effettivamente collassando. In realtà, sembrava esserci una forza incredibile che la faceva inclinare di lato.


Non ne poteva essere sicuro, ma quella sensazione era intensa.


Poi, mentre il passaggio semitrasparente vibrava rapidamente, Meng Hao vide qualcosa ... che non avrebbe mai potuto dimenticare.


Vide una testa incredibilmente grande. Così grande che era impossibile stimare esattamente di quanto lo fosse. Ed era visibile solo per metà!


Sembrava una testa umana, tranne per l'assenza dei capelli, ed era invece completamente ricoperta di squame grigio scure. Incredibilmente, questa testa ... sembrava racchiudere tutte le terre della Setta del Demone Immortale!


Il cuoio capelluto di Meng Hao si intorpidì e la sua bocca si seccò. Era assolutamente incapace di determinare quanto fosse grande questa testa!


Vide anche che il passaggio semitrasparente in cui si trovava, era in realtà un'enorme antenna attaccata alla sommità della testa! Era un'antenna simile a un tubo, apparentemente usata per respirare!


Ciò che spinse la mente di Meng Hao a tremare con ancora più incredulità fu che la Terza Vetta precedentemente inclinata e ribaltata ... in realtà ... si era fermata dopo aver raggiunto un certo angolo e non stava più collassando.


Questo perché ... la Terza Vetta non era parte della terra, ma collegata alla testa. Più precisamente, la Terza Vetta era in realtà un enorme corno che cresceva dalla cima della Testa!


"Questa ... questa è ... il vero spirito Notte?" Pensò Meng Hao, fissando con occhi spalancati.


Non era l'unico a vedere ciò. Gli altri Coltivatori del Paradiso Meridionale che erano riuniti fuori dalla Prima Vetta guardavano con facce pallide. Nello stesso tempo, il luogo in cui si trovavano iniziò a collassare. Apparve un enorme buco, un passaggio verso il cielo stellato dove tutti entrarono senza esitazione.


I loro corpi cominciarono a emettere una luce bianca, che sembrava separarli dall'antica Setta del Demone Immortale, e a diventare trasparenti; a quanto pare, non sarebbe passato molto tempo prima di scomparire completamente.


Contemporaneamente, le strisce di luce stellare scendevano da tutte le direzioni, trasformandosi in un fiume di stelle, ad indicare il ritorno al Paradiso Meridionale. Era tempo di lasciare la buona fortuna della Setta del Demone Immortale.


"Meng Hao!" gridò Xu Qing interiormente. Si morse un labbro mentre la luce soffusa cominciava ad avvolgerla. A poco a poco divenne trasparente, ma i suoi occhi ansiosi erano concentrati nella direzione di Meng Hao nella Setta del Demone Immortale.


Anche Fang Yu era ansiosa. Le sue mani erano serrate in un pugno mentre osservava la Setta del Demone Immortale collassare. "Sbrigati, Meng Hao. Esci da lì!"


Per quanto riguarda gli altri Coltivatori del Paradiso Meridionale, tutti erano pieni di emozioni complesse.
Furono travolti dallo stupore per l'improvvisa svolta drastica degli eventi della Setta del Demone Immortale. Nello stesso tempo, erano anche pieni di pensieri inenarrabili e in conflitto sul conto di Meng Hao.


Lo volevano morto, per poter essere assolti dai propri debiti. Tuttavia, se non fosse stato per le azioni di Meng Hao, ora tutti sarebbero morti. Era stata una gentilezza da parte sua.


Diversi pensieri li riempivano mentre guardavano in silenzio.


Meng Hao era spaventato dalla sua mente. Per quanto ne sapeva, aveva davvero messo in moto qualcosa di epico ...


"Tutto quello che ho fatto è stato tirare fuori uno specchio del cavolo, giusto ...?" Pensò, serrando la mascella. Continuò a correre il più velocemente possibile verso l'uscita del passaggio semitrasparente.


Tuttavia, fu a questo punto che, circondato dalle terre che crollavano, la testa del vero spirito Notte cominciò lentamente a sollevarsi. Un lamento riecheggiò in tutte le direzioni ancora più scioccante di prima.


La Seconda Vetta, la Quarta Vetta, la Prima Vetta, la Quinta Vetta ...


Tutto tremò violentemente e si alzò in aria. Innumerevoli pietre e massi caddero e furono scoperti quattro scioccanti corni!


L'antenna ondeggiava e, nello stesso tempo, l'uscita apparve poco più avanti. Anche mentre Meng Hao stava per fuggire ... Notte, la cui testa era ormai emersa a metà dalle terre che crollavano, improvvisamente inspirò.


Ciò fece sfrecciare un'enorme forza aspirante attraverso il passaggio semitrasparente. Meng Hao fu completamente incapace di controllare il suo corpo. Gli occhi si spalancarono mentre veniva risucchiato.


Pieno di shock, liberò tutta la potenza della sua base di coltivazione. La mano destra si allungò di lato e afferrò un rampicante...


Come poteva Meng Hao non vedere che ognuno di questi formava in realtà i capelli nell'antenna del vero spirito Notte ...?


Non appena l'afferrò, smise di muoversi. Tuttavia, solo un attimo dopo, il rampicante si spezzò. Gli occhi di Meng Hao si spalancarono mentre veniva risucchiato di nuovo. Tutte queste cose accaddero solo nello spazio di una decina di respiri. Per Meng Hao, però, sembrava un'eternità.


"Se questo è il respiro del vero spirito Notte ..." pensò. "La respirazione comporta l'inalazione e l'espirazione. Se questa è l'inspirazione, allora dev'essere seguita dall'espirazione! È tempo di giocare!"
Con ciò, i suoi occhi si riempirono di determinazione. C'era poco altro da fare ora, tranne scommettere.


Continuò ad afferrare i rampicanti e a impiegare tutta la potenza della sua base di coltivazione per cercare di rallentare i movimenti. Passarono dieci respiri. Sotto di lui, poteva vedere la fine del passaggio e, ancora una volta, il cervello del vero spirito Notte. Tuttavia, fu a questo punto che l'inalazione terminò. Fu seguita da una forza intensa ed esplosiva nella direzione opposta.


Gli occhi di Meng Hao brillarono. Il boato gli riempì il corpo e il sangue gli uscì dalla bocca. Sotto il potere della forza, si sparò verso l'alto. I suoi occhi si riempirono di follia e la sua base di coltivazione esplose, aggiungendo ancora più velocità.


L'intero processo non durò nemmeno dieci respiri di tempo. Il corpo di Meng Hao rimbombò ed improvvisamente ... si sparò direttamente fuori dall'antenna.


Quando volò via, le terre della Setta del Demone Immortale collassarono e si distrussero completamente.
La Sesta e la Settima Vetta si scossero violentemente. Sotto di loro si rivelò ... una testa grande quanto più della metà delle terre della Setta del Demone Immortale.


Aveva caratteristiche umane, ma era coperta da squame grigio scure. Aveva sette enormi corna e una lunga antenna, la cui estremità brillava di una luce verde.


I suoi occhi erano semiaperti e all'interno si vedeva l’assenza del risveglio. C'era anche un'energia scioccante e indescrivibile che pulsava fuori dal suo corpo.


Questo era ... il vero spirito Notte!


Aveva sette corna che potevano formare montagne e, anche se la testa era emersa solo per metà, la sua aura scioccante era tale che chiunque la guardasse non poteva fare a meno di sentire la propria mente tremare.


Meng Hao si sparò alla massima velocità. Lui stesso non era nulla in confronto. Non poté fare a meno di ripensare all'unica cosa che potesse essere paragonabile, e quello era il Patriarca Affidabilità, con lo Stato di Zhao sulle sue spalle.


"Tutto ciò che ho fatto è stato prendere uno specchio del cavolo! Può davvero stimolare il risveglio di questa cosa?!?!" Il sudore si riversò sulla fronte di Meng Hao mentre si sparava verso la posizione degli altri Coltivatori del Paradiso Meridionale, che stavano tutti fissando stupiti il vero spirito Notte.


Le loro menti erano piene di boati ed erano incapaci persino di pronunciare una mezza frase. Nello stesso tempo, erano sul punto di diventare completamente trasparenti, simili a ombre.


Meng Hao volò più veloce che poteva, usando tutta la potenza della sua base di coltivazione, il fumo verde, la luna nera. Tuttavia, quasi nello stesso momento in cui raggiunse l'uscita, dietro di lui, il vero spirito Notte pronunciò il primo suono che non era un lamento.


"NOTTE!!"


Capitolo tradotto da Diletta David


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



