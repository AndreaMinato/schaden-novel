---
weight: 624
title: Capitolo 624 - Nobili Intenti!
pubDate: 2025-03-17T11:17:34.949Z
tags:
    - issth
---


Quando riecheggiò la voce dalla Montagna della Reincarnazione, questa fu pervasa da un boato. Mentre il fumo nero si levava in cielo, dalla montagna emerse un enorme bastoncino di incenso che bruciava. Stava dritto a mezz'aria, circondato dalla nebbia.


L’incenso bruciava lentamente, emanando un fumo che si unì alla nebbia che lo circondava così che in pochi sarebbero riusciti a comprendere la differenza tra i due. Rese impossibile capire se la nebbia si celasse nel fumo o se il fumo avesse dato origine alla nebbia.


La voce arcaica riecheggiò ancora nel silenzio. “Se non avrai fornito una risposta nel momento in cui l’incenso si spegnerà, allora il fuoco della Montagna della Reincarnazione non ti cederà nemmeno mezza porzione di luce”.


Dopo ciò, il mondo rimase in silenzio. Meng Hao era confuso, guardava la Montagna della Reincarnazione. Riuscì a vedere che il fumo nero e le fitte fiamme venivano emanati dalla bocca del vulcano. Sembrava che tutto il mondo fosse fatto di fumo e fuoco.


Il cielo aveva lo spazio per dieci parti di luce. Lui ne aveva ottenute sette dalla Montagna del Demone della Terra del Gelo e dalla Montagna del Demone di Sangue. In questo momento, le tre parti rimaste erano coperte dal fuoco e dal fumo. Tutto era confuso e annebbiato…


In particolare, era impressionante il fatto che la foschia colpisse le altre sette parti di luce nel cielo. Ad un primo sguardo, ogni cosa sembrava ricoperta di fumo. Provare ad alzare lo sguardo verso le due Sacre Terre in alto era come provare a guardare i fiori nella nebbia o la luna nelle acque torbide.


“Se fossi al suo posto, che cosa farei?” pensò Meng Hao. La Montagna della Reincarnazione non richiedeva un inchino ma, invece, il cuore e la mente. Richiedeva l’essenza della persona, qualcosa che non poteva essere consumata dallo scorrere del tempo.


Ke Jiusi continuava ad osservare pensieroso. Molto tempo fa, aveva ottenuto le stesse qualifiche di Meng Hao. Tuttavia, davanti alla Montagna della Reincarnazione era riuscito ad ottenere solo due parti di luce. Questo lo aveva lasciato con un cielo riempito da otto parti. Alla fine, non era riuscito a raggiungere le Sacre Terre.


Mentre guardava Meng Hao adesso, si ricordò di se stesso tanti anni prima, quando si era risvegliato per scoprire che la Setta del Demone Immortale era in rovina e lui era da solo.


Le pupille del vero spirito Notte si restrinsero mentre fissava Meng Hao. Sapeva che dei nove inchini e delle tre montagne del Secondo Cielo, la Montagna della Reincarnazione fosse quella più ardua! Questo perché… questa montagna faceva una prima richiesta sul cuore, una seconda sul Dao e una terza sulla reincarnazione!


“Quale sarà la sua risposta?” pensò Notte. In base alle sue stime, Meng Hao non era la persona che lui e il Signor Li stavano aspettando. Non era destinato ad essere il successore. Tuttavia, Notte era molto curioso riguardo a ciò che Meng Hao avrebbe detto in risposta alla domanda della Montagna della Reincarnazione.
In questo momento, il vero spirito Notte e Ke Jiusi avevano notato entrambi qualcosa, sebbene non sembrasse preoccuparli. Nell'aria lontano, all'orizzonte, era comparsa una sagoma e stava fissando Meng Hao.


Era una donna, dall'aspetto piuttosto provocante ed estremamente bella. Naturalmente era… Zhixiang!


Tutte le persone del Paradiso Meridionale erano andate via. Erano rimasti solo Meng Hao e Zhixiang!


A differenza di Meng Hao, il motivo per cui Zhixiang non era andata via era che non aveva alcuna intenzione di tornare al Pianeta Paradiso Meridionale. Se non fosse stato per Meng Hao che all'improvviso aveva ottenuto le qualifiche per l’eredità, se ne sarebbe andata già da tempo.


Guardò in direzione di Meng Hao e della terza Montagna del Demone, con un’espressione sia assente che carica di emozioni complesse.


“Il presagio dei membri onnipotenti della Setta, giunto a spese di generazioni di abilità accumulate, indicava che il successore del Signor Li sarebbe emerso dal Pianeta Vittoria Orientale. Solo poche persone nella Setta ne sono a conoscenza.


Meng Hao proviene dal Pianeta Paradiso Meridionale. Non è lui la persona stabilita dal fato per essere il successore”. Zhixiang si lasciò andare ad un delicato sospiro.


Un istante dopo, gli occhi di Meng Hao brillarono.


“Vi sono molte risposte possibili alla domanda posta dalla Montagna della Reincarnazione”, pensò. “Si potrebbero suggerire molte teorie. Se assumessi l’identità di quello schiavo della Montagna della Reincarnazione, allora avrei davanti a me molte alternative”. La mente di Meng Hao fu attraversata da centinaia di idee. Dopotutto, era un discepolo e ricordava ancora nitidamente le Prove Imperiali che aveva svolto nello Stato di Zhao, nonostante fosse accaduto centinaia di anni prima.


Inconsciamente, analizzò gli indizi forniti dalle parole che gli erano state dette.


Trascorsa qualche decina di respiri, i suoi occhi iniziarono a splendere intensamente. Aprì la bocca per parlare, ma rimase sorpreso nello scoprire che non riusciva a dire ad alta voce la risposta che aveva formulato.


Era come se in questo momento la sua bocca fosse stata sigillata e lui fosse muto!


La mente di Meng Hao tremò quando guardò la Montagna della Reincarnazione.


Ke Jiusi guardò Meng Hao e poi disse lentamente: “La Montagna della Reincarnazione pone tre domande, poi sigilla la tua bocca. Qualsiasi risposta che non è conforme alla tua anima non potrà essere pronunciata. Questa prima domanda è rivolta al tuo cuore.


Apri la tua mente e il tuo cuore. Cerca nella tua anima. Cerca la vera risposta dentro di te e riuscirai a dirla ad alta voce. Stai cercando il tuo cuore, la tua natura, te stesso”. Negli occhi di Ke Jiusi balenò uno sguardo profondo.


Meng Hao rimase in silenzio ancora per un po’. Guardò il bastoncino di incenso e vide che un terzo si era già spento. I suoi occhi furono pervasi da uno sguardo complesso, dopodiché li chiuse.


Tutto taceva…


“Su questa montagna c’era uno schiavo avvizzito che ha detto che la vita è dolore”, pensò Meng Hao. “Ha desiderato liberarsi dal mare di amarezza. Quel mare è come una fiamma ineludibile che può bruciare ogni cosa. Dopodiché ha chiamato questo posto Fiamma Morente e ha giurato solennemente che avrebbe distrutto il mare di amarezza. Avrebbe garantito a tutti gli esseri viventi di non vivere più l’amarezza ma, invece, la libertà!


Quella è stata la sua scelta. Forse quella persona non era altri che uno dei tre illustri Demoni Maggiori della Nona Montagna e Nono Mare, il Demone della Fiamma Morente!


Non so come siano comparsi gli altri due Demoni Maggiori di queste Montagne del Demone, ma riguardo alla Montagna della Reincarnazione, se anche un solo schiavo è riuscito a diventare un Demone Maggiore… allora questa montagna rappresenta uno sprezzo verso i Cieli!”. Meng Hao fece un respiro profondo e poi si calmò interiormente.


“Se fossi in lui… davanti al mare di amarezza, che cosa farei?” sussurrò Meng Hao. “Farei la stessa cosa che ha fatto lui, un giuramento per distruggere il mare di amarezza? Oppure… prenderei una decisione diversa?”. Poco a poco, dimenticò di trovarsi nella Setta del Demone Immortale. Si dimenticò di ogni cosa mentre sprofondava nella sua stessa anima.


Sussurrò tra sé, alla ricerca della risposta vera nelle profondità del suo io.


All'improvviso ebbe una visione: lui era uno degli schiavi della Montagna della Reincarnazione. Continuava a scalare la montagna, lottando per raggiungere la vetta e la fossa di fuoco. Alla fine, vi saltò dentro per essere arso dalle fiamme e dalle rocce fuse.


Quando riaprì gli occhi, si trovò ai piedi della montagna, dove iniziò nuovamente a percorrere la stessa strada di prima. Ancora e ancora accadde questo, un ciclo infinito.


“Aveva ragione, ma anche torto”, sussurrò Meng Hao.


“Questo può essere visto come un mare di amarezza, ma anche… no. Se si ritiene che tutto sia amarezza, allora lo è. Se si ritiene che tutto non sia amarezza, allora non lo è.


Saltare nella fossa di fuoco rappresenta la morte. Ricomparire ai piedi del vulcano rappresenta la nascita. Scalare la montagna rappresenta il processo della vita…


Non giurerei di eliminare questo posto. E non affonderei nemmeno me stesso nella codardia. Quello che ho… è l’ostinazione di mettere il mio piede ovunque io desideri. Controllo il mio stesso fato. Potrei non essere in grado di controllare la mia nascita, ma posso decidere come morire.


E la destinazione finale di certo NON sarà la fossa sulla cima del vulcano”. Anche se stava sussurrando, la voce di Meng Hao in realtà riecheggiò lungo tutta la Setta del Demone Immortale, sebbene lui non se ne rendesse conto.


La visione di Meng Hao cambiò. La sua incarnazione come schiavo avvizzito non era più conforme al ciclo. Non saltò nella fossa ardente ma, invece, rimase fuori dal vulcano. A differenza degli altri schiavi avvizziti attorno a lui, alzò lo sguardo al cielo, con l’espressione non più assente ma carica di emozioni.


Era come se… si fosse risvegliato. Era come se su un dipinto in bianco e nero all'improvviso fossero stati spruzzati i colori.


Voltò le spalle alla fossa ardente e iniziò a incamminarsi lontano dalla montagna. Si lasciò cadere nel baratro, andando contro la fossa infuocata… alla fine, sul suo volto comparve un sorriso.


“Il cammino della vita non va solo dai piedi alla cima della montagna…” disse con voce delicata. Nella sua mente, l'incarnazione come schiavo avvizzito cadeva dalla Montagna della Reincarnazione. Non si voltò per guardare indietro, invece avanzò verso l’orizzonte.


Alle sue spalle, un numero infinito di persone continuava a ripetere le stesse azioni, giorno dopo giorno sulla Montagna della Reincarnazione. Riguardo a lui, si allontanò sempre di più…


“Se si crede che questo sia un mare di amarezza, allora sarà un mare di amarezza. Se si crede che sia semplicemente una scena sul percorso della vita, allora sarà una scena… il mare di amarezza non finisce mai, ma la scena si.


Questa è la mia risposta”.


Meng Hao aprì gli occhi.


In quel momento, udì la sua voce riecheggiare attorno a sé.


Ke Jiusi era scosso internamente mentre guardava Meng Hao. La sua risposta superava di gran lunga quello che avrebbe potuto prevedere. Aveva supposto che lui avrebbe deciso di distruggere il mare di amarezza e poi rinascere.


“Se non muore prematuramente”, pensò Ke Jiusi, “allora le possibilità per il suo futuro sono inestimabili!”. Lo stupore nei suoi occhi si trasformò poco a poco in ammirazione. “La base di Coltivazione non è assolutamente vicina alla mia, ma il cuore… è di gran lunga più grande!”.


Il vero spirito Notte era ancora più stupito. Fissava Meng Hao con la mente che tuonava. Nella sua riecheggiavano le parole di Meng Hao: “Il mare di amarezza non finisce mai, ma la scena si”.


“Una scelta di questo tipo sembra semplice”, pensò Notte, “ma se la si esamina con attenzione… la sua ambizione supera di gran lunga quella delle altre! La composizione del suo essere interiore è infinitamente grande!


Per lui il mare dell’amarezza può essere paragonato ad una scena lungo il cammino della vita! Più viaggia, più scene incontrerà!


La reincarnazione analizza il cuore. Indaga sull’essenza di una persona, la natura di una persona e l’io di una persona. La sua risposta non può essere falsa. La volontà di quest’uomo… sebbene detto con leggerezza, può far tremare i Cieli!”.


All'orizzonte, Zhixiang respirava con affanno. Da tempo era giunta alla conclusione che Meng Hao fosse fuori dall'ordinario. Ma adesso che aveva udito personalmente l’espressione del suo cuore, d’un tratto si rese conto di averlo sottovalutato.


“La sua scelta rappresenta il suo cuore. Non importa che si parli di Paradiso Meridionale o della Nona Montagna e Nono Mare, se lui riesce a sopravvivere allora tutto quello che c’è qui sarà solo una sosta lungo il suo cammino.


Mentre avanzerà, ogni cosa sulla faccia della Terra sarà costretta a non fare altro che osservarlo camminare verso l’orizzonte…”.


In questo momento, non era più visibile alcuna nebbia o alcun fuoco provenire dalla Montagna della Reincarnazione. Ogni cosa era avvolta da un silenzio incredibile.


Meng Hao guardò la Montagna della Reincarnazione, che parve ricambiare lo sguardo.


Dopo lo spazio di qualche respiro, si poté udire un boato impressionate che divise il Cielo e la Terra. Tutto iniziò a tremare.


“Dovrei concedergli dei favori con grandi ambizioni!” disse la voce cupa e antica. Le parole della voce riecheggiarono in ogni direzione, chiara approvazione di Meng Hao.


Al contempo, delle fiamme che illuminarono il firmamento sfrecciarono nel cielo infinito. Prima, c’erano sette parti di luce ma adesso la luce si era espansa poiché era stata aggiunta un’altra parte.


Tutto il cielo fu illuminato intensamente dalle otto parti che sembravano legarsi direttamente al Terzo Cielo. Le due Sacre Terre stavano diventando sempre più nitide.


Ci fu anche un’incredibile energia della natura che esplose dall'interno della Montagna della Reincarnazione e poi sfrecciò verso Meng Hao.


Il suo corpo tremò quando la sua base di Coltivazione iniziò ad aumentare.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



