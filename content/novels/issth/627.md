---
weight: 627
title: Capitolo 627 – Un Vero Uomo!
pubDate: 2025-03-17T11:17:34.949Z
tags:
    - issth
---


“Accettato!” disse la Montagna della Reincarnazione.


Quando il suono echeggiò, una luce brillante circondò la montagna. Trapassò il cielo, riempiendolo con dieci porzioni di luce. Nove erano già state accese.


Ora, la luce era penetrante e illuminava tutto completamente!


La luce splendeva dall'alto, colmando il mondo con la sua brillantezza e rendendo le due Sacre Terre perfettamente chiare.


Ora, un'alta pagoda era visibile sull'altra Sacra Terra e su di essa c'era un grande carattere.


Fang!


In passato il Signore Li aveva due grandi generali che erano la base delle due Sacre Terre. Nelle generazioni successive, uno dei generali cominciò a essere chiamato Ji. L'altro si chiamava Fang; così era e sempre lo sarebbe stato!


La mente di Meng Hao tremò e lui prese un profondo respiro. Una a una, le nove Anime Nascenti che gli giravano attorno rientrarono nel suo corpo per sedersi a gambe incrociate nella regione del dantian. Mentre ritornavano, la base di Coltivazione aumentò ancora. Poteva percepire che ora possedeva il potere della Nona Anima!


Era uno spaventoso potere equivalente a una base di Coltivazione di 256 Anime Nascenti al grande cerchio della fase, così come un corpo fisico il cui potere poteva raggiungere un livello scioccante.


Meng Hao guardò in alto; vide la Montagna della Reincarnazione e poi, sopra alle tre Montagne del Demone Maggiore, il Terzo Cielo pienamente illuminato.


Poteva percepire una pressione enorme e terrificante premere da quest'ultimo. Perfino con le sue nove Anime Nascenti era qualcosa che non avrebbe potuto nemmeno sfiorare.


“Anche alla Recisione dello Spirito non sarei in grado di passare” pensò con gli occhi che luccicavano. “Solo una fase più alta, più alta persino della Ricerca del Dao, potrebbe avere una possibilità.”


La voce del vero spirito Notte echeggiò all'improvviso, carica di emozioni complicate. “Hai ottenuto dieci porzioni di luce... non avrei mai pensato che potesse accadere.


Se ne avessi ottenute anche solo sei, non mi sarei messo sulla tua strada. Ancora di più nel caso ne avessi acquisite nove. Ma dieci.”


Il cielo ha posto per dieci parti e tu le hai occupate tutte...


Nove porzioni di luce ti qualificavano per nove tentativi. Per quanto riguarda dieci porzioni... sei qualificato per un numero illimitato di volte. Finché nessuno ottiene l'eredità del Signore Li prima di te, questa, molto probabilmente, ti appartiene.


Tuttavia, ti avviso di non tentare di penetrare nel Terzo Cielo prima dell'Ascensione Immortale.”


Gli occhi di Meng Hao luccicavano mentre guardava in alto per vedere il vero spirito Notte fissarlo.


Ke Jiusi rimase silenzioso per un momento, poi osservò Meng Hao e disse con calma: “Dieci porzioni di cielo sono il massimo. Anche io ti consiglio di non tentare di fare breccia questa volta. Il Terzo Cielo non è un luogo per coloro che non sono Immortali. Per di più, le dieci parti di luce contengono una fortuna incredibile che non può essere ottenuta a meno di non essere un Immortale.”


Meng Hao congiunse le mani e si inchinò verso Ke Jiusi. Quando si rialzò, lo guardò e disse: “Voglio provare.”


Ke Jiusi lo osservò. Quando vide la sua risolutezza, trattenne la lingua e non fece niente per bloccargli la strada.


Allo stesso modo anche il vero spirito Notte non disse nulla.


Meng Hao prese un profondo respiro e si mosse come un lampo su nel cielo, trasformandosi in un raggio di luce colorata. Sfrecciò direttamente verso il Terzo Cielo e la Sacra Terra del Clan Fang.


Non appena si alzò in volo, tutto iniziò a tremare. Dall'alto discese un'enorme pressione che lo bloccò immediatamente a mezz'aria. Era come se tutte le ossa nel suo corpo stessero producendo degli scricchiolii. Si sentiva come se fosse stato afferrato da una mano gigante e poi schiacciato in mille pezzettini.


Allo stesso tempo, qualcosa di simile a una rete gigante lo avvolse, indebolendo rapidamente il suo corpo.


E tutto questo quando aveva appena cominciato! Si trovava ancora molto, molto lontano dal Terzo Cielo!


I suoi occhi ebbero un tremolio quando, senza esitazione, entrò direttamente nella Terza Anima.


Tre grandi Anime Nascenti si fusero assieme. Il fatto che ora possedesse una base di Coltivazione pari a quattro Anime Nascenti al grande cerchio della fase era secondario; il potere del suo corpo fisico era la chiave. Meng Hao sollevò il capo e rise.


Boom!


La pressione che lo circondava vibrò e la forza che avviluppava la sua base di Coltivazione si allentò un pochino. Meng Hao volò ancora una volta verso l'alto, schizzando approssimativamente per 3.000 metri.


Il cielo era alto 30.000 metri, il che significava che Meng Hao si era aperto la strada verso il Terzo Cielo solo per un dieci percento.


Nella sua posizione a 3.000 metri, Meng Hao iniziò ad ansimare. Si sentiva come se il suo corpo stesse affondando nelle acque della spossatezza. La forza che lo avvolgeva emetteva una pressione intensa, torcendo persino il suo corpo.


“Quinta Anima!”


Boom!


Il suo corpo tremò. Ora aveva una base di Coltivazione equivalente a 16 Anime Nascenti al grande cerchio della fase e il suo corpo fisico era vicinissimo a quella della Recisione dello Spirito. Fu in grado di disperdere la pressione che lo circondava, forzando ancora una volta la sua ascesa. Presto raggiunse la quota dei 6.000 metri.


A questo punto, la pressione dell'area pesava con un'aggressività prepotente; sembrava pronta a schiacciarlo in un istante. Il suo volto ebbe un fremito, ma lui non ebbe esitazione.


“Settima Anima!”


Dopo essere entrato, il potere di 64 Anime Nascenti al grande cerchio lo colmò, e il suo corpo fu allo stadio della Recisione dello Spirito. Meng Hao alzò il capo e ruggì, poi si forzò di continuare, lottando contro la pressione. Il ruggito echeggiò mentre fronteggiava direttamente l'aumento dell'intensa pressione per volare verso l'alto di altri 3.000 metri. Ora aveva raggiunto un'altezza totale di 9.000 metri.


A questo punto, Meng Hao stava ansimando. La pressione qui era tale che avrebbe distrutto all'istante qualsiasi Coltivatore al di sotto della Recisione dello Spirito, distruggendolo corpo e spirito.


Per quanto riguardava lui, se non avesse avuto un corpo incredibilmente forte, sarebbe stato distrutto. Il suo volto ora era davvero inguardabile.


Tuttavia, vi si vedeva anche un sorriso e una folle determinazione comparve nei suoi occhi.


“Ottava Anima!”


Boom!!


Mentre la sua base di Coltivazione esplodeva, Meng Hao rideva rivolto verso i Cieli. Questa era salita fino a un potere equivalente a 128 Anime Nascenti al grande cerchio della fase. I capelli frustavano l'aria e i vestiti sbattevano nel vento. Il corpo fisico divenne ancora più forte e si udirono degli scricchiolii mentre sembrava crescere. Dentro di lui, ogni centimetro di ossa, carne e sangue esplose con una forza inesauribile.


Il suo corpo divenne ancora più potente di prima!


L'Ottava Anima era qualcosa che poteva mettere in pericolo Coltivatori alla Prima Recisione!


Il Patriarca Huyan, che era al grande cerchio della Prima Recisione, non era riuscito a sostenere un singolo colpo mentre Meng Hao si trovava all'Ottava Anima!


La pressione che lo circondava andò in frantumi e il suo corpo volò di nuovo verso l'alto. Questa vista commosse visibilmente Ke Jiusi e uno sguardo profondo comparve negli occhi del vero spirito Notte.


Per loro la sua base di Coltivazione non era nemmeno degna di essere menzionata. Però, la forza di volontà di Meng Hao, la sua determinazione e la sua fermezza scossero le loro menti.


In lontananza, Zhixiang fissava rapita la scena; anche il suo cuore stava tremando, mosso dalla persistenza, perseveranza e tenacia di lui.


Sebbene la base di Coltivazione di Meng Hao fosse ben lungi da quella di queste persone, si era già aperto la strada fino a 12.000 metri. Una posizione così in alto era vicina alla metà. La pressione era intensa e come lui si avvicinò, tossì una boccata di sangue.


Il suo corpo fisico era potente, ma sotto questa pressione, si piegò e contorse, emettendo gemiti e stridii. Anche una base di Coltivazione di 128 Anime Nascenti venne sconfitta con un boato.


In quell'istante sembrava aver raggiunto la fine...


I suoi occhi si riempirono di una luce intensa. Poteva accettare di non potere proseguire, ma non di non aver raggiunto almeno il punto di mezzo!


“Nona Anima!”


Quando la sua voce risuonò a 12.000 metri di altezza, il suo corpo tremò improvvisamente.


Sulla sua testa comparvero dei capelli bianchi mentre la sua longevità veniva succhiata via a una velocità terrificante. Però, allo stesso tempo, la base di Coltivazione... iniziò a scalare delle folli vette senza precedenti.


128, 151, 178, 193... su, fino a 200!


Non molto tempo prima, quando aveva acquisito l'ottava Anima Nascente e durante il tempo in cui la sua base di Coltivazione era salita da un potere di 64 Anime Nascenti al grande cerchio della fase fino a un potere di 100, si era sentito come se fosse pari alla Recisione dello Spirito.


Se 100 Anime Nascenti al grande cerchio erano simili alla Recisione dello Spirito, allora, adesso ne aveva 200!


Dopo aver raggiunto un potere equivalente, l'energia di Meng Hao cambiò in modo sconvolgente. La pressione attorno a lui collassò di nuovo e fu completamente incapace di fermarlo. Ora, niente gli impediva di spingersi avanti nella sua scalata!


203, 210, 230... su, fino a 256!


Il potere di 256 Anime Nascenti al grande cerchio oscurò la luce del cielo e della terra e fece urlare il vento. Il ruggito echeggiò e tutto il corpo si trasformò in qualcosa di simile a una cometa alla carica.


Sperimentò una crescita incredibile. Era più robusto e forte. Per di più, fu a questo punto che, gradualmente, cominciarono ad apparire dei complessi segni su tutto il corpo!


Questi marchi luccicavano vividi e sembravano contenere la legge del Cielo e della Terra. Sembravano essere impressi su di lui dal nulla, facendo sì che la sua energia scuotesse ogni cosa ancora una volta.


13.000 metri. 13.500 metri. 14.500... fino ad arrivare a 15.000 metri!


I 15.000 metri erano la mezza via!


Il corpo di Meng Hao tremava e del sangue gli gocciolava dalla bocca. I capelli ora erano per metà bianchi, il corpo era alto e slanciato e l'energia intensa. Mentre levitava a quella quota, non si pulì dal sangue, invece alzò la testa e scoppiò a ridere.


Poi, sollevò un piede e... avanzò ancora una volta, di tre metri pieni!


Il portamento imponente, la condotta e l'aspetto in questo momento scossero Ke Jiusi, il vero spirito Notte e Zhixiang.


Quando un uomo è più attraente?


In un momento come questo!


Quando un uomo è il più virtuoso degli eroi?


In un momento come questo!


C'è un'espressione che descrive una persona come “indescrivibilmente bella e impressionante”. Di solito è usata per descrivere una donna; ma esiste un'altra espressione. “Chi può farlo a parte me?” che è usata per descrivere un vero uomo!


In qualsiasi tempo o luogo, un vero uomo è chi si erge dalla folla, un vero uomo appassionato è come un eroe, una persona attraente quanto la più bella donna!


Indipendentemente dall'essere uomini o donne, tutti sono attratti da una tale passione e ardore!


Il cuore di Zhixiang venne smosso. Anche lei non notò che l'immagine di Meng Hao veniva marchiata a fuoco nel profondo del cuore come mai prima. Questo non vuol dire che nacque un amore romantico, ma che sarebbe stata incapace di dimenticarsi di lui.


“Continuare ad avanzare con una volontà indomita” mormorò. “Questo... è un vero uomo.” Osservò Meng Hao e all'improvviso realizzò che questa scena era davvero incisa in modo indelebile nel suo cuore.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter




                                



