---
weight: 628
title: Capitolo 628 – Il Cammino della Recisione dello Spirito!
pubDate: 2025-03-17T11:17:34.950Z
tags:
    - issth
---


Mentre levitava alla quota di 15.000 metri, Meng Hao prese un profondo respiro. Per lui, la Nona Anima era uno stato di rapido affaticamento. Questo era particolarmente vero considerando la posizione in cui si trovava, a metà strada verso le due Sacre Terre e circondato da una pressione incredibile. Riusciva a percepire la pressione terrificante premere su di lui da tutti i lati, su ogni centimetro di pelle e muscolo, su ogni briciola di carne e goccia di sangue.


Dall'interno si sentivano degli scricchiolii, come se le ossa venissero sfregate l'una sull'altra. Nonostante il potere incredibile del suo corpo fisico, era comunque incapace di avanzare di un solo passo.


Il potere di 256 Anime Nascenti al grande cerchio della fase continuavano a lottare superbamente contro la pressione; tuttavia, continuava a essere sconfitto ed era chiaro che presto si sarebbe estinto.


L'intensità della pressione era tale che, se il Patriarca Huyan non fosse morto e si fosse trovato improvvisamente al fianco di Meng Hao, sarebbe stato distrutto in un istante e il suo corpo sarebbe esploso in innumerevoli pezzi.


Meng Hao prese un respiro profondo e alzò lo sguardo sulle due Sacre Terre 15.000 metri più su. I suoi occhi luccicarono.


In base all'attuale base di Coltivazione, non era in grado di percorrere questo sentiero. Questo era ciò che aveva detto Ke Jiusi, così come il vero spirito Notte. Tuttavia... la sua personalità non era tale da accettare semplicemente ciò che dicevano gli altri.


Sebbene si fidasse dell'opinione di Ke Jiusi, non poteva mettersi il cuore in pace fino a che non l'avesse provato lui stesso. Non importava se il livello di difficoltà fosse ovviamente alto, doveva fare un tentativo di persona per vedere quanto fosse difficile esattamente.


“Quindi è questo il limite, huh?” mormorò con voce roca. Sotto questa pressione, i suoi occhi erano iniettati di sangue e le vene sporgevano da tutto il corpo. Il sangue al loro interno circolava stancamente e la forza vitale mostrava segni di cedimento.


Abbassò silenziosamente lo sguardo su Ke Jiusi, il vero spirito Notte e Zhixiang, che aveva notato già da tempo. Erano 15.000 metri sotto di lui; se voleva mollare adesso, tutto ciò che doveva fare era rilassarsi e scendere verso la salvezza.


“Ma” pensò, con gli occhi che luccicavano con determinazione, “voglio fare ancora una prova per vedere... se questo è davvero il mio limite!” Detto questo, guardò in alto e la sua energia esplose. I capelli per metà bianchi gli danzarono attorno e i vestiti frusciarono al vento. Sollevò una gamba e, con ferocia si spinse più in alto di una buona misura.


Altri tre metri!


Boom!


Un tremore lo attraversò; il corpo emise dei gemiti e la base di Coltivazione venne sottoposta a una pressione enorme. La base di Coltivazione di 256 Anime Nascenti al grande cerchio della fase subiva una tale pressione che venne quasi disintegrata.


Aveva il viso pallido, però, fu in questo momento che notò qualcosa. Qualcosa che colmò velocemente di gioia ed eccitazione il volto!


Quasi non osava crederci. Tuttavia, i suoi occhi si riempirono di determinazione e, sotto l'intensa pressione, tossì una boccata di sangue forzandosi di avanzare ancora!


In totale, Meng Hao si era mosso di nove metri dalla quota di 15.000!


Un brontolio riempì il suo corpo che oscillò avanti e indietro. Del sangue spruzzò dalla sua bocca e il suo viso divenne bianco come un cencio. Ora erano visibili dei segni insanguinati che correvano lungo la sua pelle. Sembrava che l'incredibile pressione fosse sul punto di farlo a pezzi.


Tuttavia, i suoi occhi erano comunque colmi di una gioia selvaggia. L'incredibile scoperta l'aveva lasciato pesantemente ansimante.


“Non avrei mai immaginato... che potesse esserci una tale trasformazione!!” Dentro di sé, lo trovava ancora difficile da accettare, però gli era impossibile pensarci con calma. Questo perché aveva scoperto che sottoposto a questa incredibile pressione, il potere delle 256 Anime Nascenti si stava fondendo assieme!


In qualsiasi altro luogo, una cosa del genere non sarebbe mai accaduta. Non c'era un posto a cui Meng Hao potesse pensare che avrebbe prodotto dei risultati come questo. Solo lì, proprio qui, poteva accadere una cosa del genere!


Questo perché la pressione proveniva dalle tre Montagne del Demone Maggiore e dalle due Sacre Terre. Si poteva affermare che in tutta la Nona Montagna e Nono Mare, solo pochi luoghi potevano dispiegare un potere così soverchiante. Eppure, allo stesso tempo, vi era della gentilezza al suo interno.


Forse esistevano posti più potenti di questo, ma non idonei per qualcuno al di sotto della sfera Immortale. Questo luogo, però, ospitava un'eredità; perciò esisteva un lato gentile. Per Meng Hao, un luogo come questo era il posto perfetto per... fondere assieme la sua base di Coltivazione!


Una base di Coltivazione di 256 Anime Nascenti sembrava terrificante, ma fondendole insieme, avrebbe potuto divampare con... qualcosa di molto, molto superiore al livello precedente. Sarebbe stato... il vero potere della Recisione dello Spirito!


Aveva considerato questa idea in precedenza. Aveva pensato alla Recisione dello Spirito e a come un aspetto coinvolgesse l'illuminazione e un altro la trasformazione della base di Coltivazione. Tuttavia, non era mai stato in grado consolidare i suoi pensieri. Era stato tutto una perdita di tempo e aveva finito per sopprimere lentamente la sua base di Coltivazione per arrivare in modo naturale alla trasformazione designata.


Ora, però, questa pressione aveva un effetto di cui Meng Hao NON poteva non essere entusiasta. Invece di concentrarsi sull'eredità, era concentrato sul suo cammino di Coltivazione e il suo prossimo importante passo!


Se avesse avuto successo, allora sarebbe stato in grado di entrare nella Recisione dello Spirito ancora più in fretta. Il che significava che sarebbe stato in grado di entrare direttamente nella Recisione dello Spirito senza dover praticare la Coltivazione per trecento anni.


“Anche il mio corpo fisico può essere temprato qui!” pensò. Prendendo un profondo respiro, si sedette a gambe conserte a mezz'aria, usando la pressione che premeva contro di lui per cominciare a comprimere la sua base di Coltivazione.


Gli occhi di Zhixiang si spalancarono per lo stupore. “Sta davvero praticando la Coltivazione!”


Ke Jiusi osservò con serietà, sebbene agli angoli della bocca iniziò a formarsi velocemente un sorriso.


Il tempo passò lentamente, abbastanza per bruciare un bastoncino d'incenso. Alla fine, un fremito attraversò il corpo di Meng Hao e i suoi occhi si spalancarono. Erano iniettati di sangue, ma splendevano di una luce brillante. Si alzò lentamente, al che un'energia incredibilmente intensa scaturì all'improvviso da dentro di lui.


A questo punto non aveva il potere di 256 Anime Nascenti. Ne aveva 10 in meno! Eppure, nonostante la riduzione, in termini di energia ne possedeva molta più di prima.


“Questa è una Terra Benedetta, per me!” I suoi occhi luccicavano in modo strano e ancora una volta avanzò di un passo.


Boom!


La pressione divenne ancora più intensa e il corpo tremò. Tuttavia, la sua base di Coltivazione si ridusse di cinque Anima Nascenti. Ora gli rimaneva solo il potere di 241.


Era una riduzione di sole cinque, ma l'intensa fluttuazione che si generò dalla base di Coltivazione lo sorresse, permettendogli di avanzare di nuovo!


Una, due, tre volte...


Il suo corpo tremò violentemente, come se potesse esplodere in qualsiasi momento. Tuttavia, continuò ad avanzare senza sosta; e mentre lo faceva, la base di Coltivazione continuò a ridursi sempre più.


236. 226... Giù, fino a 180! A questo punto, Meng Hao si trovava alla quota di 16.000 metri!


Se un Coltivatore alla Seconda Recisione avesse raggiunto questo punto confidando solo sulla sua base di Coltivazione come protezione, sarebbe diventato rapidamente instabile venendo poi distrutto. Meng Hao sentì come se il suo corpo stesse per esplodere; il corpo fisico esisteva come entità esterna alla sua Coltivazione, come un guscio. E in questo aspetto, era diverso da un Coltivatore alla Seconda Recisione. Lui stava usando il corpo per proteggere la base di Coltivazione.


Confidando nella forza del suo corpo, stava usando questo luogo per consolidare la sua base di Coltivazione tramite la pressione. Tuttavia, scie di sangue stava comparendo ovunque e la sua pelle si stava spaccando; sembrava sul punto di andare in pezzi. Anche le carni sanguinolente dentro di lui erano diventate visibili.


Gli occhi di Meng Hao luccicavano. Senza esitazione colpì la borsa da trasporto per estrarne una vasta quantità di elisir medicinali. Li consumò per tamponare il disastro. Allo stesso tempo assunse anche degli elisir che aumentavano la longevità.


A questo punto, aveva ridotto la sua base di Coltivazione a sole 163 Anime Nascenti.


“Sta procedendo troppo lentamente...” pensò. Lo sforzo era palese sul suo volto, sebbene venisse rimpiazzato velocemente dalla determinazione.


“Le ricompense vengono solo con i rischi. Se mollo questa occasione, non troverò molto facilmente un altro posto che possa esercitare una tale pressione sulla mia base di Coltivazione. E la prossima volta che verrò qui sarà tra centinaia di anni. Non... posso aspettare così a lungo!” Senza ulteriore esitazione, Meng Hao iniziò a ruotare rapidamente la base di Coltivazione. Allo stesso tempo, si formò idel fumo verde, al cui interno vi era una luna nera. Dalla sua posizione a 16.200 metri, schizzò immediatamente verso l'alto.


Questa vista commosse visibilmente Ke Jiusi; il quale decollò subito in aria.


“Sei pazzo!?” pensò Zhixiang a occhi spalancati. Era come guardare una falena volare dritta nelle fiamme.


E lui era davvero come una falena che volava nelle fiamme, sebbene fosse ancora più pazzo di così. Mentre accelerava, iniziò a bruciare. Il suo corpo bruciò, così il suo sangue e i suoi muscoli.


Per lui, era come venire fatto a pezzi da diecimila lame. Grandi quantità di carne e sangue vennero distrutte e lui sembrava come una cometa fatta di sangue. Tuttavia, questa sanguigna stella cadente avanzò velocemente di 1.800 metri. Quando Meng Hao riapparve, era a quota 18.000.


Tossì immediatamente un'enorme quantità di sangue. Il suo corpo era maciullato e sul punto di cadere completamente a pezzi.
“Trasformazione della Pupilla Viola!” Nell'istante in cui il corpo stava per collassare, i suoi occhi divennero improvvisamente viola. La longevità si ridusse, ma in cambio, il corpo in frantumi venne sostenuto per il tempo di un altro respiro! [1]


Durante quel lasso di tempo, la sua base di Coltivazione si ridusse a una velocità sconcertante.


Boom!


Passò da 163 a 98. poi precipitò a 32. La velocità con cui stava accadendo era estremamente sconcertante.


La sua energia volò fino alle stelle, ma nonostante questo, non aveva modo di impedire il vicino collasso del corpo.


“Posso resistere ancora un pochino!” pensò, utilizzando ancora una volta la Trasformazione della Pupilla Viola. Sacrificò dell'altra longevità, facendo diventare bianchi i capelli, tutto per guadagnare un altro respiro di tempo.


Un ruggito riempì il suo corpo. Nessun poteva udirlo, ma per Meng Hao non poteva essere più chiaro. Il potere di 32 basi di Coltivazione scese a 16. una pressione più forte premette su di lui, ed era a 8!


A questo punto, però, non poteva reggere oltre. Il suo corpo cominciò a diventare insensibile e lui cominciò a cadere. Dalla sua posizione a 18.000 metri, precipitò a grande velocità. Durante la caduta, la pressione diminuì, per cui il suo corpo fisico iniziò a recuperare.


Quando finalmente atterrò di nuovo sulla mano del vero spirito Notte, tossì una boccata di sangue. Tuttavia, sembrava tornato completamente normale. La sola differenza erano i suoi lunghi capelli che fluttuavano al vento dietro di lui, che ora erano grigi.


Per quanto riguardava la base di Coltivazione, la sua crescita esplosiva smosse il vento e le nuvole nell'intera zona, formando un vortice attorno a lui.


In questo momento, Meng Hao era molto più potente di prima!




NOTE:


1. Meng Hao imparò questa tecnica nella Setta del Fato Viola, capitolo 242


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


Fine del Libro 4: Eccelso dei Cinque Colori

Libro 5: Rinascita Nirvanica. Sangue Ovunque!

