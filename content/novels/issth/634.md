---
weight: 634
title: Capitolo 634 - Chi è Nervoso?
pubDate: 2025-03-17T11:17:34.950Z
tags:
    - issth
---


Nel momento in cui la sua voce riecheggiò, questa diede luogo al primo eco. Comparvero delle increspature che si diressero verso i discepoli alla Condensazione del Qi del Clan Liu che erano sul punto di attaccare i giovani. Iniziarono a tremare, poi dalle loro bocche schizzò del sangue quando vennero spinti all'indietro. Dopodiché, i loro corpi esplosero a mezz'aria, innumerevoli pezzi che volarono in ogni direzione. Allo stesso tempo, tutti gli altri discepoli del Clan Liu alla Condensazione del Qi subirono la stessa sorte. Inizialmente continuarono ad osservare con delle espressioni assenti, poi furono distrutti in pezzi di sangue coagulato.


Quando riecheggiò il secondo eco, i volti dei tre Coltivatori alla Stabilità della Consistenza del Clan Liu divennero pallidi. Ebbero la sensazione che un’enorme mano invisibile li stesse attaccando. Caddero all'indietro a mezz'aria, gridando disperati. In un batter d’occhio, nei loro corpi si poterono vedere innumerevoli tagli e squarci e poi, un istante dopo, esplosero in mille pezzi.


Il terzo eco fece tremare il Patriarca del Clan Liu che si librava sopra di loro. Il suo volto fu pervaso all'istante da un’espressione di incredulità e orrore. Dalla bocca schizzò del sangue quando indietreggiò. Non poté impedire al corpo di iniziare a lacerarsi.


“Questo… questo…”. Nella sua mente ci fu un boato di terrore che non aveva mai provato, e poi all'improvviso ripensò a come Zhang Wenfang aveva parlato del suo ospite d’onore.


“Anziano, risparmiami…” gridò, con la paura che aveva raggiunto l’apice. Tuttavia, proprio quando le parole lasciarono la sua bocca, scoppiò improvvisamente in mille pezzi, facendo piovere in ogni direzione carne e sangue.


In quel momento, su ogni cosa cadde un silenzio tombale…


Tutti coloro che erano rimasti sulla nave del Clan Liu erano mortali, i quali adesso stavano osservando con i volti pallidi e i corpi tremanti.


Riguardo ai membri del Clan Zhang, compresa Zhang Wenfang, tutti fissavano sconvolti e tremanti. Questo valeva in particolare per i tre Coltivatori alla Stabilità della Consistenza, i cui volti erano del tutto pallidi. Non avrebbero mai potuto nemmeno immaginare quale sorta di base di Coltivazione avrebbe potuto distruggere tutti i loro nemici con una sola affermazione.


E questo includeva un Coltivatore allo stadio iniziale della Formazione del Nucleo, qualcuno con la stessa base di Coltivazione del loro Patriarca precedente!


“Eccentrico all'Anima Nascente!”. Era questa l’idea che adesso ventilava nelle menti dei tre.


Il corpo di Zhang Wenfang tremò. Nemmeno lei avrebbe mai immaginato che la persona che aveva invitato a rimanere sulla loro barca fosse così spaventosa. All'inizio aveva pensato che fosse un esperto alla Formazione del Nucleo, ma quello a cui aveva appena assistito l’aveva lasciata stupita al massimo.


Se avesse saputo che Meng Hao possedeva una base di Coltivazione simile, forse non avrebbe avuto il coraggio di parlare e spingerlo a restare. Tuttavia, lei era la Leader del Clan. Pertanto, la sua prima reazione fu di voltarsi all'istante verso il cassero della nave, poi mettersi in ginocchio e inchinarsi.


“Grazie, anziano… per quello che hai appena fatto…”. La sua voce tremolava mentre parlava. Nello stesso momento gli altri membri del Clan, con le menti che tremavano, iniziarono a mettersi in ginocchio e prostrarsi.


“Forza, proseguiamo”, rispose Meng Hao dalla sua cabina. Zhang Wenfang ignorò la nave del Clan Liu e, con l’ansia che diventava più intensa, seguì l’ordine con il dovuto rispetto, poiché i membri mortali del Clan Zhang avevano fatto avanzare la nave.


Qualche istante dopo, la nave del Clan Zhang si stava muovendo proprio come in precedenza. Riguardo a tutte le persone a bordo, tra di loro regnava il silenzio assoluto.


Rimasero in questo stato per tre giorni, fino a quando la nave non entrò nel Quarto Anello e poi tutto finalmente cambiò.


Tuttavia, ciascuno di loro continuava ad agire ancora con estrema cautela. Ogni volta che qualcuno si trovava a passare davanti alla cabina di Meng Hao, si fermava all'esterno per inchinarsi prima di proseguire sulla sua strada.


Due settimane dopo la nave stava avanzando a gran velocità lungo il Quarto Anello e si avvicinava sempre di più all'Isola del Santo. Sebbene non fossero certi del perché, non avevano incontrato nemmeno una bestia marina o un Coltivatore ribelle. Forse era fortuna. Per non parlare nemmeno dei Coltivatori pirata che avrebbero fatto impallidire chiunque avesse discusso con loro.


Meng Hao aveva curato le sue ferite al punto tale da trovarsi adesso guarito al sessanta percento. La gelatina di carne lo aveva finalmente abbandonato; il suo corpo fisico adesso si era ripreso tanto da essere completamente stabile. Fintanto che non aveva a che fare con scontri magici del livello della Recisione dello Spirito, sarebbe stato bene.


“Queste ferite sono state inflitte dal Decimo Patriarca del Clan Wang, il quale dispone di una base di Coltivazione alla Ricerca del Dao. Ecco perché la Trasformazione della Pupilla Viola non ha avuto alcun effetto”. I suoi occhi finalmente si aprirono. Dopo essersi preso un istante per analizzare la sua base di Coltivazione, sul suo volto comparve per la prima volta dopo molti giorni un sorriso.


La sua base di Coltivazione, che inizialmente era stata compressa in otto parti, adesso era composta solo da sette parti. La pressione letale che aveva subito nello scontro magico con il Decimo Patriarca del Clan Wang l’aveva fatta fondere.


“Il mio cammino verso la Recisione dello Spirito è ancora aperto. Ben presto… se incontrerò qualsiasi cosa che desidera dominarmi, dovrò essere più forte di questa e di ogni altra cosa!”. Si alzò in piedi e diede una spinta alla porta della cabina privata per aprirla. Per la prima volta in un mese, mise finalmente piede fuori da questa.


Il pappagallo era andato via già da tempo per chissà dove. La sua personalità era tale che non riusciva a rimanere tranquillo in un posto per giorni e giorni. Una volta che la gelatina di carne si era staccata da Meng Hao, i due erano volati via per andarsi a divertire da qualche parte.


Era mezzogiorno e il sole splendeva intensamente. Quando Meng Hao uscì sul ponte, il calore del sole colpì la sua schiena e gli diede una bella sensazione. C’erano diversi giovani del Clan Zhang che giocavano lì vicino. Uno di loro era il ragazzino di nome Nan’er, e fu il primo a notare che Meng Hao era uscito. All'inizio, il suo faccino fu pervaso dall'esitazione. Ma poi si ricordo di ciò che sua madre gli aveva detto riguardo all'essere educato. Ignorando la sua paura, congiunse le mani e si inchinò a Meng Hao.


“Nan’er porge i suoi saluti, anziano”.


Le sue parole portarono gli altri giovani a notare Meng Hao. I loro volti divennero all'istante bianchi come dei cadaveri e furono pervasi dalla paura. La scena di due settimane prima era stata come un incubo. Tutti iniziarono in fretta a inchinarsi.


Vedere i bambini fece scoppiare un sorriso sul volto di Meng Hao. Gli piacevano i bambini. Anche quando era un allievo nella Contea di Yunjie era particolarmente affezionato ai bambini.


Dopo che erano trascorsi così tanti anni, dopo aver percorso il cammino della Coltivazione e aver ottenuto una longevità che superava di gran lunga qualsiasi mortale, erano così tante le cose stupende riguardo all'essere mortale, che sembrava sempre più distante.


Vedere questi bambini fece diventare i suoi occhi dolci e gentili. Dando loro un’occhiata, riusciva a vedere il loro talento latente, del tutto comune, ad eccezione di quello chiamato Nan’er. Il suo era leggermente superiore gli altri.


Meng Hao sorrise e chiese: “A che cosa state giocando, ragazzi?”.


“Stiamo giocando… a nascondino”, rispose Nan’er un po’ nervoso. Gli altri attorno a lui erano addirittura più nervosi mentre annuivano con la testa.


“Lui sa nascondersi molto bene…” disse uno degli altri bambini con coraggio. Era un ragazzino di circa dodici o tredici anni.


“Si, è vero! Ogni volta che si nasconde, nessuno riesce a trovarlo!” disse un altro bambino. Ben presto, tutti iniziarono a parlare uno dopo l’altro, dicendo questo e quello. Il sorriso affettuoso di Meng Hao si allargava mentre ascoltava. Poco a poco, l’ansia che avevano provato iniziò a svanire.


“Non è vero che sono bravo a nascondermi”, disse Nan’er, con voce forte e chiara. “Siete voi che siete stupidi e non riuscite a trovarmi!”. Lanciò un’occhiataccia agli altri.


Quando Meng Hao udì queste parole, scoppiò a ridere e guardò Nan’er.


“Dove ti nascondi di preciso?” gli chiese con un sorriso. Alcuni bambini rizzarono le orecchie, ovviamente piuttosto curiosi.


Il volto di Nan’er divenne lievemente rosso quando guardò gli altri ragazzi. Sembrava che stesse considerando se dire qualcosa o nulla. Dopotutto, se avesse rivelato il nascondiglio, dove sarebbe riuscito a nascondersi in futuro? Alla fine, fece alcuni passi in avanti e Meng Hao lo sollevò per le braccia. Nan’er si rilassò sulla sua spalla e poi sussurrò nel suo orecchio con prudenza.


“Anziano, mi nascondo sempre sotto il letto di mia madre. Vado solo dove nessun altro può andare, è semplice, no?”.


Gli occhi di Meng Hao brillarono. Questa era davvero una semplice verità. Se giochi a nascondino, devi nasconderti dove nessun altro può andare. In questo caso, è naturale che non riescano a trovarti.


Adesso che ci rifletteva, lui e il Decimo Patriarca del Clan Wang stavano sostanzialmente giocando a nascondino.


Fu in questo momento che all'improvviso Zhang Wenfang uscì dal cassero. Quando vide Meng Hao con i bambini, e in particolare il modo in cui stava tenendo Nan’er, iniziò subito ad ansimare e divenne incredibilmente nervosa.


“Nan’er…” disse. Fece del suo meglio per rimanere calma all'esterno, ma la sua voce comunque tremava appena.


Quando Meng Hao la vide guardare verso di loro, mise giù il bambino e gli arruffò i capelli.


“Volpina astuta”, disse con un sorriso. Nan’er arrossì e poi corse a nascondersi dietro sua madre.


“La giovane ti porge i suoi saluti, anziano”, disse Zhang Wenfang, tirando un sospiro di sollievo mentre si inchinava.


Meng Hao annuì e fu sul punto di dire qualcosa quando, all'improvviso, la sua espressione tentennò. Guardò verso l’orizzonte. Lì, nel raggio del suo Senso Divino, era comparsa un’isola. Era incredibilmente grande e lanciando solo uno sguardo sembrava quasi come un continente.


Si riuscivano a vedere delle catene montuose, insieme a molte aree in cui turbinava una nebbia che bloccava il suo Senso Divino. Analizzò il luogo solo per un istante prima di ritrarlo. Secondo la mappa nel contenitore di giada che gli era stato dato, Meng Hao sapeva che il loro viaggio era quasi giunto al termine.


“Anziano, è rimasta solo mezza giornata. Quando cadrà la sera, raggiungeremo l’Isola del Santo. Molte grazie per la tua assistenza”, proseguì con voce sincera. “Tutto il nostro Clan ti ricorderà di generazione in generazione, anziano!”. Rivolse a Meng Hao un inchino riverente. Era davvero molto riconoscente; tuttavia, l’ammirazione e la riverenza che provava occupavano gran parte del suo cuore.


In quel momento, sulla nave si erano radunate molte delle altre persone. Osservavano Meng Hao con il capo chino; erano così nervose che non osavano nemmeno alzare lo sguardo.


Meng Hao lanciò un’occhiata verso Nan’er e disse con disinvoltura: “Si unirà alla Setta della Spensieratezza?”.


“Esatto”, rispose in fretta Zhang Wenfang. “Mio figlio ha il miglior talento latente del Clan. La Setta della Spensieratezza al momento sta reclutando discepoli, quindi se riuscirà a distinguersi si troverà in una posizione superiore sia per se stesso che per tutto il Clan.


La Setta della Spensieratezza è la Setta più potente di tutto il Quarto Anello. La si può considerare come il sovrano, una forza che nessuno osa provocare. Fanno molta attenzione alla superiorità, e le regole della Setta sono molto severe. Infatti, affermano che non ci sia praticamente alcuno scontro tra i membri”.


“Lo Stato di Xiao”, pensò Meng Hao. “Lo Stato di Xiao”. Non disse nulla, decise invece di fissare l’orizzonte.


Nel vedere che restava in silenzio, il resto delle persone attorno non osava parlare. Il tempo trascorse lentamente e l’Isola del Santo divenne sempre più vicina. Il cielo stava iniziando a diventare buio. Nell'oscurità della sera, l’isola ricordava un’enorme creatura che giaceva sul mare. Da lontano, sembrava grandissima e maestosa.


Nello stesso momento in cui Meng Hao si avvicinava all'isola, un anziano con indosso un abito Daoista sedeva in un palazzo lussuoso nelle profondità delle montagne.


Aveva le sembianze di un essere trascendentale e aveva un aspetto solenne mentre sedeva sul suo trono di giada. Accanto a lui c’era un incensiere, vicino al quale si trovava una ragazza bellissima. Questa sbadigliava mentre alimentava l’incensiere con pigrizia, facendo espandere i rigagnoli di fumo d’incenso.


All'inizio il palazzo era completamente silenzioso ma, all'improvviso, l’anziano che meditava aprì gli occhi. Tremò e nei suoi occhi divenne visibile uno sguardo perplesso.


“Strano”, disse, con le palpebre che si contraevano involontariamente. “Perché d’un tratto mi sento così nervoso?”.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



