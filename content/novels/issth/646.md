---
weight: 646
title: Capitolo 646 – Ti Darò Un Po' di Buona Sorte!
pubDate: 2025-03-17T11:17:34.953Z
tags:
    - issth
---


In modo da creare la recita più realistica possibile, Patriarca Affidabilità riempì il suo ruggito con un potere incredibile. Tutti sull'isola, inclusi i Coltivatori della Setta della Spensieratezza, l'udirono chiaramente.


Le loro facce si agitarono in varie emozioni e le persone vicine al campo di battaglia non osavano andare troppo vicino. Aveva espressioni sconvolte e stavano ansimando.


“Meng Hao? Chi è? Sembrerebbe sia davvero importante nella Setta della Spensieratezza!"


"Per quale tipo di persona il Patriarca rischierebbe la vita pur di proteggerlo? Deve essere la speranza dell'intera Setta! Non può morire!”


“Meng Hao? Mi ricordo! Era un discepolo della Fazione Interna della Setta dell'Affidabilità! Il Patriarca ha ragione! È il membro della nostra Setta con il rango più alto dopo il suo!” Gli stupefatti Coltivatori impressero immediatamente le parole del Patriarca nei loro cuori, custodendole lì per ricordarle per sempre.


In realtà, le parole di Patriarca Affidabilità erano così cariche di emozione che persino lui cominciava a crederci. Mentre ruggiva gli comparvero delle lacrime negli occhi. Fu a questo punto che il Decimo Patriarca del Clan Wang si fermò a mezz'aria con gli occhi spalancati per lo stupore.


“Perché non lo stai inseguendo?” disse Patriarca Affidabilità. Ora era molto più grande del Decimo Patriarca e si era infilato tra lui e Meng Hao fissandolo con rabbia. “Uccidi me e potrai passare!”


Ora era completamente immerso nella parte; per lui era piuttosto divertente e quando parlò, la sua voce esplose con un potere incredibile.


“Con me qui, nessuno può fare del male a Meng Hao!” ruggì. Ovviamente, dentro di sé stava ridendo. Voleva che il Decimo Patriarca del Clan Wang lo abbattesse il più velocemente possibile e che poi si prendesse cura del piccolo bastardo. Al che lui sarebbe stato finalmente libero.


Tuttavia, l'altro Patriarca non sembrava avere alcuna intenzione di inseguire Meng Hao. Dalla sua prospettiva non c'era nessun modo con cui potesse davvero scappare; presto o tardi l'avrebbe preso. Invece, la Bestia Demoniaca che aveva di fronte era qualcosa di davvero raro.


In effetti, era così raro che il Decimo Patriarca del Clan Wang non poteva farselo scappare!


“Che incredibile e leale Bestia Demoniaca” disse lentamente. “In tutta la mia vita, non ho mai visto niente del genere!” L'ammirazione nei suoi occhi divenne più forte mentre guardava Patriarca Affidabilità annuendo e sorridendo. “Per una Bestia Demoniaca come questa, seguire quel ragazzino è un vero peccato. Demone tartaruga, io sono il Decimo Patriarca del Clan Wang. Sei disposto a diventare un mio seguace? In tal caso, d'ora in poi sarai la Bestia Divina Protettrice del Dao del Clan Wang!


Il giorno in cui otterrò l'Ascensione Immortale, ti porterò con me nel Cieli!”


Meng Hao era sul punto di premere sul portafortuna quando sentì le parole del Decimo Patriarca. Si bloccò di colpo e guardò indietro. Quando vide la scena e specialmente il tremante Patriarca Affidabilità, voleva scoppiare a ridere.


Conosceva il Patriarca e ciò a cui dava più valore di tutto era la propria libertà. Pur di liberarsi di lui, il Patriarca poteva dimenticarsi di qualche altra faccenda, ma la sua libertà... parlare di toccargliela era un ottimo modo per farlo davvero incazzare!


“Non avrei mai immaginato che potesse funzionare così” pensò Meng Hao. “Ma mi piace. Dai vieni, sii ancora un po' più realistica, vecchia tartaruga. Continua la recita, voglio vedere di più!”


Patriarca Affidabilità rimase per un momento a fissare con gli occhi spalancati, poi il suo cuore iniziò a pompare con forza. Si sentiva sul punto di esplodere e la follia montò nella sua mente.


“Cosa hai detto? Come mi hai chiamato?” Quasi non poteva credere che qualcuno stesse cercando di trasformarlo in una bestia da guardia. In realtà, questa era la seconda volta che gli capitava una tale umiliazione da quando era diventato adulto.


La prima volta era stata per mano della Lega dei Sigillatori del Demone.


Per lui, il livello di irritazione che questo gli causava superava di molto qualsiasi altra cosa al mondo. Il suo corpo iniziò a tremare e distorcersi, e fu solo grazie alla poca razionalità che gli restava che fu in grado di sopprimere la rabbia.


“Non sei contento, piccolo Demone tartaruga?” disse il Decimo Patriarca del Clan Wang, incupendosi. Aveva offerto a questo Demone tartaruga una rara e toccante opportunità. Parlando normalmente e considerando il suo temperamento, l'avrebbe semplicemente ucciso all'istante.


“Fanculo! TU sei il Demone tartaruga!” ruggì Patriarca Affidabilità. “Tutti nell'intero Clan Wang sono dei Demoni tartaruga, e tu sei il figlio bastardo di una tartaruga! Osi davvero cercare di fare di me una guardia!?!?!” Un momento dopo, però, si costrinse a trattenersi ancora un pochino. Tutto quello che doveva fare era resistere, e poi una grande fortuna sarebbe venuta dalla sua parte.


A questo punto, però, il suo corpo era diventato incredibilmente sfocato. Per di più, il vero corpo stava tremando un pochettino, creando onde enormi sul mare, assieme a dei rombi echeggianti.


“Beh, va oltre il tuo controllo” disse il Decimo Patriarca con una voce priva di emozione. “Se sei disposto, bene. Altrimenti, non importa. Quando prendo una decisione, nessuno può cambiarla. Metterò qualche incantesimo restrittivo su di te e poi, d'ora in avanti, tu sarai il Demone tartaruga del mio Clan Wang!” Apparentemente sentiva che le sue parole erano la volontà del Cielo, come leggi e statuti che non potevano essere infranti.


Meng Hao stava impazzendo dalla gioia e cominciò quasi a ridere rumorosamente. Sapeva che al momento poteva andarsene; a parte ciò, se Patriarca Affidabilità non poteva sopportare tutto questo, allora non gli importava affrontare un po' di pericolo solo per assistere alla scena.


Mentre il Decimo Patriarca del Clan Wang parlava, sollevò la mano destra ed eseguì un incantesimo. Apparvero istantaneamente a mezz'aria migliaia di simboli di un incantesimo restrittivo. Girarono attorno all'area formando una grande rete, che poi saettò verso l'illusoria forma di tartaruga di Patriarca Affidabilità.


Il corpo di quest'ultimo era sfocato, ma era ancora possibile vedere quanto fosse furioso. I suoi respiri sembravano delle esplosioni e la sua furia... raggiunse finalmente il punto di detonazione!


Aveva gli occhi spalancati; prima aveva fatto tutto il possibile per trattenersi, ma ora non poteva più sopprimere nulla. In un battito di ciglia... la sua furia esplose!


Dei tonanti boati echeggiarono in tutte le direzioni quando sollevò la testa in alto emettendo un ululato di rabbia senza precedenti!


“AAARRGGGHHHHHHHHHHH!!” In questo momento non gli importava di Meng Hao o della Setta dei Sigillatori del Demone. Tutto ciò di cui si curava era la torreggiante furia che sentiva all'essere offeso a quel modo.


Una tale aperta umiliazione gli fece ripensare a come si era sentito a essere ristretto dalla Lega dei Sigillatori del Demone. Era come se una vecchia ferita fosse stata aperta in due. La rabbia colmò la sua mente e ruggì di nuovo.


“Dannazione! Dannazione...


La Lega dei Sigillatori del Demone è una cosa, ma tu, bimbetto, tu osi davvero umiliare il Patriarca!?!?”


Era così immerso nella sua furia che si dimenticò completamente la recita di prima. I suoi occhi diventarono di un rosso acceso e l'intera Isola del Santo tremava con violenza. La terra si scosse, come se una creatura enorme si stesse destando sotto di essa.


I flutti circostanti si coprirono di enormi e ruggenti onde, come se il mare fosse sul punto di esplodere.


Molto sotto all'isola, nelle nere profondità del mare, qualcosa di simile a due lampade a olio comparvero all'improvviso. Erano iniettate di sangue e ricolme di follia, istigata dalla riapertura di vecchie ferite. Era una follia sbocciata dall'umiliazione.


BOOM!


Dei crepacci enormi spaccarono la terra. Il cielo si scurì, dei colori selvaggi lampeggiavano attorno e il mare infuriava. Tutti questi cambiamenti incrinarono l'espressione del Decimo Patriarca del Clan Wang.


Tuttavia, prima ancora che potesse fare una mossa, un'aura esplose dalle profondità marine. Questa era carica di una rabbia intensa e non appena comparve, squarciò persino l'aria. Sembrava come se l'Isola del Santo stesse venendo strappata via dal mondo stesso.


Non appena il Decimo Patriarca percepì l'aura, la sua faccia divenne sgomenta. Prese immediatamente un profondo respiro e poi volò in aria, pallido.


“Immortale!!” disse con un filo di voce.


“Questa è l'aura di un Immortale!!


Un Qi Demoniaco pari a un Immortale. Questa è la forza di volontà di un Demone Immortale!”


Una voce profonda e ringhiante si udì giungere improvvisamente dal terreno, cosa che sconvolse la terra e fece tremare le montagne. “Tu osi davvero chiamare il Patriarca un Demone tartaruga? Osi davvero cercare di trasformarmi nel tuo guardiano!”


La voce giungeva dal suolo a dal mare. I flutti ribollivano e si agitavano, cominciando a girare attorno all'Isola del Santo finché non si trasformarono in un enorme vortice.


“Tu osi davvero cercare di mettermi addosso degli incantesimi restrittivi! Ma ne sei... degno?!”


BOOM!!


Il Mare esplose, facendo piovere l'acqua in tutte le direzioni. Una grande forza sembrava sfrecciare in cielo e, allo stesso tempo, una testa gargantuesca divenne visibile all'interno di questo velo d'acqua. Si allungò, bloccando tutto il cielo; la sua ombra era così grande che poteva ostruire sia il sole che la luna. Copriva ogni cosa!


Era la testa colossale di una feroce tartaruga, la cui pelle era coperta di rughe. Era nera e terrificante e quando aprì la bocca, si poterono vedere denti gialli e affilati. Poi c'erano i suoi occhi, che all'inizio sembravano sfocati, ma poi irraggiarono chiaramente una furia e una rabbia intense.


Questa era... la testa del vero corpo di Patriarca Affidabilità!!


Un'energia indescrivibile pulsava da dentro di lui. La sua aura si diffondeva, facendo tremare dalla paura tutti gli esseri viventi. Su nel cielo, il Decimo Patriarca del Clan Wang si obbligò a voltarsi lentamente. Al che vide una testa indescrivibilmente gigantesca riempire tutto il cielo.
Rimase a bocca aperta e la sua mente si riempì di un suono fragoroso. Spalancò gli occhi, pieni di un'espressione di stupefatta incredulità.


Improvvisamente capì perché il suo avversario poteva sperperare in modo così frivolo la sua essenza. Era perché, la sua essenza... era incredibilmente, sorprendentemente vasta...


“Tu...” balbettò il Decimo Patriarca, mentre gli si rizzavano i capelli sulla nuca. Per anni aveva imperversato per il Pianeta Paradiso Meridionale, ma non aveva mai visto una Bestia Demoniaca così terrificante e sconvolgente.


“Tu vuoi che il Patriarca sia il tuo guardiano?” infuriò Patriarca Affidabilità. Il suono della sua voce era come un tuono ricolmo di follia. Innumerevoli montagne sull'isola collassarono e onde enormi infuriarono sul mare.


Il Decimo Patriarca del Clan Wang barcollò all'indietro di parecchi passi. Il ruggito gli aveva fatto vomitare una grossa boccata di sangue e il suo volto era pallido come un cencio.


Annaspando, ripensò a quello che aveva detto sul fare del suo avversario una guardia. Al che prese un profondo respiro. Ovviamente non aveva assolutamente nessuna qualificazione per tentare di far agire come sua guardia un Demone Immortale.


“Anziano, vi prego di calmare la vostra furia” disse velocemente, continuando ad arretrare. “Tutto questo è solo un grosso malinteso.”


“Malinteso il mio dannato culo!” ruggì l'altro. L'eco risuonò avanti e indietro, facendo ruggire il mare stesso, in modo tale che sembravano esserci innumerevoli Patriarchi Affidabilità che ruggivano tutti contemporaneamente. Ma poi disse: “Permetti al Patriarca di conferirti un po' di fortuna!”


Questa era la seconda volta che Meng Hao vedeva il vero corpo del Patriarca. Ed era sconvolgente come in precedenza. All'improvviso ripensò a come si era sfogato su di lui nella Pagoda del Demone Immortale e sentì un po' di paura. Ma poi si ricordò che poteva trattenerlo con le Sacre Scritture del Sigillo del Demone e si sentì più tranquillo.


Fu a questo punto che Meng Hao sentì la parola ʻfortunaʼ e i suoi occhi iniziarono a brillare vivacemente. Iniziò velocemente a ritirarsi; sapendo che questa fosse l'ora per lui di fare la sua uscita.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                



