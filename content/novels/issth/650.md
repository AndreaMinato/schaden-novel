---
weight: 650
title: Capitolo 650 - Quanto Siete Felici…
pubDate: 2025-03-17T11:17:34.953Z
tags:
    - issth
---


I Coltivatori erano solo persone quindi, naturalmente, possedevano anche le sette emozioni e i sei piaceri e tendevano a pensare a loro stessi come esseri superiori rispetto agli altri. Questa sensazione di superiorità spesso si trasformava in una sorta di felicità.


Di frequente, quella sensazione è proprio… la fonte della felicità.


Ad esempio, sentirsi al sicuro mentre qualcun altro non lo è può definirsi felicità. Un altro esempio potrebbe essere bere un bicchiere d’acqua quando si ha sete, mentre qualcun altro non ha nulla da bere a parte la saliva.


Al momento le persone sulla nave stavano vivendo proprio quel tipo di felicità.


Per questo, non erano così tanto nervosi riguardo al pericolo che li circondava. Al contrario, stavano ridendo e chiacchierando del folle sfortunato all'esterno che si era sopravvalutato.


Certo, era Meng Hao il folle sfortunato a cui si riferivano. Lo circondarono delle esplosioni quando la montagna attorno a lui crollò. Allo stesso tempo, anche l’enorme ascia iniziò a cadere a pezzi.


Il contraccolpo fece tremare l’ascia fino a farla a pezzi proprio davanti a lui. Tuttavia, i simboli magici che la formavano non si dispersero; si unirono invece a formare una mano enorme. All'istante, la mano cercò di afferrare Meng Hao sprigionando una ferocia e un odio intensi.


L’espressione di Meng Hao era calma quando sollevò la mano e puntò il dito in avanti, che divenne all'istante del color del sangue. Questo era il Dito di Sangue!


Poi ci fu un secondo dito, un terzo… e alla fine si distesero cinque dita, le quali si trasformarono nel Palmo di Sangue! Questo era largo trenta metri, all'apparenza illusorio ma, al contempo, incredibilmente realistico. Sostenuto dal potere della Nona Anima, sfrecciò verso la mano-ascia.


Si poté udire un’esplosione enorme quando sia il Palmo di Sangue che l’enorme mano formata da simboli magici esplosero in piccoli pezzi. Meng Hao non esitò nemmeno per un istante; si spostò subito in avanti, eseguendo un incantesimo con la mano destra e agitando poi la manica. Si sprigionò immediatamente un’aria mortale. Si poteva vedere il bagliore dell’Albero di Legnoverde, insieme all'estinzione del Mare Viola, alle fiamme ardenti e alla Terra del Gelo.


Si trattava di una tecnica magica composta da cinque elementi che fece comparire all'istante cinque caratteri. Questi emanavano una pressione feroce sui simboli magici dell’ascia, che si stavano disperdendo.


Si poté udire un boato quando le centinaia di simboli iniziarono a tremare. Sembravano lottare per fuggire ma, prima che potessero farlo, Meng Hao si avvicinò. La sua mano si strinse in un pugno, il quale poi partì all'attacco con il supporto della forza intensa del corpo fisico.


L’aria tremò e su di lui premette una raffica proveniente dai venti di tempesta circostanti. Questa colpì i simboli magici, facendoli sparpagliare e disperdere all'istante.


Questa volta, i simboli balenarono ma non si unirono nuovamente. Meng Hao emise una risatina fredda, poi eseguì un altro incantesimo ruotando in contemporanea la sua base di Coltivazione. Subito, non meno di mille montagnette comparvero e poi sfrecciarono.


Questa tecnica delle mille montagne era formata dall'Incantesimo per l’Assorbimento delle Montagne e, nello scendere, ciascuna montagna esercitava una forte pressione su di un simbolo magico. Ben presto vennero tutti soppressi. Meng Hao agitò la mano e le montagne si frantumarono una contro l’altra.


In un batter d’occhio, queste iniziarono ad unirsi. Si poté udire un boato quando comparve una montagna alta mille metri, al cui interno, sorprendentemente, era sigillata un’ascia.


Questa opponeva resistenza, cercando di liberarsi, ma Meng Hao agitò la mano in aria e la montagna sfrecciò verso di lui. Nel farlo, divenne sempre più piccola, fino a poter stare sul palmo della mano.


L’ascia al suo interno era soppressa, rimpicciolita. Oppose resistenza in modo sempre più violento, fino a quando non si poterono udire crepitii e scoppiettii. Dopo lo spazio di qualche respiro, l’ascia riuscì a distruggere la montagna e iniziò poi a uscire da questa.


Il volto di Meng Hao era calmo quando l’indice della sua mano sinistra premette contro la montagna.


“Sigillo del Demone, Ottava Maledizione!”


Le parole pronunciate con freddezza fecero comparire un carattere “maledizione” che ricoprì la vetta della montagna, sigillandola. L’ascia liberò un pianto addolorato. Adesso era del tutto incapace di liberarsi.


Meng Hao si sentì finalmente un po’ sollevato. Lasciò un filamento di Senso Divino, aggiunse qualche altro incantesimo restrittivo e poi alla fine sorrise e ripose la montagna nella borsa da trasporto.


“Questa volontà vale quanto un tesoro”, pensò, con gli occhi che brillavano intensamente. Sebbene soggiogare l’oggetto fosse sembrata una cosa semplice, in realtà aveva richiesto tutto il potere della sua base di Coltivazione, insieme al supporto del suo incredibilmente forte corpo fisico. Se fosse stato un altro Coltivatore alla Recisione dello Spirito del calibro di Patriarca Huyan, senza alcun dubbio avrebbe potuto prendere l’ascia con tranquillità come aveva appena fatto Meng Hao.


“Più tesori dello spirito come questo possiedo, meglio è”, pensò. “Chissà a che prezzo riuscirò a venderli in futuro”. Con gli occhi che brillavano intensamente, si guardò intorno fino a quando il suo sguardo non si posò su un gruppo di cento simboli magici che fluttuavano nell'aria in lontananza.


L’insieme di simboli sembrava possedere una certa quantità di sensibilità. Forse perché era stato toccato dall'aura dell’ascia, ma non appena guardò la formazione di incantesimo di cento simboli, questa parve subito scioccata e poi tentò di fuggire.


“Dato che tutta la zona è stata pianificata per essere una struttura che ferma i Demoni del Mare, per me non sarebbe sensato rimuovere tutte le formazioni di incantesimi. Inoltre, le formazioni di cento simboli non possono essere nemmeno trasformate in qualcosa di specifico, quindi sarebbe per lo più inutile cercare di rimuoverle”. Mormorando tra sé, Meng Hao si voltò e volò verso l’orizzonte, senza dar peso alle formazioni di incantesimi di cento simboli.


In un punto abbastanza lontano, i passeggeri della nave color nero intenso riuscirono a sentire le esplosioni attutite in lontananza, e i loro sorrisi divennero ancora più gioiosi.


“Quel tizio ormai sarà morto”.


“Ha sopravvalutato le sue capacità e non ha nemmeno abbastanza Pietre dello Spirito per salire sulla nave. Non mi stupisce che abbia voluto rischiare il tutto per tutto nel Terzo Anello. È un peccato che non sia molto intelligente. Chi pensa di essere per cercare di attraversare la Divisione di Burrasca? Uno dei Tre Santi?”.


Mentre gli altri chiacchieravano e ridevano, i due Coltivatori calmi chiusero gli occhi e non diedero peso a ciò che stava accadendo. I tre anziani della Compagnia dell’Anima del Sole responsabili della barca sembravano più arroganti che mai. Guidavano questa barca da un ciclo di tempo pari a sessant'anni, e in questo arco di tempo non avevano mai sentito di qualcuno che fosse riuscito ad attraversare con successo la Divisione di Burrasca.


Tuttavia, dopo che trascorsero alcuni giorni, la sensazione di felicità che tutti avevano provato in parte diminuì. Ma poi, sempre più simboli magici nella zona, come anche i fulmini e le raffiche di vento, sembravano essere sotto pressione, addirittura nervosi. Si poterono udire altre esplosioni in lontananza.


I rumori portarono il gruppo ad essere sempre più entusiasta. Questa volta, non avevano bisogno di alcuna spiegazione da parte dei tre anziani. Tutti sapevano esattamente che cosa fossero quei rumori, anche se non riuscivano a vederne la fonte. Ben presto, si poté udire il suono delle loro conversazioni.


“Ahahaha! Non ditemi che qualcun altro sta cercando di attraversarla?”


“Un’altra persona che non conosce i suoi limiti? Non avrei mai immaginato che questo viaggio verso il Terzo Anello sarebbe stato così affascinante.


“Che peccato. Vorrei proprio vederlo con i miei occhi”.


Erano tutti entusiasti, ma i tre anziani erano in realtà piuttosto sconvolti. Ogni volta che guidavano la nave sentivano delle esplosioni. Tuttavia, era molto raro sentire una serie di esplosioni come questa due volte, come era successo in quel viaggio.


I tre anziani si scambiarono dei sorrisi, ma non diedero molto peso alla cosa e si concentrarono sul far avanzare la nave.


I rumori non durarono a lungo, solo il tempo che un bastoncino d’incenso impiega a bruciare. Poi svanirono, e cominciò un altro giro di chiacchiere e risate sulla nave.


Tuttavia, circa quattro giorni dopo, si poterono udire ancora una volta i rumori. I passeggeri della nave rimasero stupiti.


“Che cosa sta succedendo? Com'è possibile che ci siano tre persone che stanno cercando di attraversare la Divisione di Burrasca?”.


“C’è qualcosa che non quadra…”


“Tutti voi; credete… che forse la persona in realtà non sia morta fin dall'inizio?”. Queste ultime parole furono pronunciate dalla persona con la base di Coltivazione più debole di tutto il gruppo, il giovane Coltivatore alla Formazione del Nucleo.


Non appena pronunciò quelle parole, tutti tacquero. I due Coltivatori che erano rimasti seduti pacatamente per tutto il tempo all'improvviso aprirono gli occhi, all'apparenza sorpresi dalle conseguenze della teoria del ragazzo.


Anche i tre uomini a capo della nave sembrarono scioccati, ma si ripresero in fretta.


“Non è permesso esprimere vaneggiamenti infondati a bordo!” gridò uno di loro.


“Questa è la Divisione di Burrasca!” disse un altro. “A parte i tre Santi del Mare della Via Lattea, nessuno può attraversarla!”.


“Quella che stiamo sentendo è ovviamente un’intera Setta che cerca di attraversarla. Non è la prima volta che accade una cosa simile”. Il resto dei passeggeri non sapeva se credere o meno alle parole dell’anziano. Ad ogni modo, la felicità del loro animo era diminuita di molto in modo evidente.


Nel frattempo, Meng Hao volava velocemente attraverso le raffiche di vento di tempesta. Al momento, stava affrontando una frusta lunga 150 metri e larga tre metri, aveva un aspetto del tutto crudele. Tuttavia, era circondata da una montagna enorme, che la stava sopprimendo in modo graduale.


Dopo che trascorse il tempo necessario a metà bastoncino d’incenso per bruciare, emise un grido ostinato. Poi la montagna scese, sigillandola completamente. Questa si restrinse sulla mano di Meng Hao, poi lui la ripose nella sua borsa da trasporto.


“Numero quattro!” disse, gli occhi brillavano intensamente. Con un sorriso, si voltò e proseguì per accelerare lungo il suo percorso.


Trascorsero altri due mesi. Durante questo periodo, il gruppo sulla nave udì una serie di esplosioni dopo l’altra. Ben presto, arrivarono a udire i rumori per sette volte. In questo momento, il loro umore era passato dalla curiosità allo shock.


Nel momento in cui riecheggiò la tredicesima serie di esplosioni, furono pervasi dalla paura. Anche i tre anziani stavano ansimando.


Trascorsi due mesi, la ventesima serie di esplosioni raggiunse le loro orecchie. Tutte le persone sulla nave adesso erano completamente allibite. E questo soprattutto dopo essersi rese conto che… i rumori delle esplosioni si stavano avvicinando!


Nei due mesi, Meng Hao si era imbattuto in altri simboli magici sotto forma di tesori. Ogni volta che succedeva, lui attaccava all'istante ed esercitava il massimo del potere per sopraffarli.


A questo punto, si trovava nelle profondità della Divisione di Burrasca e si stava avvicinando sempre più alla nave color nero intenso.


Mentre si addentrava, la sua velocità si riduceva costantemente. Adesso la potenza del vento gli stava facendo male, e stava addirittura iniziando a distruggere il suo corpo.


Doveva continuare a disseminare la forza della sua base di Coltivazione per poter resistere.


Riguardo ai fulmini, adesso era possibile vedere le sagome illusorie al loro interno, le quali all'apparenza erano sensibili. Meng Hao era scioccato.


Ad un certo punto, notò una luce bianca intensa in quello che era il buio pesto. Sembrava consumare i fulmini, il che portò Meng Hao a fare un respiro profondo e cambiare rotta.


Quello che vide fu un rospo che divorava i fulmini. Era la prima volta che vedeva i simboli magici sotto forma di una bestia. Il rospo era lungo almeno trecento metri e, secondo le stime di Meng Hao, era formato da circa diecimila simboli magici.


“Mi chiedo quanto io sia lontano dal confine di questo luogo…” pensò, evitando il rospo. Questo lo notò, ma lo ignorò completamente mentre continuava a consumare fulmini.


Meng Hao distolse lo sguardo e fu sul punto di scattare verso l’orizzonte quando, all'improvviso, emise un “eee?” appena accennato. Voltò la testa e lanciò il Senso Divino. Com'era prevedibile, poteva percepire una nave che avanzava velocemente nell'aria.


“Perfetto. Posso saltare su questa nave e riposare un po’ mentre percorro il resto della strada”. Con gli occhi che brillavano, proseguì verso l'imbarcazione.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


