---
weight: 6540
title: Capitolo 654 – Giglio...
pubDate: 2025-03-17T11:17:34.954Z
tags:
    - issth
---


Il Terzo Anello era molto vasto e conteneva un gran numero di Coltivatori. La maggior parte organizzati in gruppi di tre o magari cinque che andavano a caccia di Demoni del Mare nelle varie regioni dell'Anello. Incontrarne uno era un colpo di fortuna in se e, ovviamente, c'erano anche alcuni potenti Demoni del Mare che potevano portare disastri incredibili.


C'erano persino alcune aree nel Terzo Anello che erano segnate in particolar modo sulle mappe. Chiunque volesse entrare in queste zone doveva preparare anzitempo degli oggetti speciali.


Per di più, c'era una particolare città in questo Anello chiamata Fortezza del Mare, fondata in comune dalle tre Sette, il che la rendeva comoda ai Coltivatori per comprare rifornimenti. La città era enorme e torreggiava sulla superficie dell'acqua come un'enorme fortezza. Era coperta da sconvolgenti formazioni magiche che l'avevano protetta per innumeri anni contro gli attacchi dei Demoni del Mare.


All'interno erano acquartierati più di 10.000 Coltivatori delle tre Sette. In più, era sempre presente a comandare la città uno dei tre Santi; i quali facevano a rotazione ogni cento anni.


Per anni le tre Sette avevano mantenuto una reputazione incredibile, al punto che anche i poteri del Dominio Meridionale, delle Terre Orientali, del Deserto Occidentale e delle Distese del Nord li riconoscevano.


Molti giorni più tardi, Meng Hao stava volando sopra il Terzo Anello. Sollevò in alto la mano destra e i fulmini crepitarono. Un Demone del Mare lungo trenta metri e paragonabile per forza a un Coltivatore alla Stabilità della Consistenza, venne immediatamente distrutto.


Questo Demone in particolare non possedeva neppure un Cuore; però, per qualche ragione, non appena aveva rilevato l'aura di Meng Hao, sembrava essere impazzito e l'aveva attaccato con completo abbandono. Meng Hao finora si era imbattuto in sette od otto altri Demoni del Mare come questo.


“Qualcosa non va!” pensò, accigliandosi. Si sentiva quasi come se stesse andandosene in giro con un grosso bersaglio sulla schiena. Non importava dove andasse, i Demoni del Mare venivano a cercarlo.


I suoi occhi fremettero mentre pensava per un attimo, poi inviò il Senso Divino. Dopo aver cercato per tre giorni, fu in grado di trovare un gruppo di Coltivatori, cinque, che stavano cacciando con cautela alla ricerca di Demoni del Mare.


Li seguì da lontano mentre loro erano inconsapevoli della sua presenza.


Tuttavia, dopo solo mezza giornata, percepì otto Demoni in frenesia che si avvicinavano. Tutto a un tratto, emersero di colpo e ululando dall'acqua. I volti dei cinque Coltivatori si riempirono immediatamente di sorpresa.


“Come possono esserci così tanti Demoni del Mare!!”


“Non ditemi che qualche sorta di tesoro si trova nell'area!?” I cinque iniziarono a fuggire allarmati; ovviamente i Demoni non erano lì per loro, perciò furono in grado di allontanarsi facilmente.


Meng Hao fluttuò a mezz'aria con le sopracciglia aggrottate. Avendo osservato l'accaduto, ora capiva che era lui ad attrarre i Demoni del Mare!


“C'è qualcosa di speciale in me che li fa impazzire?” pensò, con gli occhi che fremevano. In basso, i Demoni caricavano attraverso la superficie dell'acqua alla massima velocità; al che, Meng Hao sbuffò sprezzante e poi agitò la mano destra. La punta di spada che conteneva 30.000 anni di Tempo volò fuori all'istante; sotto il suo controllo si trasformò in un raggio di luce nera che sfrecciò verso un particolare Demone che assomigliava a un granchio.


Quando lo trapassò, la creatura divenne all'istante completamente grigia, come se fosse appena passata attraverso decine di migliaia di anni. In un battito di ciglia, divenne nient'altro che cenere.


Il raggio continuò penetrando attraverso altri sei Demoni, i quali, indipendentemente dal livello della loro base di Coltivazione, avvizzirono all'istante e si trasformarono in null'altro che cenere.


Per quanto riguardava l'ultimo Demone del Mare, assomigliava a una tartaruga marina. Quando vide quello che era accaduto le si riempirono gli occhi di terrore; nonostante ciò, non sembrò in grado di resistere alla spinta di caricare in direzione di Meng Hao. Era come un istinto che non era in grado di controllare e con un ululato si gettò alla carica.


Meng Hao fissò glaciale la tartaruga, la quale era lunga solo poche dozzine di metri. Mise via la punta della Spada del Tempo, poi eseguì un incantesimo. Apparve l'Incantesimo per l'Assorbimento delle Montagne e un enorme picco discese; si schiantò sulla tartaruga marina, sigillandola completamente al suo interno. Meng Hao agitò la manica per raccoglierla, oltre agli altri Cuori di Demone nell'area. Poi, proseguì in lontananza.


Non molto tempo dopo, Meng Hao si materializzò dal nulla apparendo vicino a un'isola. Subito vi si sentirono giungere dei ruggiti e Meng Hao si accigliò piuttosto alterato. Non aveva idea di quali bestie feroci o Demoni del Mare vi fossero, ma senza aspettare di scoprirlo, colpì con il palmo. L'intera isola tremò quando l'attacco colpì l'area da dove arrivavano i suoni.


L'isola tremò, poi cadde nel completo silenzio. Qualunque creatura ci fosse stata, era stata uccisa con un sol colpo.


Meng Hao si sedette a gambe incrociate, poi agitò la mano destra. Il picco della montagna volò immediatamente fuori dalla sua borsa da trasporto, al suo interno era sigillato il corpo della tartaruga.


La prima cosa a cui pensò quando osservò la testuggine fu la vecchia tartaruga Affidabilità; per un attimo si accigliò, poi agitò un dito facendo svanire nel nulla il picco. La testuggine lo fissò ferocemente con gli occhi rossi; poi ululò e si gettò alla carica. La mano di Meng Hao si mosse immediatamente verso il basso.


Un boato risuonò quando l'enorme palmo invisibile si schiantò sulla tartaruga di mare e non importava quanto si dimenasse, era comunque incapace di liberarsi. Poteva solo fissare Meng Hao e ruggire.


“Vuoi mangiarmi?” chiese lui senza emozione. Fece uscire un po' della sua aura da Sigillatore del Demone, ma questa non sembrò provocare nessuna reazione speciale nella tartaruga, che continuò a ruggire e mordere nella sua direzione, come se volesse ingoiarlo in un sol morso.


“Perciò non è perché sono un Sigillatore del Demone?” pensò. Ritrasse l'aura e cominciò a togliersi tutte le borse da trasporto che possedeva e piazzarle di lato a una certa distanza. Quello che scoprì era che la testuggine non le guardava neppure; continuava a fissare lui e lui solo.


“Non è neppure qualcosa nelle mie borse da trasporto. Posso davvero essere io personalmente? È a causa della Consacrazione del Corpo?” Dopo aver pensato per un bel po', non riuscì a trovare nessuna spiegazione migliore.


Dopotutto, possedeva alcune caratteristiche di un Corpo di Demone Immortale; quindi trovò plausibile che potesse risultare in qualche modo attraente per i Demoni del Mare.


Dopo aver pensato un altro po', i suoi occhi iniziarono a risplendere. Alzò la mano destra, si fece un taglietto sulla punta del dito e ne fece uscire un pochino di sangue. La tartaruga di mare divenne immediatamente frenetica, ululando e dimenandosi nel tentativo di gettarsi in avanti e prenderlo.


“Perciò è questo” pensò Meng Hao. La ferita sul dito guarì all'istante e lui si alzò in piedi. Poi sollevò la mano per sbarazzarsi della problematica creatura, ma prima di completare l'azione, la sua mano si fermò.


“E se non fosse la spiegazione completa...?” pensò. Dette di nuovo un'occhiata alla testuggine e poi chiuse gli occhi per evocare un'abilità divina che aveva preso nella Pagoda del Demone Immortale e che era simile a quella usata in precedenza per cancellare le memorie.


Basandosi sulla sua precedente base di Coltivazione, usare l'abilità avrebbe avuto come risultato un contraccolpo negativo. Però, se l'avesse usata ora, avrebbe potuto ridurre gli effetti negativi al minimo. Il suo corpo lampeggiò e lui riapparve proprio di fianco alla tartaruga di mare. Mentre questa lo osservava affamata, lui le premette la mano sulla testa.


“Ricerca dell'Anima!” Era solo un tocco leggero, ma il corpo della creatura si irrigidì immediatamente.


Della luce bianca emanava dagli occhi di Meng Hao; in un attimo i suoi sensi entrarono nella mente della testuggine. Qui percepì brutalità, follia e desiderio.


Vi era anche un assortimento casuale di memorie che fluirono nella mente di Meng Hao. Essendo la prima volta che usava questa tecnica, si sentì un po' spaesato; tuttavia, la sua potente base di Coltivazione represse la brutta sensazione, così lui poté iniziare a cercare una risposta nella memoria della tartaruga marina.


Cercò per qualche tempo, finché, all'improvviso, la sua concentrazione si acuì. Nelle memorie intatte all'interno della testuggine, aveva incontrato una parola.


“... giglio...”


Il volto di Meng hao si contrasse e ritirò la mano. Ora la tartaruga giaceva prona, annaspando per respirare. Una Ricerca dell'Anima come quella che aveva appena eseguito lasciava o morti o feriti.


“Giglio...” mormorò. Fatto quello, abbassò lo sguardo su se stesso, poi usò la mano destra per premere violentemente sul suo addome. Tutto il suo corpo tremò e poi iniziò a diventare più debole, sia in termini di base di Coltivazione che di Qi e sangue.


Mentre diventava più debole, eseguì un gesto incantato. Apparve un sigillo che piazzò su se stesso, cosa che dissipò la sua energia. Sotto questa pressione, la base di Coltivazione sprofondò dallo stadio dell'Anima Nascente a quello della Formazione del Nucleo, poi a quello della Stabilità della Consistenza...


Ora che si era indebolito fino a tal punto, apparve silenziosamente un'altra strana aura. Questa apparteneva a nessun altro se non il Giglio della Resurrezione!


Normalmente, Meng Hao era troppo potente e manteneva soppressa l'aura del Giglio fino al punto che non era facilmente notabile. Ora, però, si era indebolito intenzionalmente, rivelando più apertamente l'aura del Giglio della Resurrezione.


Non appena comparve quest'aura, successe qualcosa che scioccò profondamente Meng Hao.


La tartaruga di mare, che un momento prima annaspava sull'orlo della morte, sollevò improvvisamente la testa. I suoi occhi tornarono a mettere a fuoco e lanciò un ruggito sconvolgente, per poi caricare Meng Hao. Il suo corpo veniva soppresso, ma non le importava. Ruggì e si dibatté fino al punto che il suo guscio iniziò a creparsi e rompersi. Il suo corpo cominciò a cadere a pezzi, ma i suoi occhi erano vivacemente accesi di rosso e la testa si protraeva con violenza fino a strapparsi letteralmente dal resto del corpo. Il sangue spruzzò dappertutto mentre la testa morente si allungava boccheggiante verso Meng Hao.


Lui arretrò di alcuni passi. Poteva vedere chiaramente il desiderio e la follia in quegli occhi morenti. Il suo viso ebbe un fremito mentre osservava il mare circostante. Onde enormi percorrevano la sua superficie e si potevano percepire innumeri e sconvolgenti aure cariche di follia arrivare da tutte le direzioni.


Meng Hao recise immediatamente l'aura e rilasciò il sigillo. La sua energia salì rapidamente e l'aura del Giglio della Resurrezione venne soppressa, così la follia nel mare attorno si ridusse di piccola misura.
Poi si trasformò all'istante in fumo verde e svanì.


Quando riapparve era lontano e a mezz'aria.


“E così, il Giglio della Resurrezione è ciò che attrae i Demoni del Mare!


Ora che ci penso, il Maestro mi aveva raccontato di qualcuno che era venuto da lui alla ricerca di medicine per aiutarlo con l'infezione del Giglio. Se ora sia vivo o morto, non ne ho idea, mi ricordo solo che proveniva... dal Mare della Via Lattea. [1]


Se potessi trovarlo, forse potrei usare le sue conoscenze del Giglio della Resurrezione per aiutarmi col mio.” Dopo averci pensato per un momento, svanì di nuovo.


Nel frattempo, molto lontano dal Terzo Anello, nelle profondità del Secondo...


L'acqua di quest'area era nera e tutto era silenzioso. Anche la superficie dell'acqua era calma, senza onde o increspature. C'era anche un'isola nera, sulla quale sedeva a gambe conserte una figura; la quale aveva l'aspetto fisico di un Coltivatore, fatta eccezione per un corno a spirale che gli spuntava dalla fronte. Era circondato da una vasta quantità di ossa, molte delle quali appartenevano a dei Coltivatori.


I suoi occhi si aprirono all'improvviso e all'interno di entrambi si potevano vedere due pupille. Un'aura selvaggia eruttò dalla sua persona.


“Giglio... della Resurrezione...”




NOTE:


1. Il Demone Gran Maestro degli Elisir aveva raccontato a Meng Hao di una persona del Mare della Via Lattea chiamato Reverendo Lampada d'Argento nel capitolo 294.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



