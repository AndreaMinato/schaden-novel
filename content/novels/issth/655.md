---
weight: 6550
title: Capitolo 655 – Cacciando Demoni del Mare
pubDate: 2025-03-17T11:17:34.954Z
tags:
    - issth
---


Un mese passò in un lampo.


Durante questo tempo, Meng Hao si aggirò liberamente per il Terzo Anello. Considerando il livello della sua base di Coltivazione, non c'era Demone del Mare che potesse ergersi contro di lui. Nell'istante in cui uno compariva e gli si avvicinava, lui lo distruggeva.


Qualche volta non aveva neppure bisogno di fare nulla personalmente. Semplicemente spediva la punta della Spada di Legno del Tempo a volare attorno a sé; un mero pensiero poteva farla attaccare in qualsiasi momento.


Venticinque giorni prima, un gruppo di Coltivatori che si avventurava in giro, una dozzina più o meno, era tutta di fretta inseguita da due Demoni ruggenti.


Nel mezzo della loro disperazione era apparso un raggio nero. Il quale saettò attraverso i due Demoni del Mare, trasformandoli in cenere, poi i Cuori di Demone volarono via scomparendo nel nulla.


Venti giorni prima, un uomo dal volto altezzoso stava combattendo in uno scontro ravvicinato un Demone del Mare, quando all'improvviso apparve dal nulla un raggio nero che trasformò il Demone in cenere.


Quindici giorni prima, dieci, cinque, scene simili si svolsero in aree differenti del Terzo Anello. In effetti, quasi ogni giorno occorrevano cose del genere e, gradualmente, le voci riguardo alla punta di spada nera iniziarono a diffondersi.


Dopo un mese di dominazione, Meng Hao aveva raccolto quasi un migliaio di Cuori. La maggior parte era di basso livello, con solo alcuni a quello intermedio.


Non era molto contento dei risultati, sebbene chiunque altro sarebbe stato pazzo di gioia.


“I Prescelti delle Sette e dei Clan del Dominio Meridionale, delle Distese del Nord e delle Terre Orientali mi devono tutti delle grosse quantità di Pietre dello Spirito. I miei guadagni di questo sono stati troppo insignificanti; non si paragona per niente al truffare la gente.” Al momento levitava a mezz'aria, osservando il mare infinito e domandandosi quanti Demoni del Mare esistessero sotto la superficie.


“Se potessi ottenere qualche Pietra di alto livello, o anche... ultra alto, allora sì che meriterebbe!” Ne possedeva qualcuna nella sua borsa da trasporto, ma non molte. Queste avevano un valore incredibile e ogni volta che pensava a come ne aveva sprecate duemila tutti quegli anni addietro, si sentiva male.


“Di nuovo a corto di soldi... Se possedessi abbastanza Pietre dello Spirito, potrei copiare altre Spade di Legno del Tempo o magari persino la punta di spada. Fatto salvo che mi servirebbero, come minimo, più di dieci milioni per farlo.” Abbassò lo sguardo sulla superficie del mare e serrò la mascella.


“Se il Patriarca del Clan Wang non è morto, allora il pericolo mi troverà; la cosa più importante da fare adesso per me è diventare più forte il più in fretta possibile. Ho bisogno di scatenarmi!” La determinazione apparve nei suoi occhi, poi lui svanì nel nulla.


Molti giorni più tardi, sedeva a gambe incrociate su una grossa isola del Terzo Anello. Tutta l'area attorno a lui era stata pulita da tempo e la punta della Spada del Tempo gli roteava attorno. Abbassò lo sguardo sulla sua borsa da trasporto mentre ne volava fuori una piccola montagna.


Sigillata all'interno vi era un'ascia da battaglia, la quale non era altro che lo spirito da un migliaio di simboli che aveva catturato.
Dopo averla guardata per un attimo, sollevò in aria la mano destra, facendo svanire la montagna. L'ascia iniziò immediatamente a emettere un brontolio e stava per attaccarlo quando Meng Hao agitò la sua ampia manica, avviluppando l'area in una grandissima pressione. Poi allungò la mano, ma l'ascia da battaglia produsse un suono scoppiettante e si ritrasformò in un migliaio di simboli magici, facendo sì che la mano di Meng Hao non afferrasse altro che l'aria.


I simboli magici caddero in giro, in apparenza molto fieri di se stessi. Turbinarono alle spalle di Meng Hao, dove si riformarono nell'ascia, che poi calò come una scure su di lui.


“Maledizione!” disse Meng Hao con calma. Non si voltò neppure a guardare; semplicemente puntò l'indice sinistro dietro di sé.


I simboli tremarono e si dimenarono a mezz'aria. Tuttavia, quando Meng Hao tirò un pugno, l'ascia da battaglia collassò in una massa di simboli magici. Poi eseguì un incanto e l'Incantesimo per l'Assorbimento delle Montagne apparve sotto forma di mille montagne, che andarono a coprire tutti i simboli magici.


Meng Hao eseguì tutte queste azioni in modo fluido e spontaneo, come se non fosse stato minimamente preoccupato. Poi, con espressione indifferente, fece avvicinare i simboli magici uno a uno; imprimendovi il suo Senso divino, processo che gli prese molte ore per essere completato. Una volta finito, i suoi occhi luccicarono quando permise al migliaio di montagna di liberare i simboli.


Questi sembravano aver perso il loro intelletto; fluttuavano semplicemente lì, baluginanti, ma immobili.


“Consolidatevi!” disse Meng Hao con freddezza. I simboli si unirono immediatamente in forma di ascia, che poi prese a ruotargli attorno. Dopo aver esercitato il suo controllo su di essa per alcuni attimi, Meng Hao usò lo stesso metodo su più di altri venti spiriti. Finì alcuni giorni più tardi, dopo i quali, più di 20.000 simboli magici sibilavano attraverso l'aria attorno a lui.


Si trasformarono in un vortice di vento che emanava una pressione incredibilmente minacciosa.


Una strana luce apparve negli occhi di Meng Hao. L'incredibile potere di questo tesoro era secondo solo ai simboli spirituali che aveva visto nella Divisione di Burrasca e che si raggruppavano in bestie enormi e feroci.


“Però, questo ha consumato fin troppa della mia base di Coltivazione” pensò dopo un momento. Dopo aver consumato qualche elisir medicinale, si sedette a meditare. Non fu prima dell'alba del mattino seguente che finalmente aprì gli occhi.


“È giunto il tempo!” disse. Prendendo un profondo respiro, eseguì un incantesimo che pose sigilli multipli sul suo corpo, causando un rapido indebolimento della sua energia. Presto apparve di nuovo l'aura del Giglio della Resurrezione.


In precedenza aveva presunto che solo lui poteva percepire quest'aura. Tuttavia, dopo essere arrivato nel Terzo Anello aveva compreso che per i Demoni del Mare, il Giglio della Resurrezione era una specie di tonico sconosciuto che, se consumato, poteva provocare un'incredibile trasformazione.


Non appena l'aura si propagò, il mare circostante iniziò ad agitarsi violentemente. Innumeri occhi splendenti di luce rossa si aprirono di scatto nelle profondità marine del Terzo Anello e, in un battito di ciglia, i Demoni del Mare sfrecciarono con velocità incredibile nella direzione di qualcosa che sapevano per istinto di dover consumare.


A una certa distanza, una medusa multicolore era appena sotto il pelo dell'acqua, pedinando un gruppo di Coltivatori e aspettando la giusta opportunità di attaccare. Tuttavia, nell'attimo in cui stava per fare la sua mossa, tremò improvvisamente e poi schizzò via sott'acqua.


In un altro luogo, un gruppo di alcune dozzine di Coltivatori era impegnato in un combattimento ravvicinato con tre Demoni. Improvvisamente, questi ruggirono, immergendosi nell'acqua e svanendo.


Scene simili si svolsero in vari luoghi del Terzo Anello e molti Coltivatori notarono il fenomeno. Alcuni che si trovavano a mezz'aria erano sconvolti dal vedere le onde che spazzavano il mare e gli innumeri Demoni che nuotavano nell'acqua.


“Non ditemi che questa è una Marea delle Bestie!!”


Mentre così tante persone erano sconvolte, Meng Hao sedeva in calma attesa sull'isola. Quando fu passato abbastanza tempo per bruciare un bastoncino d'incenso, una chela enorme fuoriuscì improvvisamente dai flutti puntando contro di lui.


Allo stesso tempo, molteplici Demoni del Mare emersero con violenza dall'acqua caricandolo.


I suoi occhi luccicarono gelidi quando agitò la mano destra, facendo volare fuori l'ascia da battaglia di mille simboli. La quale eseguì una spazzata, riempiendo l'area con il suono delle esplosioni mentre distruggeva i Demoni.


Mentre morivano, un altro centinaio o più di Demoni emersero dalle acque con aspetto selvaggio e bramoso. Era quasi come se Meng Hao si fosse trasformato in un vortice di desiderio per i Demoni del Mare del Terzo Anello.


Meng Hao, mentre manipolava i simboli magici era calmo e rilassato. Con il movimento di un dito, 1.000 simboli volarono via, circondando l'isola e rendendo impossibile per qualsiasi Demone di entrare per più di trecento metri sulla terra ferma.


Passarono così quattro ore piene di esplosioni. Più di mille Demoni erano usciti alla carica dalle onde. Non sembravano neppure comprendere la differenza tra la vita e la morte; infischiandosene delle loro stesse vite, caricavano senza sosta.


I boati risuonavano mentre le mani di Meng Hao si muovevano ancora più in fretta per controllare 8.000 simboli magici che sibilavano attraverso l'aria. Formavano diversi oggetti magici, inclusa l'ascia, e emanavano una potenza incredibile.


Passarono altre quattro ore, durante le quali, Meng Hao consumò per tre volte degli elisir medicinali per supportare la rotazione della sua base di Coltivazione. Al momento l'isola era circondata da fitti gruppi di Demoni. Ce n'erano così tanti che quasi non si poteva vedere altro.


La scena era abbastanza da sconvolgere chiunque la vedesse, perfino Meng Hao. Tuttavia, lui voleva ancora più Demoni del Mare. I simboli ora erano 13.000, e sibilavano in giro creando un ronzio assordante.


Da lontano, l'isola appariva circondata da un vortice di vento e da un nebbia nera. All'esterno della burrasca c'era un numero infinito di Demoni che avanzavano alla carica nel tentativo di raggiungere l'isola.


Il frastuono era sorprendente e il sangue ricadeva dappertutto. Meng Hao non era sicuro di quanti Demoni avesse ucciso in questo periodo di tempo relativamente breve; i soli che lo sapevano erano il pappagallo e la gelatina.


Questo perché stavano volando in giro, annoiandosi mentre andavano un po' ovunque. Quando i Demoni morivano, loro raccoglievano con gioia i loro Cuori.


Fu a questo punto, tuttavia, che un ululato giunse da lontano. Questo era particolare, sembrava una ragazza in lacrime e fece immediatamente alzare lo sguardo a Meng Hao. Il suo Senso Divino scandagliò l'area e, in lontananza, vide tutti i Demoni del Mare tremare e dirigersi verso un'enorme medusa di sette colori che avanzava nuotando lentamente.


Sulla testa della creatura vi era, incredibilmente, un fiore bianco!


Era un Giglio dell'Ossobianco, un fiore simile a delle ossa sbiancate. Questo ondeggiava avanti e indietro, facendo svanire tutti i colori nell'area e rimpiazzandoli con solo il nero e il bianco.


Mentre Meng Hao lo osservava, sentì improvvisamente l'isola tremare sotto di lui, come se una creatura enorme la stesse attaccando dal basso.


Il suo volto si agitò per il tempo di alcuni respiri, ma non era in grado di difendere l'isola. Le crepe si propagarono sulla superficie e poi questa, semplicemente crollò a pezzi.


Onde enormi spazzarono il mare quando, in un battito di ciglia, l'intera isola sprofondo nelle acque. Anche Meng Hao venne trascinato in mare.


In quell'istante, i Demoni del Mare divennero ancora più frenetici. Il mondo sotto la superficie era il loro dominio, perciò fu con ancora più follia che si gettarono in avanti.


Gli occhi di Meng Hao luccicarono; questo mondo poteva essere il dominio dei Demoni, ma era anche il suo!


Aveva formato il carattere dell'acqua del totem dei cinque elementi e aveva anche praticato la Coltivazione sul fondo del Mare Viola per un centinaio di anni. Perché gli sarebbe dovuto importare qualcosa della pressione esercitata dal mare? La sua espressione era gelida quando sollevò la mano destra facendo circolare attorno a sé 20.000 simboli magici luccicanti. Questi si trasformarono in venti oggetti magici che saettarono verso i Demoni e iniziarono a massacrarli.


Le esplosioni non si propagavano oltre l'acqua, ma generarono delle onde giganti che attraversarono tutto il Terzo Anello. I Coltivatori che le videro rimasero sconvolti e intrigati da cosa stesse succedendo.


Per di più, alcuni Demoni del Mare incredibilmente potenti si erano messi in moto, dirigendosi verso Meng Hao, colmi di follia.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



