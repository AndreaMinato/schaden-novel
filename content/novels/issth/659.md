---
weight: 659
title: Capitolo 659 - Ho Fatto Bingo!
pubDate: 2025-03-17T11:17:34.955Z
tags:
    - issth
---


Con un sorriso appena accennato, Meng Hao si fermò e non si avvicinò oltre.


L’anziano si accigliò e scambiò un’occhiata con la giovane. Poi concentrò la sua attenzione sul controllo degli oggetti magici davanti a sé e fece calare ancora una volta il mare di fuoco.


L’ippocampo ruggì e dal suo corpo si sprigionò una luce blu. Sembrava che stesse dando il meglio di sé; la luce esplose in tutte le direzioni e ogni luogo su cui passò si trasformò in ghiaccio, compreso il mare di fiamme. Il sigillo di ghiaccio portò il viso dell’anziano ad essere pervaso dallo stupore.
La sua perla si congelò completamente, dopodiché lui sfrecciò all'indietro alla massima velocità. Afferrò la giovane donna e poi fece per andarsene. Sfortunatamente, lui era stato ferito e la luce azzurra era troppo veloce. Al momento, non sembrava in grado di scappare…


Negli occhi dell’anziano comparve un’espressione di difficoltà, ma durò soltanto per il tempo che una scintilla impiega a levarsi da una pietra focaia. Guardò la giovane, pronto a lanciarla indietro nella luce blu per bloccarla.


In quel momento, Meng Hao sollevò la mano e puntò il dito. La luce blu in espansione all'improvviso smise di muoversi, così da permettere all'anziano e alla giovane di scappare dalla zona.


Nello stesso momento, Meng Hao agitò ancora la mano facendo emergere in volo una Spada di Legno Del Tempo. Questa sfrecciò come un fulmine verso l’ippocampo e lo penetrò in un batter d’occhio. Si trattava di una sola spada con sette cicli di sessant'anni di potere del Tempo ma, non appena perforò il cavalluccio marino, si poté udire un grido agghiacciante e quello iniziò ad avvizzire.


I suoi occhi erano carichi di terrore e iniziò a sprofondare nell'acqua. Tuttavia, proprio quando lo fece, Meng Hao lasciò fuoriuscire una certa quantità di aura, la quale fece diventare gli occhi dell’ippocampo rossi. Questo ripartì all'istante all'attacco verso di lui. L’anziano e la giovane donna continuarono ad osservare stupiti mentre la Spada di Legno del Tempo lo colpì altre sette o otto volte.


I gemiti dell’ippocampo riecheggiarono in tutte le direzioni mentre il suo corpo avvizziva rapidamente. In un breve istante, questo si trasformò in un corpo essiccato senza vita che galleggiava sulla superficie del mare…


Meng Hao si avvicinò al cadavere, poi fece pressione su questo con la mano destra. Un cuore di Demone volò immediatamente nella sua mano. In alto, a mezz'aria, l’anziano e la giovane osservavano Meng Hao con espressioni complesse. Davano l’impressione di essere in guardia, soprattutto relativamente alla spada scioccante che lui aveva usato.


Quando Meng Hao alzò lo sguardo verso di loro, l’anziano tirò la giovane donna dietro di sé e iniziò anche a ruotare la sua base di Coltivazione. Poi congiunse le mani e si inchinò verso di lui.


“Molte grazie per il tuo aiuto, Compagno Daoista”, disse, indietreggiando allo stesso tempo. Era evidentemente terrorizzato dalla spada di Meng Hao. “Quel cuore di Demone di grado medio è tuo. Se il fato ci farà incontrare ancora, allora senza alcun dubbio ti ripagherò”.


Meng Hao scosse il capo. “Non avere così tanta fretta di andare via”, disse. Poi fece volare il cuore di Demone verso l’anziano sconvolto, il quale lo prese senza nemmeno pensarci. Guardò il cuore di Demone e poi tornò a guardare Meng Hao, con il cuore pervaso da ansia e dubbi.


La giovane donna fissò il cuore di Demone nella mano dell’anziano e iniziò ad ansimare. L’odio nel profondo dei suoi occhi tremolò ancora; ovviamente era consapevole di ciò che l’anziano le aveva quasi fatto in precedenza.


“Compagno Daoista, tu…” disse l’anziano con esitazione.


Deciso a non volerci girare troppo attorno, Meng Hao disse: “Voi due avete delle basi di Coltivazione piuttosto forti. Quel cuore di Demone sembra essere praticamente come una Pietra dello Spirito di grado medio. Perché vi interessa così tanto?”.


Le sue parole lasciarono l’anziano perplesso. Anche la giovane donna lo guardò con un’espressione confusa.


L’anziano rimase in silenzio per un istante, poi guardò Meng Hao e disse: “Compagno Daoista… non dirmi che per te questa è la prima volta nel Mare della Via Lattea?”.


Meng Hao annuì.


L’anziano fece un respiro profondo, poi bisbigliò delle cose tra sé mentre riponeva il cuore di Demone.


“Hai ragione”, disse allora. “L’energia spirituale presente in questo cuore di Demone è simile a una Pietra dello Spirito di grado medio. Tuttavia, con una Pietra dello Spirito di grado medio non è possibile acquistare alcun cuore di Demone!


Nella Fortezza del Mare delle Tre Sette ci sono dei luoghi speciali che acquistano i cuori di Demone.


Riguardo al valore preciso, questo oscilla. Se ricordo bene, quando ho lasciato la Fortezza del Mare l’ultima volta un Cuore di Demone di livello basso valeva 500 Pietre dello Spirito di livello basso!


Vi erano dei luoghi che l’avrebbero addirittura pagato 1000!”


Quando Meng Hao udì questo, non aveva importanza che avesse una base di Coltivazione così elevata, la sua mente fu comunque pervasa da un boato. La borsa da trasporto conteneva circa 80 - 90.000 cuori di Demone di livello basso. Facendo il calcolo, questi valevano… 80 - 90.000.000 Pietre dello Spirito di livello basso.


Quel numero portò delle onde enormi a scontrarsi nella mente di Meng Hao. Il suo cervello tremò e quasi non riuscì a crederci. In tutta la sua vita non aveva mai avuto così tante Pietre dello Spirito. Iniziò subito a respirare in modo affannoso.


“Quanto hai detto?” disse senza nemmeno rifletterci.


“I Cuori di Demone di livello basso hanno un valore che va da diverse centinaia a un migliaio di Pietre dello Spirito…” disse l’anziano. Non sembrava pensare che la reazione di Meng Hao fosse strana. Chiunque avesse sentito di questa cosa per la prima volta sarebbe rimasto sorpreso.


“E per quanto riguarda i cuori di Demone di grado medio?” continuò subito Meng Hao.


L’anziano esitò per un istante e strofinò la sua borsa da trasporto, ma continuò con la spiegazione: “Anche il valore di questi oscilla, ma non troppo. Un cuore di Demone di grado medio vale circa 10.000 Pietre dello Spirito di livello basso!”.


La bocca di Meng Hao divenne così secca che non riuscì a parlare. Nella sua borsa da trasporto c’erano più di 30.000 cuori di Demone di livello medio. Dopo aver calcolato la cifra, la sua mente fu pervasa ancora una volta dai boati.


Adesso, d’un tratto aveva compreso perché le persone mettevano a rischio la propria vita per venire qui.


“Sono ricco!” pensò. “Sono super ricco!”. Meng Hao riuscì a controllare l’entusiasmo che esplose in lui. Il fatto che il desiderio di un'intera vita all'improvviso fosse stato esaudito portò il suo cuore a iniziare a martellare velocemente.


L’anziano guardo Meng Hao e proseguì: “Certo, ci sono anche cuori di Demone che sono ancora più rari, il tipo di grado alto. A dire il vero, non sono certo di quale sia il loro valore esatto, perché questi compaiono solo nelle aste.


Ad ogni modo, ricordo che nell'ultima a cui ho partecipato è stato venduto un cuore di Demone di grado alto all'incredibile prezzo di 670.000 Pietre dello Spirito!”.


Quando Meng Hao udì queste parole, impazzì ancora di più di gioia. Aveva circa 10.000 di questi cuori di Demone di grado alto nella borsa da trasporto. Ad un tratto, ebbe la sensazione che un enorme lingotto d’oro fosse caduto proprio sopra di lui.


Qualche istante dopo, però, il suo volto tremolò all'improvviso quando si ricordò che tra i sette o otto cuori di Demone che aveva usato per testare i poteri di duplicazione dello specchio di rame c’erano quattro cuori di Demone di grado alto.


Sentì una coltellata contorcersi nel suo cuore.


“Questo significa che… io… ho sprecato per l’ennesima volta più di 2.000.000 di Pietre dello Spirito? Dannazione! Questo…”. Ebbe l’impulso improvviso di gridare e imprecare. Dopo aver fatto diversi respiri, disse a se stesso che non era peggio della questione delle 2.000 Pietre dello Spirito di grado ultra alto. Dopo qualche istante, si calmò.


“Esiste un tipo di cuore di Demone ancora più prezioso di quelli che hai già citato?” chiese. “Qualcosa di simile alle Pietre dello Spirito di grado ultra alto?”. Aveva casualmente proprio quel cuore di Demone nella sua borsa da trasporto, quello che aveva ottenuto dal gigante del Giglio dell'Ossobianco.


L’uomo ci pensò per un momento e poi rispose: “Non esiste nulla di simile. Beh, forse la mia base di Coltivazione non è abbastanza alta, o forse non ho mai incontrato nessuno che avesse accesso a tesori simili. Ad ogni modo, nel Terzo Anello c’è un qualcosa chiamato cuore di Demone dell'Ossobianco. Si tratta di tesori incredibilmente rari e preziosi. Una cosa simile sarebbe inestimabile”.


Il cuore di Meng Hao tremò. Era quasi del tutto certo che il cuore Demoniaco nella sua borsa da trasporto, quello delle dimensioni della mano di un neonato, fosse il cuore di Demone dell’Ossobianco che l’anziano aveva appena nominato.


“Un’altra cosa”, disse l’anziano. “E forse quella più importante. Nella Fortezza del Mare delle Tre Sette è possibile acquistare gran parte degli oggetti soltanto con i cuori di Demone. Questo è un altro dei motivi per cui io attribuisco a questi un valore così grande.


Con questo cuore di Demone di grado medio, adesso ho risparmiato abbastanza per ottenere la Polvere dell’Elisir per il Rafforzamento. Con quella la mia… la mia apprendista può proseguire con sicurezza lungo lo stadio della Formazione del Nucleo”. Quando finì di parlare, l’anziano indietreggiò e si inchinò ancora una volta verso Meng Hao.


Lui accennò un sorriso e annuì. Adesso aveva un umore fantastico, e l’unica cosa a cui riusciva a pensare era andare alla Fortezza del Mare per scambiare i suoi cuori di Demone con le Pietre dello Spirito.


“Con così tante Pietre dello Spirito”, pensò, “sono abbastanza sicuro di riuscire… a duplicare cento Spade Di Legno del Tempo che contengono sette cicli di Tempo di sessant'anni. Poi, potrò scatenare la terza forma della Formazione della Spada di Loto!”. Fece un respiro profondo e represse l’entusiasmo. Sapeva bene che nessun altro a parte lui sarebbe mai riuscito ad avere cento Spade di Legno del Tempo. Se fosse successo in passato, o in futuro, sarebbe stata una cosa del tutto rara, forse addirittura unica.


Questo era dovuto soltanto… allo specchio di rame e la sua abilità di duplicazione che sfidava i Cieli. Senza di questo, sarebbe stato impossibile forgiare cento Spade di Legno del Tempo. Ogni volta che tentava di sigillare il Tempo nelle spade, un insuccesso distruggeva la spada completamente. Inoltre, il tasso di fallimento era fin troppo elevato.


“In realtà, potrei anche riuscire a duplicare la punta della Spada del Tempo!” pensò, con la luce negli occhi che diventava ancora più intensa. Era sul punto di girarsi e andare via quando, all'improvviso, la giovane donna strinse i denti e poi, all'apparenza buttando al vento tutta la prudenza, congiunse le mani e si inchinò verso Meng Hao.


“Anziano”, disse, “ti prego di permettermi di porgerti i miei saluti”.


Meng Hao aveva già iniziato ad andare via quando udì le parole della giovane donna, e si voltò.


Contemporaneamente, l’espressione sul volto dell’anziano tentennò e questo distese un braccio per trattenere la giovane donna. Nei suoi occhi comparve un bagliore gelido di intento omicida.


“Compagno Daoista, la mia apprendista è immatura, ti prego di perdonarla. Addio!”. Con queste parole, afferrò la giovane e si preparò ad andare via. Aveva già sigillato la sua base di Coltivazione, così da renderle impossibile parlare. Tuttavia, i suoi occhi sprigionavano disperazione, quasi come se desiderasse morire mentre l’uomo la trascinava via.


Meng Hao si accigliò. Si era già reso conto che queste due persone non erano apprendista e Maestro. Infatti, in base alle sue esperienze, aveva già avanzato qualche ipotesi riguardo alle reali motivazioni dell’anziano.


Inizialmente non voleva interferire, ma, dopo aver visto la disperazione negli occhi della giovane donna, all'improvviso gli tornò in mente l’immagine di un’altra donna.


“Lo sguardo nei suoi occhi nella Terra Sacra della Setta del Setaccio Nero era proprio come questo”, pensò [1].


“Aspetta un attimo”, disse. Sospirando tra sé, all'improvviso comparve proprio davanti all'anziano.


L’espressione sul suo volto tentennò ancora. Qualche istante prima non aveva percepito assolutamente nulla. Qualche momento fa, Meng Hao si trovava chiaramente dietro di lui, ma adesso, all'improvviso, era qui. Il cuore dell’anziano iniziò a battere all'impazzata.


“Lascia che finisca”, disse. L’anziano gli aveva appena fornito delle informazioni preziose, quindi Meng Hao non aveva intenzione di attaccarlo.


L’anziano rimase lì in silenzio per un istante, poi allentò la presa.


La giovane fu attraversata da un fremito quando la sua base di Coltivazione venne ristabilita. Nei suoi occhi comparve una luce intensa mai vista prima, una luce carica di speranza. Rivolse ancora una volta un profondo inchino a Meng Hao.


“Anziano, è la tua prima volta nel Mare della Via Lattea. Ci sono molte cose che non sai e le regole della Fortezza del Mare delle Tre Sette sono molto rigide. Riguardo a dove stare, gli estranei fanno molta fatica a comprenderlo da soli.


Anziano, io sono cresciuta nella Fortezza del Mare e conosco quel posto da cima a fondo. Se può farti piacere, sono disposta a farti da guida. Posso farti risparmiare molto tempo, se lo vuoi”.




NOTE:


1. È stato nella Terra Sacra della Setta del Setaccio Nero che Meng Hao era arrivato appena in tempo per impedire che Xu Qing venisse stuprata.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



