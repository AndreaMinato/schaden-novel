---
weight: 670
title: Capitolo 67 - La Morte di Ding Xin
pubDate: 2025-03-17T11:17:34.767Z
tags:
    - issth
---


Meng Hao si mosse sempre più velocemente nelle acque del Mare del Nord. Dentro di lui, il Mare dell'Essenza ribolliva e schiumava, e in poco tempo Meng Hao riuscì a vedere la superficie del lago. Emerse dalle acque, spruzzando acqua in tutte le direzioni.


Nello stesso momento, da direzioni opposte apparvero le due spade di legno, fischiando nell'aria mentre volavano verso di lui. Gli girarono intorno, una posizionandosi sotto i suoi piedi, l'altra fluttuando al suo fianco.


Anche Ding Xin emerse dal lago e, mentre usciva, i suoi occhi si posarono su Meng Hao. Sul suo volto comparve un'espressione incredula. Com'era possibile che Meng Hao... fosse vivo?


"Impossibile... Non è allo stadio di Stabilità della Consistenza. Nessuno può sopravvivere al  perfetto Qi Viola dell'Est della mia Setta, sostenuto dal sacrificio della mia stessa base di Coltivazione e della mia longevità!" Osservò Meng Hao, indietreggiando leggermente. Ancora non credeva a quello che vedeva.


Forse non voleva crederci perché, al momento non era più al nono livello di Condensazione del Qi. Anche il suo ottavo livello di Condensazione del Qi era un po' instabile. La ferita nel suo petto non si era rimarginata e l'energia spirituale continuava a fuoriuscire. Temeva che presto sarebbe retrocesso ulteriormente dall'ottavo al settimo livello di Condensazione del Qi.


Impallidì ancora di più. In ogni caso, lui non era come Qiu Shuihen e gli altri. Nonostante fosse scioccato dal vedere Meng Hao vivo, si riprese in un batter d'occhio. Senza esitazione, scappò via, evocando l'enorme foglia, che apparve sotto i suoi piedi e lo portò lontano. Non stava combattendo, stava fuggendo.


Non aveva altra scelta. Aveva capito che Meng Hao si era ripreso completamente e aveva anche aumentato la sua base di Coltivazione, mentre lui soffriva ancora di diverse ferite interne. Non poteva far altro che ritirarsi.


Meng Hao guardò con freddezza Ding Xin che si allontanava. Non lo inseguì subito, ma abbassò lo sguardo sul lago, salutandolo ancora con rispetto.


"Ricorderò il dono che mi hai fatto fino alla fine dei miei giorni!" disse Meng Hao con un tono che avrebbe potuto recidere le unghie e tagliare il ferro. Poi sollevò il capo e agitò la mano. La spada sotto i suoi piedi iniziò a vibrare e si trasformò in un radiante fascio di luce che si scagliò contro Ding Xin.


"Da adesso, la preda è diventata predatore" disse, divorato dalla voglia di uccidere. Da quando aveva lasciato la Setta dell'Affidabilità, Meng Hao non aveva mai voluto così tanto uccidere qualcuno come Ding Xin, forse solo Shangguan Xiu. Il suo desiderio omicida gli colmò gli occhi, facendoli brillare. Da quando aveva scoperto la Coltivazione, non era mai stato ferito così seriamente. In effetti, non contava come fosse stato ferito. A dirla tutta... era stato ucciso!


Un bagliore accecante proveniva dai suoi occhi, mentre si lanciava all'inseguimento. In un attimo, si lasciò alle spalle il Mare del Nord. Nel tempo necessario ad un bastoncino d'incenso per bruciare, raggiunse Ding Xin, che continuava a consumare elisir medicinali mentre la sua base di Coltivazione crollava.


Meng Hao non disse nulla. Semplicemente sollevò il dito e la spada di legno che gli volava accanto, si scagliò in avanti. Ding Xin, pallido, si guardò indietro, ben consapevole degli strani poteri delle spade. Colpì la sua borsa da trasporto e, immediatamente, il lungo arco nero apparve di nuovo tra le sue mani. Ignorando la continua e abbondante perdita di energia spirituale, tirò la corda e lanciò una freccia.


La freccia si scontrò con la spada di legno e ci fu un esplosione, nella quale la freccia venne distrutta. La spada di legno sussultò.


Meng Hao era impassibile. Sollevò il dito di nuovo e la spada di legno si scagliò in avanti. Ding Xin, con il volto cereo, non poté fare altro che scagliare un'altra freccia.


Risuonò un boato. La spada di legno proseguì la sua corsa.


Gli occhi di Ding Xin erano iniettati di sangue. Come poteva non vedere che Meng Hao si stava vendicando, prosciugando la sua base di Coltivazione e portandolo allo sfinimento totale?


Dopo essere passato all'ottavo livello di Condensazione del Qi, le sue ferite erano peggiorate. Era debole, ma aveva paura della spada d legno, quindi non poteva fare altro che usare le frecce per difendersi. Purtroppo, a causa della sua debolezza, anche le frecce erano deboli e non avevano lo stesso potere di prima. All'improvviso, dopo aver lanciato la sesta freccia, il suo corpo tremò, mentre passava dall'ottavo al settimo livello di Condensazione del Qi.


In un attimo la spada di legno fu su di lui, trafiggendogli il petto. Non era una ferita letale, ma comunque sgorgò del sangue. Ding Xin urlò di dolore e tentò di fuggire più velocemente.


Tremava mentre ancora più energia spirituale fuoriusciva dal suo corpo. La sua instabile base di Coltivazione diminuì velocemente al settimo livello di Condensazione del Qi!


Ovviamente la sua base di Coltivazione non stava davvero regredendo, ma stava perdendo energia ad incredibile velocità, senza possibilità di ripresa. La perdita di energia era così importante che il suo livello di potere era quello del settimo livello di Condensazione del Qi.


Continuava a consumare elisir medicinali, ma aveva due ferite di spade, dalle quali fuoriusciva energia spirituale. Al momento, non aveva possibilità di riprendersi.


"Sono un discepolo della Fazione Interna della Setta del Fato Viola” urlò Ding Xin con fierezza “Se ti azzarderai ad uccidermi, la Setta del Fato Viola ti darà la caccia e ti troverà, dovessero volerci cent'anni! Non si fermeranno finché non sarai morto!" La sua situazione era disperata. Lanciò un grido che fece gelare il sangue nelle vene mentre la spada di legno di Meng Hao lo colpiva ancora. Non lo trafisse, ma lo tagliò, facendo fuoriuscire l'energia ancora più velocemente.


"Sono già morto una volta" rispose con freddezza Meng Hao. I suoi occhi erano gelidi mentre sollevava il dito ancora una volta.


Il tempo passò. Un'ora volò in un battito di ciglia, mentre continuavano a risuonare le grida di dolore di Ding Xin. Il suo corpo era paralizzato e coperto da centinaia di ferite di spada. Era in un bagno di sangue. Nessuna delle ferite era letale, ma aveva  perso così tanto sangue da sembrare morto.


Ding Xin era un Coltivatore e, mentre i suoi sensi si offuscavano, ciò che lo spaventava di più non erano le ferite, ma il fatto che il suo corpo fosse diventato un colino. L'energia spirituale fuoriusciva a velocità strabiliante.


Sesto livello di Coltivazione del Qi, quinto, quarto,...


…


Un boato risuonò e Ding Xin cadde a terra, sputando sangue. Balzò in avanti in fretta, fuggendo alla massima velocità permessa dalle sue condizioni. Non era più capace di volare in alcun modo. La sua base di Coltivazione era diminuita a tal punto che era come se fosse al terzo livello di Condensazione del Qi.


"Meng Hao, se mi uccidi, sarai ucciso e non verrai nemmeno sepolto! Sono un discepolo della Fazione Interna della Setta del Fato Viola. Se muoio, sarà un problema per tutto lo Stato di Zhao. Non ti azzardare ad uccidermi!" tremava. Respinse la paura che provava nel cuore e sputò ancora sangue.


Meng Hao prese la gigantesca foglia volante di Ding Xin. Senza una parola, mosse ancora il dito e la spada di legno si scagliò contro Ding Xin.


Era passato il tempo necessario a un bastoncino d'incenso per bruciare. Lì Ding Xin non sembrava più il discepolo di una delle grandi Sette. Fissava Meng Hao con uno sguardo carico di veleno. E insieme a quel veleno c'era anche un pizzico di rimpianto. Rimpianto per aver voluto guardare il suo avversario mentre consumava Nuclei Demoniaci. Non avrebbe dovuto trattenersi, ma ucciderlo immediatamente.


"Avrei dovuto distruggerti" disse, digrignando i denti, il respiro pesante. Sembrava che fosse più interessato a sfogare la propria rabbia che a respirare.


"Sai, mi hai insegnato una cosa" gli rispose Meng Hao. La sua vendetta era completa. Abbassò la mano e la spada cadde. La testa di Ding Xin volò nell'aria, spruzzando sangue ovunque. Atterrò a una certa distanza, rotolando sul terreno fino a fermarsi ai piedi di un grande albero.


Il suo sguardo era ancora incredulo. Non poteva crederci perché era un discepolo della Setta del Fato Viola, al nono livello di Condensazione del Qi. Era un Prescelto, stava  per raggiungere la Stabilità della Consistenza e a quel punto sarebbe stato un vero Prescelto e il suo nome avrebbe scosso il Dominio Meridionale.


Eppure eccolo lì, morto in una zona isolata dello Stato di Zhao, ucciso da Meng Hao, un insetto che teneva sul palmo della mano.


Meng Hao chiuse gli occhi per un lungo tempo. Non era la prima volta che uccideva qualcuno e, questa volta, non era sopraffatto dalle emozioni. Era già morto.


"Quel giorno che ho incontrato Yan Ziguo, avrei dovuto ucciderlo, insieme a quelli che erano con lui" i suoi occhi si riempirono di determinazione. Ora vedeva i risultati della sua indecisione di allora, quando aveva avuto la possibilità di uccidere Yan Ziguo.


"Non voglio morire un'altra volta". Sollevò la mano destra e fece un cenno per richiamare a sé la borsa da trasporto di Ding Xin. Poi agitò la mano e fece apparire un Pitone di Fuoco che bruciò il corpo e la testa di Ding Xin, riducendoli in cenere.


Meng Hao si voltò e se ne andò.


Era sera e, mentre camminava, la neve iniziò a cadere dal cielo. Coprì il suo corpo, le sue impronte e la puzza di sangue. La neve lo accompagnò mentre camminava ancora e ancora.


"Sono come la neve durante l'inverno. Se mi avvicino all'estate, questa mi scioglierà. L'estate non è né il regno della neve, né il mio". Meng Hao scomparve oltre l'orizzonte. Sembrava uno studente, ma dentro di sé, era freddo come la neve.
                                


                                



