---
weight: 670
title: Capitolo 670 - Crisi in arrivo
pubDate: 2025-03-17T11:17:34.957Z
tags:
    - issth
---


Esattamente al centro della Fortezza del Mare, Meng Hao rilasciò la sua aura, facendo arretrare i sette anziani, il sangue che fuoriusciva dalle loro labbra. Nello stesso momento, una nuvola informe piena di saette crepitanti volò nell'aria nel Quarto Anello, giusto davanti alla Setta dell'Immortale del Volo.


Quindi, la nuvola svanì rivelando al suo interno un uomo anziano, che indossava un lungo abito nero. I suoi lineamenti erano antichi e un'aura arcaica sembrava circolare intorno a lui. Si librò a mezz'aria, osservando la superficie marina con una strana luce scintillante negli occhi.


Se Meng Hao fosse stato presente, lo avrebbe immediatamente riconosciuto. Quell'uomo anziano… non poteva essere altri che il Decimo Patriarca del Clan Wang!


“Basta ritardi,” disse freddamente. “Questa volta… Distruggerò definitivamente la sua Consistenza del Dao. E se questo mio clone venisse sconfitto, allora semplicemente memorizzerò il luogo e mi recherò con il mio vero corpo tramite il grande teletrasporto. Anche se la Pedana della Concessione dell’Immortalità dovesse accorgersene, raggiungerò comunque il mio scopo!” Uno sguardo pungente apparve nei suoi occhi, e conteneva sia determinazione che desiderio di combattere.


“Non ci sono sue tracce da nessuna parte nel Quarto Anello. Anche prima che mi recassi qui, nessuno dei miei presagi è stato in grado di darmi suggerimenti sulla sua posizione. Tuttavia, sono in grado di determinare che si trova ancora nella Via Lattea!


E se non si trova nel Quarto Anello, né nel Mare Esterno, questo significa che deve essere assolutamente ... nel Terzo Anello! 


Il Terzo Anello...è una zona proibita per la Ricerca del Dao….” Aggrottò la fronte quindi prese improvvisamente il volo verso la Setta dell’Immortale del Volo.


Rimase all'interno il tempo necessario ad un bastone di incenso per consumarsi. Quando volò all'esterno, la Setta dell'Immortale del Volo brulicò di attività. Santo Immortale del Volo aveva dato i suoi ordini. Più della metà dei Discepoli della Setta dell'Immortale del Volo andavano e venivano dalla città Marina della Setta dell'Immortale del Volo nel Terzo Anello.


Decine di migliaia di discepoli  si librarono nell'aria e ciascuno di loro portava un contenitore di giada che conteneva l'immagine di Meng Hao, insieme ad una piccola parte del Senso Divino del Decimo Patriarca del Clan Wang.


Nel momento in cui i Discepoli della Setta dell'Immortale del Volo entrarono nella Città di Mare, vennero effettuati dei controlli sui registri di accesso del Terzo Anello. Ciononostante, non furono trovate tracce di Meng Hao. In seguito, la Setta dell'Immortale del Volo rilasciò tutto il potere che aveva radunato, insieme a tutte le navi, in modo che potessero cominciare a viaggiare attraverso la Divisione di Burrasca. Erano sulla strada per il Terzo Anello per adempiere ai compiti che erano stati loro assegnati.


Nel contempo, il Decimo Patriarca del Clan Wang stava compiendo una visita alla Setta della Divinità del Mare. Sebbene fosse impossibile capire che cosa avesse loro promesso, quando se ne andò, gli ordini fecero entrare in azione decine di migliaia di discepoli.  Si trasformarono in innumerevoli auree di spada che si precipitarono verso la Setta della Divinità del Mare, i contenitori di giada stretti nei pugni. A seguito di un controllo approfondito dei registri di ingresso del Terzo Anello, le decine di migliaia di discepoli iniziarono il procedimento per entrare nel Terzo Anello, esattamente come fecero i discepoli della Setta dell'Immortale del Volo.


Anche Santo Immortale del Volo e Santo Divinità del Mare, due Esperti della Recisione dello Spirito, unirono le forze con coloro che avevano lasciato le Sette e penetrarono nella Divisione di Burrasca.


Due delle tre grandi Sette erano state chiamate all'azione dal Decimo Patriarca del Clan Wang. Tuttavia, poiché Santo Anima del Sole, della Compagnia dell'Anima del Sole, era situato nella Fortezza del Mare delle tre Sette nel Terzo Anello, era impossibile raggiungere un accordo.


Ciononostante, sebbene al Decimo Patriarca del Clan Wang fosse concessa la possibilità di consultarne i registri, le forze non si mobilitarono.


Dopo aver pensato alla questione per alcuni istanti, un lampo di comprensione illuminò lo sguardo del Decimo Patriarca del Clan Wang. “Questo ragazzino è decisamente astuto. Tuttavia, più ci penso, più il fatto che non ci siano registrazioni rende ancora più probabile che sia nel Terzo Anello!”


Lasciò il quartier generale della Compagnia dell'Anima del Sole, quindi rientrò nella Divisione di Burrasca.


“Ho già gettato una rete radiante inevitabile nel Terzo Anello. Non posso credere che Meng Hao… sia riuscito a passare sotto al naso di decine di migliaia di discepoli delle due Sette!


Santo Immortale del Volo e Santo Divinità del Mare hanno già promesso che sarebbero andati nel Terzo Anello. Le loro basi di Coltivazione sono ordinarie, ma con in mano i loro tesori ereditari della Setta non sono forze da prendere alla leggera.


Nessuno comprende il Terzo Anello meglio di loro. Meng Hao, se sarai in grado di fuggire da loro, allora ammetterò la tua superiorità.


Non saranno soltanto loro a cercarti. Sono fiducioso che otterrò una vittoria sulla Compagnia dell’Anima del Sole. Allora centinaia di migliaia di discepoli provenienti dalle tre diverse Sette cercheranno una singola persona…. E anche se non fossero abbastanza, ho apposto una taglia interessante. Quando i tempi saranno pronti, tutti i Coltivatori nel Terzo Anello saranno i miei occhi e le mie orecchie!


Se anche una sola persona riuscisse a rintracciarti, ne sarei informato!” Il Decimo Patriarca del Clan Wang avanzò a grandi passi attraverso la  Divisione di Burrasca. Ovunque andasse, la nebbia nera sembrava spostarsi ad ogni passo, aprendogli un percorso. Era come se niente osasse rimanere dinanzi a lui.


“Questa volta devo riuscirci. È trascorso troppo tempo, e il clan Ji sta diventando sospettoso….” Il Decimo Patriarca del Clan Wang corrugò i lineamenti. Come avrebbe mai potuto immaginare che un insignificante membro della nuova generazione sarebbe potuto diventare così problematico, e persino sconfiggerlo due volte di fila?


Fu proprio nel momento in cui le decine di migliaia di discepoli della Setta dell'Immortale del Volo e della Divinità del Mare volarono dentro la Divisione di Burrasca che Meng Hao, che si trovava nel Terzo Anello, nel Padiglione per lo scambio di Cuori di Demone della Compagnia dell’Anima del Sole delle tre Sette della Fortezza del Mare, fece un movimento con la mano come se volesse afferrare qualcosa e i Cuori di Demone tornarono dentro la sua borsa da trasporto.


I sette anziani erano muti come le cicale d'inverno. I loro volti erano pallidi, e non osavano fare nulla che potesse essere di ostacolo a Meng Hao. Il dolore che riempiva i loro cuori era già trapelato e li aveva riempiti completamente.


Ansimando, con gli occhi che bruciavano di passione, Sun Yunliang prese improvvisamente la parola. “Anziano, se vuoi scambiare questi Cuori di Demone, per favore mettiti a tuo agio e riposati, la Setta ti farà un prezzo decisamente soddisfacente!” Se avesse potuto gestire lui stesso lo scambio, questo avrebbe contato come un servizio di merito per la Setta.


E servizi di questo genere avrebbero potuto provocare una pronta risposta del Santo Anima del Sole,che poteva anche riguardare la sua Base di Coltivazione. Avrebbe addirittura potuto sperare di entrare nello stadio della Recisione dello Spirito!


E anche se non ci fosse riuscito, sarebbe sicuramente diventato famoso nella Setta.


“La Compagnia dell’Anima del Sole da sola, è in grado di trattare così tanti Cuori di Demone?” domandò Meng Hao, guardandolo.


Sun Yunliang rimase a bocca aperta per un attimo, quindi prese a calcolare. Il suo viso si imbruttì mentre realizzava che anche impiegando tutte le risorse in possesso della Compagnia dell’Anima del Sole, sarebbe stato un compito veramente difficile scambiare Pietre dello Spirito per così tanti Cuori di Demone.


Nel suo momento di esitazione, un brillante raggio di luce volò con urgenza verso il padiglione. Si trattava dell'apprendista del Santo Anima del Sole, il quale, grazie ad un teletrasporto minore, era apparso sul secondo piano. Nel momento esatto in cui arrivò, si ritrovò a fissare i volti cinerei dei sette anziani. Quindi il suo sguardo si posò sopra Meng Hao.


Fu sufficiente un'occhiata per permettergli di capire che era esattamente il membro della vecchia generazione cui il suo Maestro si riferiva.


La sua reazione fu istintiva. Preso un breve respiro, l'uomo di mezza età giunse le mani e si inchinò.


“Sono Han Feng della nuova generazione. I miei omaggi, anziano. Sono qui per ordine del mio Maestro, per invitarla a tenere un incontro con lui.”


Nel momento in cui era arrivato l'uomo,  l'espressione del viso di Sun Yunliang mutò e questi unì le mani in saluto. Quando anche i sette anziani lo videro, sguardi preoccupati comparvero sui loro volti, e anche loro si inchinarono.


Anche Meng Hao guardò l'uomo di mezza età e i suoi occhi si socchiusero. Quindi voltò la testa a guardare la torre che si ergeva nel mezzo della Fortezza del Mare.


“Il tuo Maestro è Il Santo Anima del Sole?” domandò freddamente.


“Il mio Maestro è esattamente Santo Anima del Sole,” replicò l'uomo, in tono rispettoso.


Meng Hao tornò a guardare Sun Yunliang. “Andrò dal Santo Anima del Sole,” disse. “Nel frattempo, risolvete la situazione che si è creata con le Pietre dello Spirito. I cuori di Demone che vi darò dipendono dalla quantità di Pietre dello Spirito che sarete in grado di offrire.” L'apprendista del Santo Anima del Sole spalancò la bocca nel sentire la risposta di Meng Hao e Wei Li rimase lì nervosamente.


Sun Yunliang mandò immediatamente un messaggio. Non fornì dettagli specifici, semplicemente fece una relazione su quanti Cuori di Demone fossero in possesso di Meng Hao. Gli occhi dell'apprendista si spalancarono di stupore.


Adesso capiva perché il Maestro lo avesse mandato lì.


“Com'è possibile che lui abbia così tanti Cuori di Demone?” si chiese. Fu con ancora più reverenza che scortò Meng Hao mentre volavano verso la torre.


Wei Li andò con loro e più si avvicinavano alla torre, più diventava nervosa. Nel breve periodo in cui aveva seguito Meng Hao, aveva avuto modo di vedere più cose incredibili di quello che avrebbe potuto fare nella sua vita intera.


Questo era dannatamente vero per la scena che si era appena svolta riguardo ai Cuori dei Demoni,  e le sembrava che il solo pensiero potesse far smettere i battiti del suo cuore. Sapeva che Meng Hao era ricco, ma non avrebbe mai immaginato che fosse…COSÌ ricco.


Anche se la sua ricchezza non poteva essere paragonata a quella di una città, non era di certo un'esagerazione dire che potesse competere con una Setta. Meng Hao tornò a guardare Wei Li.


L'apprendista giunse immediatamente le mani e si inchinò.


“Anziano, non ti preoccupare. Io, della nuova generazione, mi prenderò carico di sistemare questa Compagna Daoista."


Meng Hao annuì. Vedendo che Wei Li non obiettava, si voltò e riprese a volare direttamente ai piani alti della torre, svanendo in un battito di ciglia.


Quando riapparve, era ormai dentro la torre. 


Santo Anima del Sole, vestito di un abito nero, sedeva a gambe incrociate dietro ad un ampio tavolo, il volto senza espressione. Accanto a lui stava una donna elegante e composta, sua moglie. La donna stava annusando il profumo di una caraffa di alcol quando Meng Hao comparve. Lo guardò e sorrise caldamente.


“Mi hai offerto dell'alcol” disse Santo Anima del Sole. “Ora, piacerebbe anche a me offrirtene in cambio.” Mentre parlava, sua moglie portò a loro la caraffa, quindi recuperò due bicchieri, nei quali versò l'alcolico. Infine si sedette vicino a Santo Anima del Sole e guardò verso Meng Hao incuriosita.


Meng Hao non disse nulla e si sedette direttamente davanti a Santo Anima del Sole. Sollevò il bicchiere e, guardando da sopra, bevve in un unico sorso.


Subito percepì l'alcol freddo, e sentì tutto il corpo come se fosse stato congelato. Sembrava quasi che l'alcolico fosse sul punto di spegnere le sue forze vitali.


Il freddo penetrò nei passaggi del Qi e si diffuse in tutta la sua persona. Anche la sua base di Coltivazione era stata congelata in un battito di ciglia. Il Senso Divino rallentò, e cominciò a scivolare nell'incoscienza. Divenne difficile addirittura pensare. 


Era così freddo che apparve della brina sulla pelle e sembrava veramente che l'alcol nella coppa lo potesse trasformare in una statua di ghiaccio.


L'alcolico avrebbe sicuramente ucciso un normale Coltivatore della Recisione dello Spirito. Tuttavia, il corpo materiale di Meng Hao era troppo potente perché ciò potesse accadere. Nonostante la sua base di Coltivazione e il suo Senso Divino fossero stati congelati, il suo corpo materiale vibrò leggermente. In pochi istanti, produsse migliaia di vibrazioni simili. La frequenza sembrava accordarsi a qualche grande Dao, e nel tempo di circa dieci respiri, del vapore bianco prese a sollevarsi dal suo capo. Riempì il livello più alto della torre e persino le pareti schioccarono mentre si ricoprirono di ghiaccio.


Uno sguardo serio comparve negli occhi della donna elegante, e sebbene Santo Anima del Sole fosse ancora senza espressione, i suoi occhi fissavano freddamente Meng Hao.


“Il tuo alcolico non è poi così forte, o almeno, non è forte come il mio.” Meng Hao colpì la sua borsa da trasporto per estrarre non un altro Contenitore a forma di Lagenaria, bensì una bottiglia d'alcol bronzea di Han Shan. Estrasse velocemente anche un bicchiere che riempì e fece scivolare verso Santo Anima del Sole. 


“Prego, favorisci pure,” disse freddamente.


Il volto di Santo Anima del Sole si contorse mentre guardava in basso verso il bicchiere. Esitò, cosa alquanto rara per lui.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



