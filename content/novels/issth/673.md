---
weight: 6730
title: Capitolo 673 - Il Richiamo dell’Immortale dell’Alba
pubDate: 2025-03-17T11:17:34.958Z
tags:
    - issth
---


“Dieci spade compongono un fiore di loto”, pensò Santo Anima del Sole. “Dieci fiori di loto compongono una formazione!


“Cento spade e una formazione enorme, tutte pervase dal potere del Tempo. Quando il potere si propaga, nulla resta in vita!


“La cosa più affascinante è che ogni fiore di spade contiene migliaia di variazioni. Quando i dieci fiori di loto si trasformano nell'imponente formazione, le variazioni aumentano in modo esponenziale. Al suo interno devono essere nascoste decine di migliaia di variazioni!


“Una formazione così grande richiede un livello impressionante di Senso Divino per essere controllata. Tutto questo, tuttavia, è secondario. La cosa più importante è che la formazione richiede sia una forma fisica che uno spirito interno. La sua Formazione di Spade di Loto ha entrambe le cose!”. La mente di Santo Anima del Sole sobbalzò. Aveva già un’alta considerazione di Meng Hao, ma adesso non riusciva a impedire che le sue pupille si restringessero poiché si rese conto che in realtà lo aveva sottovalutato.


“Quindi, a quanto pare in realtà, stava utilizzando solo una parte della sua forza durante il nostro scontro iniziale. Se avesse usato questa formazione di spade, allora anche io… avrei fatto fatica a liberarmene!”


“I Coltivatori del Tempo sono di per sé rari, ma lui è ancora più scioccante di quanto mi aspettassi. E poi c’è quel fiasco di alcol… credo che ci sia una possibilità pari all'ottanta percento che provenga davvero dalla sua città natale. L’unico problema è che io non so dove si trovi di preciso!”. Avendo assistito personalmente al potere della formazione di spade di Meng Hao, Santo Anima del Sole si sentiva scosso. Al momento, centinaia di migliaia di Demoni del Mare stavano correndo verso di loro.


In un batter d’occhio, il mare cadde del tutto nel caso. Riecheggiarono dei ruggiti quando la formazione di spade di Meng Hao ruotò a una velocità incredibile.


Meng Hao stava calcolando a mente quanti cuori dei Demoni stessero accumulando per ogni Demone del Mare ucciso. Nel vedere Santo Anima del Sole che rimaneva lì stupito, non poté fare altro che infastidirsi. “Ehi, imbroglione! Se non ti muovi a fare una mossa in fretta allora io non ti farò nemmeno il trenta percento di sconto!”.


Santo Anima del Sole sbuffò e poi agitò la mano destra. All'istante, dalla sua manica volarono 100.000 simboli magici che vorticarono per trasformarsi in dieci bestie di simboli magici. Queste ruggirono mentre partivano all'attacco dei Demoni del Mare circostanti, iniziando ad ucciderli.


Adesso che Meng Hao e Santo Anima del Sole stavano lavorando insieme, la velocità di quel massacro aumentò rapidamente. Senza lo stimolo dato dal Giglio della Resurrezione, sarebbe stato impossibile uccidere così tanti Demoni del Mare nel Terzo Anello. In questo momento, sembrava che i Demoni del Mare avessero perso qualsiasi capacità di ragionamento e fossero pervasi dalla follia.


Il sangue sparso tinse il mare di rosso in quel massacro che continuò per circa un’ora, quando all'improvviso riecheggiarono dei ruggiti sconvolgenti dalla zona circostante.


Fu a questo punto che, sorprendentemente, si avvicinarono quattro enormi Demoni del Mare con sopra dei Gigli dell’Ossobianco.


Uno dei Quattro Demoni del Mare era un'enorme medusa. Degli altri tre, uno era una tartaruga marina viola gigante e gli altri erano due, draghi marini dall'aspetto del tutto identico.


Mentre si avvicinavano, lungo il mare si propagarono delle onde altissime mentre si increspava l’aura della Recisione dello Spirito.


“Due per ciascuno, eh?” disse Meng Hao più veloce che poté. “Vuoi fare una piccola gara per vedere chi riesce ad ucciderli più velocemente? Se vinco io, lo sconto sarà del dieci percento. Se vinci tu, sarò disposto a fissarlo al quaranta percento. Che cosa ne pensi?”


Santo Anima del Sole sbatté le palpebre. Non aveva mai incontrato qualcuno tanto spudorato. Dopo aver rifiutato l’offerta di Meng Hao agitò la manica, facendo comparire davanti a sé due spade brillanti e illusorie. Queste sfregarono una contro l’altra e fecero comparire delle immagini fantasma. Centinaia di spade si trasformarono in una pioggia di spade che sfrecciò verso i due draghi marini.


Vendendo che Santo Anima del Sole non poteva essere ingannato facilmente, Meng Hao non disse altro. Si voltò di schiena e poi eseguì un gesto d’incantesimo con la mano destra. Partirono immediatamente cinque punte di Spada del Tempo che sfrecciarono ad una velocità incredibile verso l’enorme tartaruga marina viola. Nello stesso momento, la Formazione di Spade del Tempo svanì e poi ricomparve, circondando la medusa.


Meng Hao si trovava al centro delle due formazioni, circondato da una tempesta di 100.000 simboli magici.


“Attacco!” gridò. All'istante, le cinque punte di Spada del Tempo che vorticavano attorno all'enorme tartaruga marina iniziarono a ruotare e ad emettere un potere del Tempo impressionante. L’enorme tartaruga viola gemette e il Giglio dell’Ossobianco sul suo dorso iniziò a oscillare. Questa era sul punto di fuggire in avanti, ma quando l’aura del potere del Tempo vi entrò, si frantumò e sul suo volto comparve uno sguardo stupito. Senza esitare, ritrasse il capo nel guscio per difendersi.


Sfortunatamente, nulla riesce a restare in vita sotto il potere del Tempo!


Le cinque punte di spade emanavano un potere del Tempo che superava i 100.000 anni. Mentre il potere si distribuiva, il corpo dell’enorme tartaruga marina deperì rapidamente. Si poté udire un urlo agghiacciante, poi un’esplosione. Un’enorme tartaruga marina che possedeva il potere della Recisione dello Spirito era stata trasformata all'istante in nient’altro che cenere e fumo…


La velocità e la ferocia dell’uccisione portarono anche Meng Hao a concentrarsi tutto d'un tratto. I suoi occhi splendettero con una luce brillante.


“Le mie Pietre dello Spirito non sono state usate invano!” pensò.


Nello stesso momento, la medusa venne intrappolata nella Formazione di Spade di Loto. Questa si divincolava, ma il suo corpo stava iniziando ad esserne avvizzito. Dopo una pausa di circa dieci respiri, si poté udire un colpo quando la formazione di spade la trasformò in nient’altro che cenere trasportata dalle acque del mare.


A questo punto, Santo Anima del Sole era riuscito a uccidere solo uno dei due draghi marini. Mosse la testa di scatto per guardare oltre le sue spalle e vide l’impressionante potere dei tesori del Tempo di Meng Hao. Le sue pupille si restrinsero e all'improvviso trovò che Meng Hao fosse ancora più profondamente enigmatico.


Trascorse del tempo e diverse ore dopo, erano ancora circondati da gruppi affollati di Demoni del Mare, i quali li attaccavano uno dopo l’altro. Le acque del mare erano macchiate di rosso. Anche Santo Anima del Sole era sconvolto dal livello del massacro.


Tuttavia, mentre continuavano ad uccidere, il suo entusiasmo diventata sempre maggiore. Evocò addirittura le tre spade della Fortezza del Mare; ovunque queste passassero, non lasciavano altro che una lunga scia di morte.


Alla fine, Meng Hao in realtà non ebbe bisogno di fare nulla. Rimase lì, mantenendo la circolazione della formazione di spade e i simboli magici. Santo Anima del Sole era in delirio mentre massacrava i Demoni del mare. Era come se si fosse trasformato in una persona diversa, che volava avanti e indietro e urlava a pieni polmoni.


“Morite!” gridò a pieni polmoni, ridendo per tutto il tempo. Nonostante fosse sott'acqua, la sua base di Coltivazione portò la sua risata attutita a pervadere tutta la zona.


Meng Hao guardò Santo Anima del Sole inzuppato di sangue e pensò. “In futuro, non dovrò assolutamente provocare questo tipo…”. Il volto dell’uomo precedentemente cupo si contorse con ferocia, e la sua personalità prima taciturna adesso era sconvolta dalla follia mentre continuava a sbraitare e delirare.


“È impazzito…” pensò Meng Hao sbattendo le palpebre. “Possibile che il piccolo imbroglione abbia represso se stesso per troppo tempo?”. Più lo osservava, più aveva l’impressione che Santo Anima del Sole fosse davvero un po’ pazzo.


Ad un certo punto comparve il pappagallo e si posò sulla spalla di Meng Hao. Anche questo, sorpreso, strabuzzò gli occhi quando vide il massacro eseguito da Santo Anima del Sole. “È davvero impazzito…” disse.


La gelatina di carne era di lato e annuiva con vigore. “Non offendere quel lunatico, Meng Hao. Ho visto altre persone come lui prima d’ora e sono tutti psicopatici!”


“Perché voi due non siete lì a raccogliere cuori dei Demoni!?” esclamò Meng Hao. Il pappagallo e la gelatina di carne, con gli occhi che brillavano, si alzarono immediatamente in volo e iniziarono a farsi strada avanti e indietro lungo il fondale per raccogliere i cuori dei Demoni.


Santo Anima del Sole vide questa scena, ma non vi prestò alcuna attenzione. Al momento, era soltanto felice di uccidere delle cose.


Trascorse altro tempo. Santo Anima del Sole era preso completamente dal massacro. Utilizzò anche una moltitudine di oggetti magici, così da portare i suoni delle esplosioni a riempire l’aria. Riguardo a Meng Hao, era ancora più inattivo di prima. Alla fine, si sedette a gambe incrociate all’interno della formazione di incantesimo e chiuse gli occhi per meditare, concentrandosi sulla fusione delle tre parti del potere della base di Coltivazione dentro di sé.


Passò altro tempo. Il massacro proseguì per altre quattro ore. La voce di Santo Anima del Sole stava diventando roca, eppure il suo desiderio di uccidere non era svanito anzi, piuttosto, era cresciuto.


Dopo un po’, Meng Hao aprì gli occhi. Le acque del mare che lo circondavano adesso erano completamente rosse. Dopo aver dato un’occhiata a Santo Anima del Sole, chiuse ancora gli occhi.


Trascorso il tempo che un bastoncino d’incenso impiega a bruciare, fu attraversato da un fremito. All'improvviso si alzò in piedi e voltò il capo per guardare il fondale marino in lontananza. D’un tratto, una sensazione di disastro imminente lo travolse.


Allo stesso tempo, il Giglio della Resurrezione entrò in azione e da questo si sprigionò una sensazione di entusiasmo, come se desiderasse esplodere dall'interno. La mente di Meng Hao fu pervasa da un tale presagio con un boato. All'improvviso, si diresse verso Santo Anima del Sole e poi agitò la mano, facendo comparire il carro da guerra.


“Questo è divertente!” disse ridendo Santo Anima del Sole, con gli occhi completamente iniettati di sangue.


“Divertente un cazzo”, gridò immediatamente Meng Hao esasperato. “Andiamo!”. Con queste parole, distese il braccio per afferrare Santo Anima del Sole. Santo Anima del Sole strabuzzò gli occhi ma non fece nulla per fermare Meng Hao, lasciandosi trascinare nel carro da guerra.


Si udì un rimbombo.


Il carro da Guerra sfrecciò, sbattendo contro innumerevoli Demoni del Mare. Dopo averli attraversati ed essere andato in direzione della superficie dell’acqua, dal profondo del mare si levò un’aura sinistra che fece provare a Santo Anima del Sole una sensazione di freddo fortissima.


All'improvviso si poté udire una voce fievole all'interno dell’aura sinistra. “Figlio mio, torna qui… torna qui…”.


Mentre la voce riecheggiava, dalle profondità del mare fuoriuscì un tentacolo enorme, come un’enorme ombra nera. Questo, in un batter d’occhio, si trovò sopra di loro.


Si spostava con una velocità tanto incredibile da sembrare sul punto di avvolgere il carro da guerra di Meng Hao. Gli occhi di Meng Hao furono iniettati di sangue all'istante. Il più velocemente possibile, fece circolare il poco che restava del Qi dell’Immortale Indica la Via.


La forza del Qi fece spalancare gli occhi a Santo Anima del Sole. Poi, questi tornò a guardare il tentacolo enorme e la sua mente si intorpidì. Tuttavia, allo stesso tempo, in lui sgorgò un desiderio sempre maggiore di andare in battaglia.


Agitò la mano destra, portando le tre spade che ruotavano attorno a lui a sfrecciare verso il tentacolo.


Meng Hao alzò lo sguardo e i suoi occhi balenarono per la smania omicida. Agitò anche lui la mano destra, facendo comparire le cinque punte della Spada del Tempo e le cento Formazioni di Spade di Loto e mandandole a seguire le tre spade.


Si poté udire un’esplosione molto forte. Il sangue schizzò sia dalla bocca di Santo Anima del Sole che da quella di Meng Hao. Tuttavia, il potere combinato dei due, e i loro oggetti magici impressionanti, fecero fermare immediatamente il tentacolo.


Proprio nel momento in cui richiamarono a sé gli oggetti magici, il carro da guerra iniziò a muoversi. Questo scattò fuori dall'oceano a una velocità incredibile e poi scomparve.


Il ramo del Giglio della Resurrezione esplose all'esterno delle acque rosse del mare, ma poi tornò giù lentamente. Per un certo tempo si diffusero delle onde rosse, ma poi l’acqua tornò ad essere calma.


In lontananza, vicino alla Fortezza del Mare, si poté udire un fruscio quando comparve all'improvviso il carro da guerra. Il volto di Meng Hao era pallido, come quello di Santo Anima del Sole. I due si scambiarono delle occhiate.


“Maledizione, che diavolo era?!” disse Santo Anima del Sole a denti stretti. “E come hai fatto ad attirare la sua attenzione? Sei semplicemente troppo bravo a provocare problemi. Prima c’era il Decimo Patriarca del Clan Wang, e adesso quella maledettissima cosa?!”


Meng Hao non esitò un istante a rispondere: “Mi sembra di ricordare te che dici qualcosa riguardo al fatto che controlli ogni cosa nel Terzo Anello. Se non sai che cosa sia, allora come ti aspetti che lo sappia io?!”.


I due sbuffarono e si fissarono con rabbia. Per un istante, nessuno dei due parlò.


Alla fine, Santo Anima del Sole disse: “Quanti cuori dei Demoni abbiamo preso?”


Meng Hao fece dei calcoli e poi i suoi occhi iniziarono a brillare. “Circa il doppio dell’ultima volta”, disse.


Quando Santo Anima del Sole sentì ciò, sorrise all'istante. “Torniamo alla Fortezza del Mare e riposiamoci per qualche giorno, poi lo faremo ancora, d’accordo?”.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



