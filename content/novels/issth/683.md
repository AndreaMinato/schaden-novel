---
weight: 683
title: Capitolo 683 – D'Ora in Poi
pubDate: 2025-03-17T11:17:34.960Z
tags:
    - issth
---


Era disposto ad affogare nella depravazione!


Tutto per l'Ascensione Immortale!


Tutto per evitare la morte!


Delle lacrime solcarono il viso del Decimo Patriarca del Clan Wang. Poi ululò con gli occhi completamente iniettati di sangue; non aveva più un cuore, ma sentiva ancora un senso di appartenenza al Clan, i suoi legami di parentela verso i suoi compagni erano forti. Ma ora... era troppo tardi per voltarsi indietro.


Non voleva morire, specialmente non dopo aver ottenuto la Consistenza del Dao Perfetta e con il suo corpo colmo di Qi Immortale. L'unica cosa che poteva fare era sprofondare al livello più infimo.


Rimpianti? Non conosceva il significato di quel termine. Poteva solo consumare. Consumare le anime della sua stessa stirpe. Solo quelle anime potevano salvargli la vita.


Era la sola cosa che potesse fare!


Tutto per l'Ascensione Immortale!


Il Decimo Patriarca ululò rauco mentre la sua coscienza diventava confusa; scivolò ancora di più nella follia. Uccidere era il suo unico pensiero.


Non aveva idea di quante persone avesse ucciso e neppure quante anime di compagni avesse consumato. In una sola notte, tutti i membri della terza città del Clan Wang perirono.


I Patriarchi sepolti nelle varie catene montuose vennero distrutti nel mezzo di boati fragorosi. I sette avevano delle basi di Coltivazione incredibili, ma ora il Decimo Patriarca possedeva un Qi Immortale, oltre a una Consistenza del Dao Perfetta. Semplicemente, non potevano paragonarsi a lui e non furono per niente un ostacolo.


Uno per uno, morirono tutti!


Le montagne franarono e ogni cosa tremò. In una notte, l'intera fondazione del Clan Wang nelle terre del Paradiso Meridionale... venne sradicata. Fu un genocidio.


Lui era il Decimo Patriarca, che era esistito per secoli nelle terre del Paradiso Meridionale. Lui era il Patriarca con la base di Coltivazione più alta nel Clan, una persona che i membri del Clan guardavano come a un dio.


Ma quel giorno, il dio divenne un diavolo e regnò la carneficina. Durante il massacro recuperò la lucidità tre volte.


La prima quando uccise suo fratello minore, l'Undicesimo Patriarca del Clan, che era rimasto al suo fianco per innumerevoli anni. Ne strappò l'anima dal corpo, poi, con le lacrime che gli rigavano il volto e ridendo in modo maniacale, la consumò.


La seconda volta fu quando uccise il suo più amato membro della giovane generazione. L'uomo pianse, implorando il Patriarca di risparmiargli la vita. Ma lui gli schiacciò il cranio e, con le mani ancora coperte di sangue e resti di cervello, afferrò l'anima e la consumò.


La terza volta fu quando il mondo divenne completamente silente. Sotto i suoi piedi non c'era altro che una folla di cadaveri e distruzione, non vi erano più persone in vita. A questo punto recuperò un po' della sua lucidità.


Tuttavia, quella lucidità durò solo il tempo di alcuni respiri; poi scivolò di nuovo nella follia. A questo punto, il suo corpo non era più ferito, aveva recuperato. Tuttavia, le anime che aveva perso... erano perse per sempre, così come due aspetti spirituali e tre fisici.


Ora possedeva solo un aspetto spirituale e quattro fisici.


Ciò l'aveva ottenuto dalle vite di tutti i membri del Clan Wang delle terre del Paradiso Meridionale. La sua anima non si era dissipata e lui non era morto. Tuttavia... con un solo aspetto spirituale e quattro fisici nella sua anima, chi poteva sapere se e quando sarebbe di nuovo tornato lucido.


Per la maggior parte era disceso nella follia e nel massacro. Prima di sprofondare completamente nella depravazione però versò ancora qualche lacrima, che bagnò le rovine del Clan. Anni dopo, forse, in quel punto esatto sarebbe sbocciato un campo di fiori del colore del sangue...


Sollevò il capo ed emise un'amara e addolorata risata. Poi si trasformò in un raggio di luce brillante che sfrecciò via in lontananza.


“Ascensione Immortale!”


“Io diventerò Immortale!”


Se ne andò, per sempre sommerso nella sua pazzia.


Da quel momento in poi, non ci fu più nessun Clan Wang nelle terre del Paradiso Meridionale. In quel luogo visse un lunatico che delirava costantemente sull'Ascensione Immortale. Ovviamente, poche persone osarono provocare quel folle.


Questo perché era a metà strada dall'Ascensione Immortale; possedeva un Qi Immortale e aveva solo bisogno di passare attraverso la Tribolazione Immortale per divenire un vero Immortale!


Sfortunatamente, la sua anima non era completa e rimase sprofondato eternamente nella depravazione. Il giorno della sua Tribolazione Immortale, tuttavia, non sarebbe mai arrivato.


Nelle profondità del Secondo Anello del Mare della Via Lattea c'era un'enorme Giglio della Resurrezione che galleggiava avanti e indietro nell'acqua. Era impossibile vederne il numero di colori, ma quello che si riusciva a scorgere era una donna seduta sul fiore. Sembrava quasi usare i petali come remi per muoversi tra le onde.


“Nessuna Consistenza del Dao. Probabilmente è morto...”


“Nella Lega dei Sigillatori del Demone, il Nono è l'apice. Sembra che la Lega... sia spezzata.”


All'esterno del Quarto Anello un'isola si spostava veloce sulla superficie dell'acqua. All'improvviso venne attraversata da un tremore e smise di muoversi. Dopo un momento molto lungo, una testa enorme sorse dal mare e guardò in lontananza.


“La sua aura... è sparita...”


“Il piccolo bastardo pieno di schemi e cattiveria. È morto? Bene! Grande! Meravigl... aspetta, è morto?!” La testa tremò leggermente. Il Patriarca Affidabilità voleva sentirsi felice, ma per qualche ragione, in realtà non lo era.


“Morto... Dannazione, chi l'ha ucciso? È l'unico discepolo del Patriarca della Fazione Interna! Il piccolo bastardo è un tipo d'impareggiabile scaltrezza, come può essere morto?!”


Sull'isola anche Guyiding Triplice Pioggia sembrava aver percepito qualcosa e il suo viso impallidì. Si appoggiò contro lo Spirito Barca con il dolore che le riempiva gli occhi.


“Non mi avevi promesso che mi avresti aiutata a trasformarmi in un mare? Hai infranto la promessa...”


Nelle terre del Dominio Meridionale, nella Setta del Fato Viola, il Demone degli Elisir stava sorridendo mentre preparava un lotto di elisir specifici per Meng Hao. Recentemente aveva avuto la sensazione che Maestro e apprendista si sarebbero riuniti presto.


Voleva finire di preparare lo speciale lotto di elisir prima di incontrarsi. Però, in quel momento il calderone esplose improvvisamente. Il Demone degli Elisir sembrò invecchiare tutto d'un colpo di centinaia di anni. Silenziosamente guardò in lontananza per molto, molto tempo.


Chu Yuyan sedeva a gambe incrociate in meditazione, praticando la Coltivazione nella sua Grotta dell'Immortale. Poi, per qualche ragione ignota, sentì il suo cuore improvvisamente preoccupato. I suoi occhi si aprirono e alzò lo sguardo al cielo notturno; dove passava una stella cadente.


“Quando era giovane, mio padre mi raccontava sempre che quando vedi una stella cadente significa che qualcuno è appena morto.”


Nella Setta del Setaccio Nero, Xu Qing sedeva con gli occhi chiusi, cercando l'illuminazione di una magia Daoista che aveva ottenuto nella Setta del Demone Immortale. Improvvisamente, un tremore le attraversò il corpo e i suoi occhi si aprirono. Il suo volto era mortalmente pallido e si portò una mano al petto.


Un'intensa sensazione di disagio le fece interrompere la Coltivazione. Uscì dalla Grotta dell'Immortale, mentre il suo volto si faceva ancora più cinereo.


“Dolore. Questa è la seconda volta che sento un dolore del genere... La prima è stata la volta della Grotta della Rinascita.”


“Meng Hao, sei tu? Cosa è accaduto? Perché mi sento all'improvviso così spaventata?” Xu Qing non sapeva perché, ma improvvisamente si sorprese a piangere. Non osò pensare troppo all'improvvisa premonizione e, tremante, si alzò in volo nel cielo.


Sebbene non conoscesse la fonte di quella sensazione, per qualche ragione guardò verso il Mare della Via Lattea e cominciò a volare in quella direzione.


Quel giorno, Ciccio era davvero irritabile. Perse le staffe innumerevoli volte nella Setta del Gelo Dorato, sebbene non fosse sicuro del perché.


Quel giorno, Chen Fan uccise. Sebbene sembrasse calmo, nel profondo del suo cuore esisteva un desiderio senza limiti per il massacro. Volò fuori dalla Setta e uccise molti Coltivatori malvagi.


Quel giorno nella Setta del Demone di Sangue, Wang Youcai fece un passo avanti nella sua base di Coltivazione, entrando nello stadio dell'Anima Nascente. Tuttavia, non provò alcuna gioia. Volse lo sguardo nella direzione in cui, una volta, era esistito lo Stato di Zhao e ripensò alla sua infanzia e ai suoi vecchi amici. [1]


Quel giorno nelle Distese del Nord, un Coltivatore del Sangue salì alla ribalta. Agendo da solo, massacrò un'intera setta di piccole dimensioni, occupandone poi la posizione. Costui era giovane, ma spietato e crudele. Nelle sue mani sporche di sangue reggeva un oggetto magico, una perla. Il giovane aveva anche un nome. Dong Hu. [2]


Quel giorno, nel Grande Tang delle Terre Orientali, in un'alta torre, un marito e una moglie litigarono in un modo senza precedenti. Alla fine la donna se ne andò infuriata e con gli occhi colmi di lacrime. L'uomo rimase a guardare silenziosamente in lontananza. Non c'era nessuno a vederlo, ma le lacrime cadevano sul suo volto.


Il tempo passò lentamente.
Xu Qing giunse al Mare della Via Lattea. Non importava quanto cercasse, non trovò nulla. Trascorse un intero ciclo di sessantanni prima che questi scegliesse silenziosamente un'area sui margini del Dominio Meridionale e vi si sedesse a meditare. Ogni giorno osservava il Mare della Via Lattea; aveva la sensazione che lì da qualche parte vi fosse Meng Hao.


Era solo una sensazione, ma ci credeva.


Per quanto riguardava la coppia che aveva litigato, anche la donna raggiunse il Mare della Via Lattea. Le lacrime scorrevano sulle sue guance mentre si dirigeva al Terzo Anello, al Secondo, vagava ovunque. Non trovò nulla. Cercò a lungo e combatté perfino una battaglia con l'Immortale dell'Alba nel Secondo Anello.


Questa battaglia scosse il Cielo e la Terra. Tutti i Diavoli del Mare del Secondo Anello vennero uccisi e le acque nere si sparsero a coprire l'intero Terzo Anello. Il Cielo e la Terra divennero scuri, per quanto riguarda chi avesse vinto o perso lo scontro, nessuno lo sapeva.


Passarono cento anni...


Nell'Anello Interno del Mare della Via Lattea l'acqua era diventata rossa. Un'antica nave da guerra fluttuava sulla superficie e sulla sua prua sedeva un vecchio che indossava un'armatura. Sedeva a gambe incrociate, guardando apparentemente in lontananza. Anche se era impossibile dire cosa esattamente stesse osservando.


Al fianco dell'uomo riposava un corpo. Era quello di un uomo senza capelli né sopracciglia; era completamente rinsecchito. Diverse rughe ne ricoprivano la pelle e appariva come se si fosse appena trascinato fuori da una tomba. Tutto il suo corpo puzzava di putrefazione.


Era privo del braccio destro e si scorgeva un buco enorme nel petto, dove non esisteva... nessun cuore.


Sopra di lui, bruciava una fiamma che emetteva una luce gentile che ricopriva il suo corpo. La luce si trasformò in puntini luccicanti, al cui interno si potevano vedere degli incomprensibili simboli magici. Lentamente, molto lentamente, questi puntini di luce penetravano all'interno del buco nel petto di Meng Hao.


Al suo interno, la carne e il sangue si contorcevano, come se stessero ricrescendo lentamente.


Sembrava che gli anni sarebbero passati in questo modo per sempre e, dato che si trovavano nell'Anello Interno, non c'era nessuno che potesse trovare l'antica nave, o Meng Hao.


Un giorno, il vecchio in armatura aprì lentamente gli occhi. Al loro interno erano nascosti il sole, la luna e le stelle. Innumerevoli anni di tempo permeavano quegli occhi, come se l'uomo potesse vedere le loro profondità senza limiti.


L'uomo voltò la testa e il suo sguardo imperscrutabile cadde su Meng Hao.


Quando ciò accadde, il corpo di Meng Hao sembrò sperimentare il passaggio di migliaia di anni. Il fuoco bruciò con intensità, emettendo altri cristalli di luce che si fusero con il buco nel suo petto. Il fremito del suo sangue e della sua carne aumentò e presto il processo di guarigione fu visibile a occhio nudo. Si formò un nuovo cuore e le ferite guarirono; persino le ossa e le carni del braccio destro cominciarono lentamente a ricrescere.


In un battito di ciglia, Meng Hao era completamente guarito. Non una ferita si vedeva su di lui. Tuttavia, i suoi capelli erano totalmente bianchi e appariva incredibilmente vecchio, come un uomo molto anziano.


Quando aprì gli occhi, il suo corpo emanò debolezza.


I suoi occhi erano colmi di confusione. Giacque lì per lungo tempo prima che le memorie iniziassero a fluire lentamente nel suo cervello. Ripensò al Decimo Patriarca del Clan Wang e a come aveva scelto di cadere in rovina assieme a lui piuttosto che abbandonare la sua libertà. Alla fine aveva assestato un colpo di spada alla sua anima!


“La mia base di Coltivazione...” Chiuse gli occhi e inviò i propri sensi all'interno. Dopo un po' si alzò lentamente in posizione seduta e osservò il vecchio in armatura, il quale sedeva lì vicino, dandogli le spalle. Sembrava come se il vecchio sedesse su quella nave da tutta l'eternità, mentre quest'ultima vagava in giro.


Meng Hao congiunse le mani e si inchinò profondamente. “Anziano, vi ringrazio per la vostra gentilezza nell'avermi salvato la vita!”




NOTE:


1. Wang Youcai era un membro del gruppo di quattro ragazzi portati alla Setta dell'Affidabilità da Xu Qing nel primo capitolo. Benché ritenuto morto è riapparso più volte nella storia come membro della Setta del Demone di Sangue.
2. Dong Hu, noto come Piccola Tigre è un altro dei quattro ragazzi del primo capitolo. Riappare nel capitolo 71 con una perla e aiuta Meng Hao contro Shangguan Xiu nel capito 75. Nel capitolo 613 Meng Hao vede una perla simile nel Quarto Piano della Setta del Demone Immortale.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



