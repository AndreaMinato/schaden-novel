---
weight: 689
title: Capitolo 689 - Esiste Davvero la Rinascita?
pubDate: 2025-03-17T11:17:34.961Z
tags:
    - issth
---


Xu Qing stava sorridendo, ed era una cosa bellissima. Sebbene i suoi capelli fossero bianchi e il suo volto fosse coperto dalle rughe, il suo sorriso era più bello che mai.


Guardò Meng Hao in silenzio e il suo volto fu pervaso da un bagliore che poteva essere quasi descritto come sacro. Sembrava vedere tutto quello che era accaduto sul Monte Daqing e nella Setta dell’Affidabilità. Ciascuna scena terminava con Meng Hao e, quando ciò accadeva, sembrava che i suoi occhi si riempissero con tutto l’amore presente nella sua vita.


Aveva un carattere semplice e non era il tipo di persona che permetteva che i semi dell’amore attecchissero con facilità. Tuttavia, una volta che quei semi attecchivano… sarebbero esistiti per tutta la vita.


Teneva Meng Hao tra le braccia mentre avanzava passo dopo passo, dritta nell'apertura spettrale della grotta all'interno della montagna, la Grotta della Rinascita.


Entrare nella grotta era come attraversare la barriera che esisteva tra la vita e la morte. In quel momento, ogni cosa divenne nera e non ci fu più calore. Non c’era nemmeno un frammento della vita che era presente nel Cielo e sulla Terra. L’unica cosa che era rimasta era la morte opprimente e un gelo infinito.


L’esterno della Grotta della Rinascita e l’interno della grotta erano due mondi diversi.


Uno era un mondo di vita, l’altro era un mondo di morte.


Quando Xu Qing portò Meng Hao all'interno, tutte le volontà nella grotta indietreggiarono nelle rientranze per osservare da lontano.


Per loro, quando Meng Hao e Xu Qing si trovavano all'esterno erano persone di un mondo diverso. Non erano solo invidiosi e gelosi di loro, ma li disprezzavano e li denigravano.


Ma adesso che Xu Qing aveva portato Meng Hao nella Grotta della Rinascita erano tutti uguali ed esistevano tutti nello stesso mondo.


Qui non c’era l’energia di Cielo e Terra. Quando gli esseri viventi entravano nella grotta, la loro forza vitale svaniva ancor più velocemente di prima. Quando questa spariva, quando venivano sommersi dalla morte, allora tutto quello che potevano fare era aspettare il presunto… risveglio.


Xu Qing proseguì con Meng Hao, con il volto pallido e il corpo che tremava. La sua forza vitale stava svanendo velocemente e, riguardo all'unico filamento che esisteva in Meng Hao, ben presto sarebbe sparito de tutto.


Nel momento in cui il filamento di vita di Meng Hao scomparve, Xu Qing baciò ancora una volta le sue labbra, trasferendo dell’altra forza vitale… in lui.


Nel tempo in cui aveva percorso qualche decina di metri nella grotta, il volto di Xu Qing era diventato del tutto antico e il suo corpo estremamente deperito. Era magra ed emaciata, senza alcun traccia di giovinezza rimasta in lei. Aveva perso tutto.


Si sedette a gambe incrociate.


“Meng Hao” sussurrò, “Non posso andare oltre…”. Adesso lui giaceva tra le sue gambe dormendo, con il volto esangue e i lineamenti antichi. Lei abbassò lo sguardo verso di lui. “Quando mi sono unita alla Setta dell’Affidabilità, mi ero già ripromessa che non avrei mai sposato nessuno, mai in tutta la mia vita. Non sarei diventata l’amante di nessuno. Mi sarei invece concentrata esclusivamente sulla coltivazione…”. Gli accarezzò il volto con una mano che in passato era lucida come la giada, ma adesso era avvizzita e anziana.


“Ma poi sei arrivato tu…” disse. Il suo volto arrossì appena quando lo guardo per un lungo istante. Poi si chino e lo baciò ancora, trasferendo altra forza vitale.


Mentre la forza vitale entrava dentro di lui, sul suo volto tornò un po’ di colore. Dall'altra parte, Xu Qing stava diventando ancora più deperita. La quantità di forza vitale di cui disponeva stava diminuendo sempre di più.


“Eri nella Setta solo da poco quando hai ottenuto per caso quell'elisir medicinale”, sussurrò. “Quando alla fine mi hai dato in dono l’elisir… il mio volto era calmo, ma in realtà il mio cuore era pieno di gioia.


“Non per te, ma per l’elisir”. Sorrise. “Ti ho dato la grotta dell’Immortale perché ho pensato che avrebbe pareggiato i conti tra di noi. Ma poi, volpina astuta, sei riuscito a incastrarmi ancora di più. Hai messo le mani sull'Elisir della Coltivazione Cosmetica…”. Quando ripensò a tutto quello che era successo all'epoca, il suo sorriso si fece più dolce e accarezzò delicatamente la guancia di Meng Hao.


“Sapevi che quando hai ucciso Zhao Wugang, io ti ho aiutato furtivamente per assicurarmi che nessuno lo scoprisse? Fino ad oggi, non credo che tu l’abbia mai capito.


“E poi hai aperto il tuo negozio nella Setta… Ah. Se non ci fossi stata io… beh, diciamo che da quel momento molte persone si erano interessate a te”. Xu Qing voleva sorridere, ma all'improvviso fu colta da un attacco di tosse. Preoccupata di disturbare Meng Hao, si coprì la bocca. Quando abbassò la mano, questa era ricoperta da sangue violaceo.


“Se la Setta dell’Affidabilità non fosse stata distrutta, mi chiedo come sarebbe andata a finire… quando sono stata portata nella Setta del Setaccio Nero, sono stata accolta con freddezza. Ogni cosa era strana e io ho dovuto avere a che fare con quell'Anziano malvagio…


“In quel momento, mi mancava davvero la Setta dell’Affidabilità e mi mancava lo Stato di Zhao. Mi mancavi… tu”. Abbassò lo sguardo e trasferì un altro filamento di forza vitale in Meng Hao.


Il volto di lei era pallido e il corpo era fragile e deperito. Sembrava una lampada che era sul punto di spegnersi, e sapeva bene che ogni piccola parte di forza vitale che dava a Meng Hao faceva avvicinare la sua morte più velocemente.


In questo momento avrebbe ancora potuto abbandonare Meng Hao. Se avesse lasciato la Grotta della Rinascita, data la sua anima speciale, sarebbe potuta tornare facilmente al mondo esterno e recuperare tutta la sua forza vitale.


Ma non lo fece. E non si pentì nemmeno della sua decisione.


“Non lo sai”, sussurrò, “Ma quando ti ho visto tra la folla di persone, all'inizio, ho pensato che stessi sognando… poi, nel mio momento di sconforto nell'antica Terra Benedetta, sei comparso. Da quel momento, sei entrato nel mio cuore.


“Non molto tempo dopo, mi hai salvato ancora dall'anima disincarnata di Matriarca Fenice.


“In seguito, fuori dalla Grotta della Rinascita, non potevo che piangere mentre ti guardavo sparire all'orizzonte. Il mio cuore ha sofferto così tanto…


“Quando sono andata nel Mare Viola non sono riuscita a trovarti, ma potevo sentire che eri così vicino…


“Alla fine, ti ho rivisto nell'antica Setta del Demone Immortale. Meng Hao… ero così tanto felice in quel momento. Grazie”. Abbassò lo sguardo verso di lui per un lungo istante.


Non parlava molto spesso di come si sentiva, ma le sue azioni mostravano quanto fosse profondo il suo amore. Chiunque in Cielo e Terra avesse potuto avere una compagna simile, sarebbe morto senza alcun rimpianto.


“Meng Hao, non posso resistere ancora per molto…”. Ora non era più una lampada che baluginava. Aveva raggiunto la fine della strada. Se avesse chiuso gli occhi adesso, poi non li avrebbe mai più riaperti.


Forse se avesse chiuso gli occhi, molti anni dopo, qualcuno sarebbe entrato nella Grotta della Rinascita e avrebbe trovato i loro corpi. Una donna, seduta a gambe incrociate. Un uomo, chinato sulle gambe di lei.


Uno che dormiva. L’altra che sorrideva. Per l’eternità…


“Tu vivi, io vivo. Tu muori, io muoio…


“Se tu invecchi, allora io invecchierò con te.


“Se tu ti assopirai, allora io ti accompagnerò…”. Xu Qing chinò il capo e iniziò a trasferire a Meng Hao con un bacio gli ultimi frammenti di forza vitale che aveva.


Mentre la forza vitale la abbandonava, lei tremò e i suoi capelli iniziarono a cadere. Ogni cosa diventò offuscata. Tuttavia, strinse i denti e si preparò ancora una volta a darne dell’altra.


A questo punto, anche tutti i filamenti di volontà che li stavano osservando furono scossi da ciò che videro. Fu a questo punto che il filamento che apparteneva al roc emerse all'improvviso, trasformandosi in una donna.


Questa rimase davanti a Xu Qing, era attraente in modo incredibile e bella senza eguali.


Era l’incarnazione del roc. Proveniva dalle ossa che erano presenti nella bara nel Mare della Via Lattea. Era… la dea del Giglio della Resurrezione che aveva raggiunto l’Ascensione Immortale all'alba.


In quel tempo si era innamorata di un uomo. Da quel momento, era caduta volontariamente nella depravazione. Dato che aveva affrontato il dolore e la sofferenza, aveva preso il suo stato di dea e lo aveva reciso. In seguito era diventata l’Immortale dell’Alba.


Adesso quella dea era comparsa davanti a Xu Qing, sotto forma di questa donna.


“Se continui così, la tua anima si disperderà”, disse la donna a voce bassa.


Nonostante la sua coscienza confusa, Xu Qing sentì le parole della donna e alzò lo sguardo.


“Se continui così, perderai la tua vita per l’eternità…”. La donna abbassò lo sguardo verso Xu Qing e parve quasi che stesse guardando se stessa. “Da tempo immemore, la Lega dei Sigillatori del Demone è spietata. Vale davvero la pena fare ciò che stai facendo?”.


“Non so se ne valga o meno la pensa”, sussurrò Xu Wing. “So soltanto che senza di lui nella mia vita, allora posso vivere solo una vita di dolore. In questo caso, perché non morire insieme? Non temo la morte. Ciò che temo è il dolore dato dal restare da sola”.


La donna parve tremare e guardò Xu Qing pensierosa. Alla fine, sospirò delicatamente. “Te ne pentirai”.


Xu Qing sorrise ma non disse nulla. Nel suo cuore era sicura.


“Non mi credi, eh…?” disse la donna. “Nemmeno io ci credevo. Beh, in questo caso, ti aiuterò a vedere. Vedremo chi ha ragione, tu o io”. Una luce strana iniziò a brillare negli occhi della donna.


“Hai in te le vestigia di un’anima disincarnata”, proseguì la donna, “come anche la magia Daoista della Setta del Setaccio Nero. Nella Setta del Setaccio Nero c’è un elisir medicinale prezioso. Si chiama Elisir della Nascita dell’Anima. Se riuscirai ad ottenere quell'elisir, allora lui avrà una possibilità di vivere”. Con queste parole, la donna agitò la manica, facendo sollevare un vento freddo attorno a Xu Qing. Questo la prese e la trasportò in lontananza, fuori dalla Grotta della Rinascita e nel mondo dei vivi, fino ad arrivare in prossimità della Setta del Setaccio Nero.


Quando il vento svanì, Xu Qing rimase lì con il volto livido. La sua coscienza non era più confusa e sembrava come la sua vecchia sé. Voltò la testa per guardare in direzione della Grotta della Rinascita e iniziò a respirare con affanno. Poi si voltò e si diresse verso la Setta del Setaccio Nero.


Nella Grotta della Rinascita, la donna rimase accanto a Meng Hao e lo guardò.
“Esiste davvero la rinascita…?


“Io sono stata in ogni angolo di questa grotta. Ho cercato dappertutto. E posso dirti che… non c’è alcuna rinascita in questo luogo.


“L’unica cosa che c’è qui è una pietra di magnetite della Nona Montagna e Nono Mare. Questa è caduta qui innumerevoli anni fa e permette alle anime che la circondando di esistere per sempre e di coltivare l’Immortalità Fantasma.


“La rinascita, ah, la rinascita… è un sogno bellissimo, e nient’altro. È una mera finzione, inventata da persone che non sono disposte a morire.


“Il quadro roseo che delle storie simili dipingono ha oscurato la realtà poco a poco, da una generazione a quella successiva…”. La voce della donna era strana ed era pervasa dall'amarezza, così come dallo sfinimento. Mentre si perdeva nei ricordi del passato, il suo corpo svanì gradualmente.


Meng Hao giaceva lì nel silenzio. Non aveva più alcuna coscienza e ogni cosa attorno a lui era immobile. Era così tanto silenzioso che sembrava che nella zona non ci fosse stata alcuna voce fin da tempi antichi.


Senza il sostegno della forza vitale di Xu Qing, la forza vitale di Meng Hao stava diminuendo rapidamente. Quando trascorse il tempo sufficiente affinché bruciasse mezzo bastoncino d’incenso… questa era svanita completamente.


Dentro di lui, anche l’Immortale Indica la Via era avvizzito e aveva perso gradualmente la sua utilità per lui. Quando ciò accadde, un uomo alto che sedeva a gambe incrociate nella Grotta della Rinascita alzò lo sguardo e sospirò.


“Non c’è davvero alcuna rinascita in questo luogo”, disse. “C’è solo una pietra di magnetite della Nona Montagna e Nono Mare…


“Quindi non è lui quello che può aiutarmi… Allora, chi sono rimasto ad aspettare?


“Dov'è la persona che sto aspettando…?”. Quest’uomo non era altri che Choumen Tai.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



