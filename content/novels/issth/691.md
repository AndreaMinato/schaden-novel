---
weight: 6910
title: Capitolo 691 - Prolungare il Ponte della Forza Vitale Spezzato
pubDate: 2025-03-17T11:17:34.961Z
tags:
    - issth
---


Trascorsero due settimane.


Xu Qing non tornò.


Meng Hao giaceva circondato dal gelo e dal silenzio tombale. Non si era decomposto e questo non sarebbe successo per un po’ di tempo. Il suo corpo giaceva lì, completamente privo di qualsiasi tipo di forza vitale.


Era morto.


In condizioni normali, la sua anima sarebbe potuta entrare nel ciclo della reincarnazione. Tuttavia, a causa della pietra di magnetite della Nona Montagna e Nono Mare presente nella Grotta della Rinascita, l’anima era sigillata e non poteva disperdersi. Inoltre, la sua anima non aveva lasciato il corpo, impedendo agli esseri che divorano l’anima di fare qualsiasi altra cosa eccetto guardarlo.


Con il passare del tempo, riuscirono a vedere che dentro Meng Hao c’era un filamento di seta avvolto saldamente attorno alla sua anima.


<em>Fino a quando la seta non si sarebbe spezzata, non sarebbe stato possibile distruggere la larva. Fino a quando la larva non sarebbe stata distrutta, non sarebbe stato possibile spezzare la seta!</em>


La vita o la morte appese a un filo… il filo della larva cieca! Questo permetteva che fosse conservata per sempre l’esistenza dell’anima di Meng Hao, anche se il suo corpo fosse morto. Da queste circostanze all'apparenza contraddittorie nasceva uno stato di non-morte che era praticamente senza precedenti in Cielo e Terra!


In un certo senso, era conforme all'Incantesimo di Divergenza dell'Anima. Ad ogni modo, non era la rinascita.


Trascorsero altre due settimane e, alla fine, fuori dalla Grotta della Rinascita comparve qualcuno.


Non era Xu Qing. Era un uomo grosso e di mezza età. Aveva un aspetto piuttosto osceno e il suo corpo era quasi come una sfera. Sul volto aveva le lentiggini e l’abito Daoista che indossava era un po’ troppo attillato. Il modo in cui il corpo sporgeva da questo faceva sembrare il suo aspetto sproporzionato.


All'apparenza, però, pensava di essere robusto e muscoloso. Era visibile uno spadone legato alla schiena, e questo brillava con una luce dorata.


Si trattava dello stesso Ciccio di molti anni prima, Li Fugui.


Era da solo, tremando mentre si spostava a gran velocità nella regione che circondava la Grotta della Rinascita. Il suo volto divenne velocemente pallido.


“Dannazione, sono spacciato! Meng Hao, bastardo, la tua fregatura sarà la mia morte!


“E Sorella Xu, aaaaa…”. Ciccio sembrava turbato, ma i suoi passi non si fermarono nemmeno per un istante. Anche se la sua forza vitale si stava disperdendo rapidamente, scattava in avanti alla massima velocità.


Quando raggiunse il segno dei 3.000 metri, sputò un grumo di sangue. Dal suo corpo sfrecciarono immediatamente dei raggi di luce multicolore. All'interno di ciascun raggio di luce era visibile l’immagine di un anziano che meditava.


“Io sono l’unico erede della mia discendenza nella Setta del Gelo Dorato, idioti!” urlò Ciccio. “Potrò anche non avere molti tesori con me, ma c’è una cosa che ho in grande quantità, e si tratta di tesori che salvano la vita!”. Era impossibile dire quanti tesori salvavita Ciccio avesse davvero con sé ma, in questo momento, ne comparvero in grande quantità quando passò nell'area dei 1.500 metri.


Il bagliore che lo circondava stava iniziando a svanire. Il suo corpo non sembrava più una sfera. La sua carne avvizzì e, in un batter d’occhio, divenne all'improvviso molto più magro.


“Meng Hao è il mio fratellone. Per lui, tutta la mia carne preziosa sta scomparendo… Uh… beh, una piccola abbuffata la ricostituirà”. Con un grido, Ciccio scattò nel segno dei 1.000 metri. In questo momento, era così tanto magro che sembrava una persona normale. Allo stesso tempo, si poterono udire dei crepitii provenire dal suo corpo.


Questi erano i numerosi tesori salvavita che venivano distrutti.


“Maledizione, ancora 1.000 metri da percorrere. L’unico motivo per cui Sorella Xu si trova in una situazione così straziante è Meng Hao. Non so neanche se sia ancora viva… Adesso tutto dipende da me. Se non riuscirò ad affrontarlo, allora me ne pentirò per il resto della mia vita!”. Gli occhi di Li Fugui erano completamente iniettati di sangue. Gridando, tirò fuori altri tesori salvavita e, ignorando il deperimento rapido del suo corpo, proseguì, avanzando per altri 250 metri.


A questo punto, la sua forza vitale stava raggiungendo il limite. La vista stava diventando offuscata e scura. Se avesse proseguito, sarebbe morto.


A dire il vero, l’unica ragione per cui era stato in grado di arrivare fino a qui erano tutti gli oggetti magici e il fatto che, in precedenza, avesse ingerito delle enormi quantità di elisir medicinali concepiti per rinvigorire la sua forza vitale.


“750 metri!!”. Gli occhi gli si riempirono di lacrime quando guardò verso la montagnetta più avanti. Sebbene all'esterno sembrasse insensibile, la realtà era che, quando aveva saputo della situazione di Meng Hao, aveva abbandonato ogni cosa per precipitarsi in questo posto in cui la vita era vietata. Era evidente che, nel suo cuore, Meng Hao fosse davvero il suo fratellone!


Meng Hao era lo stesso fratellone della Setta dell’Affidabilità, quando insieme avevano iniziato a praticare la Coltivazione per la prima volta.


“Meng Hao, ho fatto del mio meglio!!”. Le lacrime iniziarono a scendere lungo le sue guance quando sollevò la mano destra. Nel palmo c’era una bottiglia nera per elisir, la quale era circondata da un’aura nera che ruotava. Non appena comparve la bottiglia, l’aura di morte nella zona aumentò rapidamente.


Al contempo, le volontà che erano nascoste nelle profondità della Grotta della Rinascita vennero fuori. Queste vorticarono all'interno della grotta, fissando la bottiglia per elisir nella mano di Ciccio.


Ciccio digrignò i denti e poi lanciò la bottiglia verso la Grotta della Rinascita. Questa si trasformò in un raggio nero che sfrecciò dritto nell'apertura della grotta.


Ciccio sputò un grumo di sangue nero violaceo. Con il corpo che continuava ad avvizzire, si voltò e si trasformò in un raggio di luce che sfrecciò verso l’orizzonte. Le lacrime continuavano a rigargli il volto mentre volava via.


“Meng Hao, devi essere rinato… devi venire fuori da lì!”.


Nella Grotta della Rinascita, la bottiglia per elisir cadde al suolo. Le volontà si avvicinarono e furono sul punto di iniziare a litigare per questa quando si poté udire la risatina fredda di una donna. Sebbene nessuna persona esterna sarebbe stata in grado di individuarla, le volontà la udirono chiaramente e iniziarono subito a tremare.


Al contempo, dalle profondità della grotta emerse una volontà prepotente che raccolse la bottiglia per elisir. Questa si trasformò poi nella stessa donna che aveva mandato Xu Qing fuori dalla grotta.


Si guardò attorno e gli altri filamenti di volontà si dispersero, tornando ai vari luoghi di origine nella Grotta della Rinascita. La donna si voltò e cammino verso il cadavere di Meng Hao. Lo guardò e poi guardò la bottiglia per elisir.


Non disse nulla per un momento lungo.


Xu Qing non era tornata, il che era un qualcosa che la donna aveva immaginato sarebbe successo quando l’aveva mandata via. Se non fosse che aveva ipotizzato che l’innamoratissima Xu Qing, dopo aver riacquisito un po’ di lucidità e non avendo altre opzioni tra cui scegliere, avrebbe esitato riguardo alla difficile decisione.


Aveva immaginato che Xu Qing avrebbe deciso di proteggere la sua vita.


Ma adesso che era comparsa la bottiglia per elisir, questa donna, l’incarnazione della dea del Giglio della resurrezione, all'improvviso sentì il cuore sussultare.


“Non è venuta”, disse la donna con voce bassa, “ma ha mandato qualcuno al suo posto per consegnare l’elisir. E quella persona aveva dei tesori strani e incredibili per impedire che la sua anima si disperdesse…”. Sebbene non fosse a conoscenza dei dettagli, poteva ipotizzare che cosa fosse successo. La povera Xu Qing aveva pagato un prezzo indescrivibile per mettere le mani sull'elisir medicinale.


La donna sospirò.


“La mia vita è stata dolorosa…


“Qui non c’è alcuna rinascita. Forse non esiste proprio la rinascita. Ma io le ho dato la mia parola, dopo tutto…


“Io sono già esistita per molto, troppo a lungo, e non desidero più vivere.


“Dato che è così, perché non aiutarla a raggiungere il suo scopo?”. La donna abbassò lo sguardo verso la bottiglia per elisir nella sua mano. Dopo un lungo istante, all'improvviso strinse la mano in un pugno. La bottiglia per elisir andò in frantumi con un’esplosione e l’elisir medicinale volò, e venne subito consumato dalla donna.


All'istante, il suo corpo in precedenza illusorio divenne all'improvviso fisico. Sorprendentemente, adesso possedeva carne e sangue.


“È una sensazione così bella riavere un corpo di carne e sangue, anche se è temporaneo…” disse a voce bassa. Questa volta, la sua voce era reale.


“La aiuterò a raggiungere il suo scopo. Poi lei vedrà se le persone leali esistono davvero. Vedrà quale decisione prenderà quest’ultimo discendente della Lega dei Sigillatori del Demone quando arriverà il momento di recidere le emozioni.


“Il motivo per cui ti sto salvando non è legato al tuo bene, ma è per lei”, disse a voce bassa. “Quando arriverà il momento, vedremo se lei diventerà come me o no.


“Prendo molto sul serio le mie promesse. È con la stessa lealtà con cui ho trattato LUI, tanti anni fa, che tratterò questa ragazza che desidera seguire le mie orme.


“Non sono venuta nella Grotta della Rinascita per cercare la morte ma, invece, la rinascita. Volevo avere la possibilità di rifarmi una vita. Volevo tagliare con il passato ed essere finalmente libera quando sarei uscita.


“Ma questo luogo… non ha alcuna rinascita!


“Quello che esiste qui, però, è la mia lunga vita… che posso usare per prolungare il ponte spezzato della tua forza vitale!”. La donna si mosse come per afferrare qualcosa in direzione delle profondità della Grotta della Rinascita, verso il masso nero di trecento metri di cui la metà era sepolta nella terra.


La roccia nera tremò e vacillò fino a quando non se ne staccò un pezzo dalla cima, il quale volò verso la donna.


Questa lo afferrò e lo frantumò, trasformandolo in una polvere nera che cosparse sul corpo di Meng Hao.


Nello stesso momento, eseguì un gesto di incantesimo. I suoi occhi furono pervasi da uno sguardo di reminiscenza quando le tornarono in mente dei bei ricordi. Dopo un lungo momento di silenzio, premette due dita sulla fronte del corpo rigido e avvizzito di Meng Hao


Non appena le dita toccarono la fronte, il suo corpo in precedenza immobile all'improvviso ebbe uno spasmo. Nello stesso momento, la donna iniziò ad avvizzire lentamente, a partire dai piedi.


La sua forza vitale, la sua vitalità, tutto, si riversò in Meng Hao attraverso le sue due dita.


Alzò lo sguardo verso l’oscurità attorno a loro e nella sua mente comparvero delle immagini. Vide se stessa e l’uomo che non avrebbe mai potuto dimenticare.


“Tu vivi, io vivo. Tu muori, io muoio… anche io ho pronunciato parole simili”, sussurrò. Il suo corpo continuava ad avvizzire, mentre quello di Meng Hao si stava riprendendo. Non era più antico e dentro di lui erano visibili dei segnali di vita.


“In quel tempo, io guardavo te e tu guardavi me…


“Da quel giorno io ti ho accompagnato. Ti ho seguito per così tante situazioni mortali…


“Ogni volta che ti ferivi, io provavo dolore. Ogni volta che sorridevi, io ero felice. So… che hai cercato di separarti da me in più di un’occasione, ma la tua riluttanza ti ha fatto desistere”. Adesso le sue gambe erano deperite, quasi come radici collegate alla terra. La sua forza vitale si riversava in Meng Hao, facendo allungare i capelli e scorrere la vita nel suo volto. Non era più anziano ma, invece, di mezza età.


La forza vitale si raccolse in Meng Hao, riempiendo ciò che prima era vuoto.


“So anche che tu avevi tua moglie, la tua Setta, le tue responsabilità e il tuo obiettivo. Avevi tutto ciò che era tuo.


“Ma io… in realtà avevo solo te.


“Anche il mio nome mi è stato dato da te. Mi piaceva quando mi chiamavi Da Nu… [1]


“Se tu invecchi, io invecchierò con te. Ho detto anche io la stessa cosa”. La voce della donna era delicata mentre parlava, carica di bellezza, mistero e dolore. In questo momento, il suo corpo era deperito quasi completamente. A causa della forza vitale che stava dando a Meng Hao, adesso lui era tornato ad essere un uomo giovane. Ad eccezione del fatto che i suoi occhi non fossero aperti, aveva esattamente lo stesso aspetto che aveva avuto così tanti anni prima.


“C’è solo una cosa che io ho detto e lei no.


“Se raggiungi l’Ascensione Immortale, allora io… diventerò un’Immortale insieme a te!


“Non ti ho mai spezzato il cuore. Non ti avrei mai e poi mai ferito. Ma in quell'alba in particolare, nel giorno delle disgrazie, quando ti ho visto recidere le tue emozioni, io ho pianto…


“Ho preso tutta la bontà che c’era in me e l’ho lasciata in una bara nel Mare della Via Lattea. Non do la colpa a te…


“Se c’è qualcosa a cui dare la colpa, è che io non sono una vera donna ma solo… un Giglio della Risurrezione che si è innamorato di te”.


L’immagine di sé nei suoi occhi all'improvviso era quella di un Giglio della Resurrezione bellissimo, piantato nelle profondità del corpo di un uomo. Dopo essere stata all'interno di lui per innumerevoli anni, lei… si era innamorata del suo stesso ospite.




NOTE:


1. Il nome Da Nu è stato citato per la prima volta nel capitolo 101.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



