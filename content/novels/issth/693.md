---
weight: 693
title: Capitolo 693 – Strato Eterno!
pubDate: 2025-03-17T11:17:34.962Z
tags:
    - issth
---


Un tremito corse attraverso Meng Hao. Si voltò e guardò la figura nebbiosa alle sue spalle. I suoi occhi erano iniettati di sangue ed era sul baratro della follia, sebbene una follia silenziosa.


“Ti ricordi di me?” La figura nebbiosa divenne gradualmente più chiara, rivelando un uomo anziano. Appariva ordinario, eppure, nella sua ordinarietà un'inclinazione indescrivibilmente straordinaria.


“Anziano Shui Dongliu?” disse Meng Hao, tremante. Ovviamente, riconobbe all'istante che quest'uomo era Shui Dongliu. [1]


Shui Dongliu. Chiunque esista nella sua memoria non può essere distrutto dalla Recisione del Karma del Clan Ji.


“Lo Strato Perfetto è davvero ottimo, ma è solo una base. Le masse ignoranti pensano che la Consistenza Perfetta sia la migliore. Deriva dalle tre Sacre Scritture classiche e ti qualifica a diventare un Decano!


“Ma! Per quanto mi riguarda, lo Strato Perfetto è simile a un ramo coperto di foglie. Si diffonde per il tuo corpo e, eventualmente, sboccia con dei fiori che si trasformano in un Frutto del Dao. Questo frutto è la chiave per essere veramente supremi!


“Puoi aver perso la tua Consistenza, ma il Frutto del Dao è ancor lì. Perché ti comporti come se avessi perso la parte importante?!”


Meng Hao era interdetto, la sua mente si riempì con un intenso fragore. “Frutto del Dao?!”


“Ovviamente, il Frutto del Dao” rispose Shui Dongliu con calma. “L'intero scopo dello Strato Perfetto è quello di solidificare il Frutto del Dao della Perfezione!


“Questo Frutto del Dao della Perfezione non è altro che lo Strato Supremo. Eppure, anche quello strato conta poco!” Fece frusciare la manica.


“Sopra allo Strato Supremo, c'è quello Eterno!


“Quello è il vero apice di questi strati. Frantumata [2], Spezzata, Impeccabile, Perfetta, Frutto del Dao, Eterna. Questi sono i sei grandi strati di ogni fase di Coltivazione. Tu avevi raggiunto solo quello Perfetto.


“Per ottenere il Frutto del Dao, hai bisogno di recidere la tua Perfezione!


“Per quanto riguarda quello Eterno... tu hai già raggiunto i requisiti; qualcuno ha già anche reciso la tua Perfezione per te. Perché il tuo cuore... è ancora imprigionato? Perché... non prosegui semplicemente con la tua Seconda Recisione?” La voce di Shui Dongliu echeggiò come un tuono nelle orecchie di Meng Hao, dando origine a delle enormi onde nella sua mente.


Il suo cervello sbigottì, il suo corpo tremò e una luce senza precedenti brillò nei suoi occhi. Le parole di Shui Dongliu spazzarono via ogni traccia della sua confusione. Era come se nella più scura delle notti, un raggio di luce fosse improvvisamente penetrato nell'oscurità del suo mondo.


“Frutto del Dao... Frutto del Dao...” pensò Meng Hao, ansimando. “Recidere la Perfezione, ottenere il Frutto del Dao!


“Il Decimo Patriarca del Clan Wang si è portato via la mia Consistenza Perfetta. Tuttavia, quella Perfezione... occupava completamente il mio cuore! Perciò, questa volta, Reciderò... il mio cuore!


“Reciderò via la Perfezione dal mio Cuore!


“Ad avere ancora la mia base di Coltivazione, avrei Reciso quella. Senza una base di Coltivazione... chi può dire che... non possa comunque Reciderla!?


“La Recisione dello Spirito. Recisione dello Spirito. Ciò che viene Reciso è lo spirito. Quello che viene Reciso è il cuore. Questa... è la mia seconda lama della Recisione dello Spirito!


“Recidere lo Strato Perfetto. Recidere il passato. Costruire il mio Perfetto Frutto del Dao!” Si udì un boato nella mente di Meng Hao quando ottenne l'illuminazione. Sebbene fosse chiaro che non possedeva nessuna base di Coltivazione, un'aura sfrecciò verso il cielo.


Al suo interno apparvero delle trasformazioni Celesti, delle nubi ribollenti e dei venti furiosi. Precursori incredibili della discesa di un grande Dao, riverberarono in tutte le direzioni, qualcosa che aveva precedentemente sperimentato nel Mare della Via Lattea.


In quell'istante, il cielo sopra tutte le regioni del Dominio Meridionale esplose. Il vento si sollevò, i fulmini crepitarono e i tuoni rombarono. Ogni esperto nel Dominio Meridionale fu sconvolto e innumerevoli persone alzarono lo sguardo al cielo con meraviglia.


Allo stesso tempo, nel cielo stellato all'esterno del Pianeta Paradiso Meridionale, dalla Nona Montagna apparve improvvisamente una forza di volontà sconvolgente. Spazzò sopra la Nona Montagna e sul Nono Mare, dopodiché si fissò sulle terre del Dominio Meridionale.


Questa era lo volontà del grande Dao della Nona Montagna e del Nono Mare! Era la legge naturale di Cielo e Terra, la base su cui la Nona Montagna e Nono Mare operavano.


La stessa volontà era un grande Dao! La sua comparsa riempì il cielo del Paradiso Meridionale con una luce inesauribile. Persino la Pedana della Concessione dell'Immortalità del Clan Ji all'esterno del Pianeta ne venne scossa, cessando di funzionare.


Nelle terre del Paradiso Meridionale, gli anziani del Clan Ji, così come innumerevoli potenti esperti delle altre Sette e Clan, caddero in ginocchio sconvolti e iniziarono a prostrarsi.


Nel cielo in alto, la volontà della Nona Montagna e del Nono Mare si solidificò improvvisamente in una lama che sfrecciò verso Meng Hao nella Grotta della Rinascita.


La volontà che stava scendendo superava di molto la lama della Prima Recisione. Tutte le terre del Paradiso Meridionale vennero sconvolte.


I Cieli si aprirono, rivelando i corpi celesti. Innumerevoli fiumi di stelle luccicavano e brillavano, preparati in apparenza a essere testimoni di ciò che stava accadendo.


Nella Grotta della Rinascita, una lama apparve di fronte a Meng Hao. Questa era la lama della Recisione dello Spirito, la quale fluttuava di fronte alla sua testa, emettendo una luce sconvolgente.


Con i capelli scompigliati, sollevò il capo e ruggì: “RECIDI!”


Quando la sua voce echeggiò, il grande Dao discese, penetrando nella Grotta della Rinascita e fondendosi con la lama sopra la testa di Meng Hao, per poi calare con un fendente sulla sommità del suo capo.


Non appena la lama lo toccò, gli passò attraverso fino a toccare terra. Era come se il suo corpo fosse stato tagliato in due.


Si udì il suono di qualcosa che andava in frantumi, non dal suo corpo, ma dalle catene che aveva dentro, i ceppi creati dalla sua riluttanza ad accettare la perdita dello Strato Perfetto!


Tutte queste restrizioni vennero completamente Recise!


Meng Hao iniziò subito a tremare violentemente. Poi, provò una sensazione di rilassamento, una calma incredibile che riempì il suo corpo. Si sentiva come se un attimo prima, il peso di un'intera montagna lo stesse schiacciando, e che poi questa fosse scomparsa.


Allo stesso tempo, incredibilmente, l'immagine di un frutto comparve sulla sua fronte, emanando un bagliore simile a quello di un oggetto magico.


Questo era... un Frutto del Dao!


Era composto da innumerevoli simboli magici e appariva perfetto in ogni aspetto.


Il Decimo Patriarca del Clan Wang era riuscito a rubare la sua Consistenza del Dao, ma non poteva prendersi il suo Frutto del Dao. Questo apparteneva solo a Meng Hao e non poteva essere preso da nessuno.


Nel momento in cui apparve il Frutto, in Meng Hao esplose una base di Coltivazione. Per prima cosa fu la Condensazione del Qi, poi la Stabilità della Consistenza, poi la Formazione del Nucleo e, dopo di ciò, l'Anima Nascente.


Dopo il picco dell'Anima Nascente, il suo desiderio di libertà e indipendenza fecero riapparire la Prima Recisione.


La sua base di Coltivazione era completamente restaurata!


La Tribolazione poteva anche essere una buona cosa!


L'energia di Meng Hao era come un raggio di luce multicolore. L'ottimismo su cosa sarebbe accaduto dopo aver reciso lo Strato Perfetto fece tremare di nuovo il suo corpo e una base di Coltivazione ancora più potente si generò all'improvviso dal suo corpo.


Questa era una base di Coltivazione della Seconda Recisione!


“Maestro del Frutto del Dao!” Una luce strana luccicò negli occhi di Meng Hao, il quale iniziò a respirare pesantemente. Il suo corpo fisico ritornò all'impossibile stato che aveva raggiunto grazie all'arte della Consacrazione del Corpo. Per di più, a causa dell'inesauribile forza vitale datagli da Da Nu, era ancora più potente di prima.


“Il Frutto del Dao è ottimo” disse Shui Dongliu serenamente, “ma dato che ti qualifichi per l'Eterno, perché non ti siedi e cerchi di ottenere l'illuminazione!” Agitò la manica, facendo immediatamente cadere Meng Hao a terra con le gambe incrociate. “Chiedi a te stesso, cos'è l'Eterno?!”


“Cos'è l'Eterno?” La domanda echeggiò nella mente di Meng Hao.


L'Eterno...


La Larva Cieca era eterna. Se la larva non era distrutta, la seta non poteva essere rotta. Se la seta non veniva spezzata, la larva non poteva essere distrutta!


Questo era un ciclo eterno!


L'Incantesimo di Divergenza dell'Anima era eterno. Poteva creare un'anima immortale; e una volta fatto, il ciclo di reincarnazione di Cielo e Terra non poteva distruggerla. Anche se si moriva, anni dopo, le tue carni e il tuo sangue sarebbero rinati.


“L'Eterno è qualcosa che esiste eternamente dentro di me. Nessun essere vivente in Cielo e Terra può fare qualcosa per portarmelo via. Persino la stessa volontà del Cielo e della Terra non sarebbe in grado di strappare via l'Eterno che appartiene a me!


“L'Eterno è un tipo di determinazione, una mentalità dominante!


“Ciò che è mio, appartiene solo a me!” Meng Hao guardò improvvisamente Shui Dongliu.


“Sei riuscito a comprendere?” chiese Shui Dongliu, guardandolo.


“Sì!” Nell'istante in cui rispose, un rombo riempì il suo corpo. Il Frutto del Dao andò in frantumi, sparpagliando in giro innumeri simboli magici. I quali colmarono il suo intero corpo, fondendosi poi con la sua base di Coltivazione, le sue carni e la sua anima.


Allo stesso tempo, l'Incantesimo di Divergenza dell'Anima iniziò a ruotare nella sua mente. Dopo una singola rotazione, Meng Hao comprese improvvisamente il vero proposito dell'incantesimo.


Era una Magia Daoista suprema che poteva condurre le persone a comprendere lo Strato Eterno!


Per Coltivare l'Incantesimo di Divergenza dell'Anima uno doveva sperimentare la morte, possedere incredibile forza di volontà e una fortuna inusuale, e cosa più importante, provare la sensazione di avere la vita appesa a un filo, un filo di rasoio tra la vita e la morte dove un solo passo falso conduce a morire veramente o a fallire la Coltivazione di questa magia.


Per Meng Hao, la ragione per cui era riuscito a ottenere l'illuminazione era la Larva Cieca. Il suo filo di vita e morte si era intrecciato profondamente con la sua anima cosicché non potesse dipartire. La sua anima era rimasta in vita mentre il suo corpo fisico era morto.


Nello spazio tra la vita e la morte, l'anima di Meng Hao... aveva guadagnato la qualificazione per l'Eterno!


Tutti quegli anni addietro, la bara preparata da Ke Yunhai per Ke Jiusi era servita allo stesso scopo. Era così che Ke Jiusi aveva finito con avere successo nella Coltivazione dell'Incantesimo di Divergenza dell'Anima.


Meng Hao tremò quando i simboli magici penetrarono ogni parte del suo corpo. A causa della fusione dei simboli dentro di lui, nonostante la sua base di Coltivazione fosse solo alla Seconda Recisione, il suo livello... era quello Eterno!


Non era più Perfetto, ma molto al di sopra, nello Strato Eterno!


<em>Lo Strato Eterno! Ciò che è mio è mio, e nessuno potrà rubarmelo!</em>


Meng Hao si alzò in piedi. La sua energia si gonfiò di potere. Per via dello Strato Eterno, la sua base di Coltivazione della Seconda Recisione superava di molto il divario tra questa e la Terza Recisione. In effetti, unita al suo corpo fisico, lo rendeva... il numero uno al di sotto della Ricerca del Dao!


Si voltò verso Shui Dongliu, congiunse le mani e si inchinò profondamente.


“Anziano, grazie mille per la tua gentilezza nell'indicare la corretta via!”


Shui Dongliu lo guardò per un momento e poi disse: “Non c'è bisogno di ringraziarmi... spero solo che d'ora in poi non nutrirai nessun astio verso il Clan Wang. Se lo desideri, puoi uccidere la persona che ti ha rubato la Consistenza del Dao, ma non gli altri. Non essere un mostro che uccide chi non l'ha provocato.


“Ora, va. Hai qualcosa che ti preoccupa e io non ti tratterrò oltre.”


Meng Hao lo fissò di rimando, poi annuì silenziosamente. Congiunse le mani e si inchinò di nuovo, poi si voltò e schizzò fuori dalla grotta come una spada sguainata, irradiando intenso intento omicida.


Shui Dongliu lo guardò partire, poi, dopo un lungo momento, si voltò e ritornò nelle profondità della Grotta della Rinascita. Per persone come Choumen Tai e Da Nu, la Grotta non era molto grande. Ma per lui era infinita.


Camminò e camminò fino a raggiungere finalmente una stanza ricavata nella pietra.


La stanza di pietra era vuota, fatta eccezione per una tela dipinta a metà.
Il dipinto raffigurava un villaggio di campagna. Un vecchio dai capelli bianchi stava in piedi con le mani unite dietro la schiena, guardando in lontananza. Al suo fianco c'era un ragazzo che sembrava supplicare per qualcosa. In risposta, l'uomo scosse la testa.


Shui Dongliu osservò il dipinto e uno sguardo di riminiscenza apparve nei suoi occhi. Infine li chiuse.


In un istante, il vecchio pittore che sedeva a gambe conserte nelle Terre Orientali aprì gli occhi. Sorrise all'uomo ricco che gli stava di fronte e si schiarì la gola.


“Il mio viaggio mentale è andato bene. Ora, lascia che cominci quel dipinto per te.”




NOTE:


1. Introdotto nel capitolo 194-197 durante l'arco narrativo del Clan Song. Ha aiutato Meng Hao a sigillare il Giglio della Resurrezione in un dipinto nel capitolo 208 e ha impedito la recisione del Karma di Ji Diciannovesimo nel capitolo 425.


2. Da questo capitolo, Deathblade (il traduttore inglese) ha deciso di modificare Cracked Foundation con Shattered Foundation, per rendere ancora più marcata la gravità dei danni. Da Crepata passiamo a Frantumata.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter                                


                                



