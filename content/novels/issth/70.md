---
weight: 700
title: Capitolo 70 - Raggiungere il Nono Livello della Condensazione del Qi
pubDate: 2025-03-17T11:17:34.768Z
tags:
    - issth
---


“Questo Elisir è stato composto personalmente dal Demone Gran Maestro degli Elisir della Setta del Fato Viola. È… Giovane Lord Ding, qual è la vostra relazione con il Demone Gran Maestro degli Elisir…?”


“Fate il vostro prezzo.” Non disse altro. Si accigliò, col fare di chi vuole portare a termine la vendita, ad ogni costo.


“Un elisir creato personalmente dal Demone Gran Maestro degli Elisir potrebbe essere messo all'asta ad un prezzo altissimo. Questo elisir…” La donna esitò per un attimo, poi sembrò prendere una decisione. “Posso darvi duecentocinquantamila Pietre dello Spirito!”


Meng Hao tacque per un attimo. Poi annuì e disse, “E sia.” E si alzò.


La donna alzò la mano e scosse le dita verso il bruciatore d’incenso nel mezzo della stanza. Risuonò un suono chiaro e melodioso, pochi attimi dopo una giovane ragazza scese dal terzo piano reggendo un piatto di giada. Raggiunse rapidamente Meng Hao, porgendoglielo con due mani.


Sul piatto candido giaceva una borsa da trasporto.


Meng Hao la prese e guardò al suo interno, poi si voltò e scese le scale. Osservato dai Coltivatori al primo piano, uscì dal Laboratorio della Via Lattea e si allontanò.


Poco dopo raggiunse un luogo poco affollato. S’incamminò per un vicolo e si liberò di quelle vesti. Cambiò tunica e si allontanò in fretta, a testa bassa.


Al secondo piano del Laboratorio della Via Lattea, nel frattempo, la donna stava in piedi accanto ad un vecchio, con fare rispettoso. L’uomo indossava un abito splendente, appostato vicino alla finestra e guardando fuori. Teneva in mano l’Elisir per la Stabilità della Consistenza che Meng Hao aveva venduto.


Passò molto tempo prima che aprisse bocca. “Ne sei certa?” disse freddamente.


“Io, della nuova generazione, ho già controllato,” disse lei in tono reverente. “Esiste davvero un discepolo della Setta del Fato Viola chiamato Ding, che è recentemente giunto nello Stato di Zhao.”


“E sei certa che fosse lui?” chiese piano il vecchio.


“Sulle prime, non ne ero così certa. Dopotutto, Ding Xin si trova al nono livello di Condensazione del Qi, mentre quella persona era all'ottavo. Tuttavia, l’atteggiamento arrogante mostrato al primo piano faceva presupporre che fosse davvero il discepolo di una grande Setta. È stato il primo indizio.


Raggiunto il secondo piano, ha scelto una sedia nel mezzo della stanza piuttosto che vicino alla finestra o alle scale. Questo mette in evidenza la sua disinvoltura, come se non temesse alcuna mossa a suo sfavore. Una persona di ottavo livello non può avere questo genere di comportamento, a meno che non sia un membro di qualche Setta potente. È stato il secondo indizio.


Momenti dopo, ho osservato i suoi abiti bianchi e il pendente di giada della Setta del Fato Viola. L’ha mostrata intenzionalmente ma, dopotutto, questo è lo Stato di Zhao: ha dovuto prendere delle precauzioni. Questo è stato il terzo indizio.


Ancora, ha consegnato la sua bottiglia contenente l’elisir direttamente alla giovane ragazza, senza preoccuparsi che venisse consumata o meno: per questo, non può essere un membro di una setta dello Stato di Zhao. È stato il quarto indizio.


“Infine, l’Elisir per la Stabilità della Consistenza è marchiato con il sigillo del Demone Gran Maestro degli Elisir. Nessuno oserebbe contraffarlo. Inoltre, la giovane ragazza ha compiuto delle ricerche, e io sono certa che quel sigillo sia autentico.


Detto questo, posso giungere alla conclusione che fosse Ding Xin della Setta del Fato Viola. Si dice che due anni fa il Demone Gran Maestro degli Elisir abbia accettato un novizio con quel nome. Pare che la persona giunta qui oggi non sia altri che lui.” La donna sorrise fiduciosa, scaltra e con intelligenza.


“A meno che…” improvvisamente parve esitare.


“A meno che cosa?” le chiese il vecchio con un’espressione altrettanto calda e incoraggiante.


“A meno che questa persona non sia incredibilmente intelligente e abbia fatto tutte queste cose di proposito. È possibile si sia creato una copertura, e il sigillo impresso sull'Elisir della Stabilità della Consistenza sia effettivamente falso. Ma è una vaga ipotesi: non esiste alcun discepolo delle cosiddette Sette dello Stato di Zhao che in grado di compiere un tale gesto.” La donna sorrise, di nuovo fiduciosa.


“Giusto,” disse l’anziano. “Essere capace di cogliere questi indizi mostra quanto tu sia intelligente, Mu’er. Sei migliorata negli ultimi anni. Questo elisir medicinale è vero. Anche io sono quasi del tutto sicuro che quella persona fosse Ding Xin.” Guardò la donna con orgoglio.


“Molte grazie per i vostri complimenti, Patriarca,” sorrise. “Lo lascerete andare davvero, allora?” chiese guardandolo.


“Non possiamo permetterci problemi con la Setta del Fato Viola. Per quanto riguarda l’Elisir per la Stabilità della Consistenza del Demone Gran Maestro degli Elisir…” Il vecchio parve riflettere per un attimo, prima di dire dolcemente: “Mu’er, considerando quanto ordinario sia il tuo talento latente, perché non dai questo elisir a tuo padre?”


I suoi occhi s’illuminarono all'udire quelle parole.


“È tornato?” La sua voce s’incupì.


“Pochi mesi fa. È fuggito anni fa per unirsi alla Setta dell’Affidabilità, ma quella Setta è stata sciolta… dovresti andare da lui.” L’uomo si accigliò guardando la donna, per poi sospirare.


Lei tacque per un momento. “Ho le mie responsabilità qui,” disse freddamente. “Non sono affari che mi riguardano, a chi il Patriarca voglia dare questo elisir.”


“È tuo padre, dopotutto. Inoltre, mi risulta che abbia altre questioni complesse di cui occuparsi,  potrebbe presto partire di nuovo. Dovresti pensarci con attenzione.” Il vecchio si voltò, scuotendo la testa, s’incamminò fuori dalla stanza.


“Padre…” Shangguan Mu sedette in silenzio, guardando fuori dalla finestra, gli occhi colmi d’asprezza.


Dopo essersi cambiato d’abito, Meng Hao aveva lasciato la Città della Via Lattea con le mura nere senza alcuna esitazione. A poca distanza dalla città, salì sul prezioso ventaglio e volò lontano, con il corpo che mutava in un arcobaleno prismatico.


Proseguì per giorni, finché fu certo che nessuno lo stesse seguendo. Si rilassò. Nella foresta poco distante dal Monte Daqing usò una spada volante per creare una Grotta dell’Immortale in cui meditare isolato.


Stavolta era determinato a raggiungere il nono livello di Condensazione del Qi.


Aveva parecchie Pietre dello Spirito, con cui duplicare gli Elisir dello Spirito Celeste. Una volta consumate a sufficienza e raggiunto il livello appropriato, si sarebbe spinto oltre.


Il tempo scorreva lentamente, ma presto furono passati diversi mesi, in cui Meng Hao non lasciò mai la Grotta dell’Immortale. Sedeva a gambe incrociate, consumando elisir e facendo circolare la sua base di Coltivazione. Col passare del tempo la sua base di Coltivazione si faceva sempre più raffinata e al quinto mese divenne illimitata.


La base di Coltivazione ruggiva, il mare del Nucleo rimbombava. Era arrivato da tempo al picco dell’ottavo livello di Condensazione del Qi. Era a un palmo di distanza dal nono, ormai da due mesi.


Pensare alle centinaia di Pietre dello Spirito spese lo faceva stare male. Ma ancora più doloroso era comprendere che ancora non riusciva a raggiungere il nono livello.


“L’Anziana Xu diceva che i livelli quattro, sei e otto sono simili ad un collo di bottiglia. Il giorno in cui sono passato al quarto livello avevo con me tanti Elisir dello Spirito Secco. Sono arrivato al sesto quando il Mare del Nord mi ha mostrato il Dao. Ora sono al collo di bottiglia dell’ottavo livello… come lo supero?!” Meng Hao aprì gli occhi iniettati di sangue.


Delle più di duecento mila Pietre dello Spirito che aveva, non gliene rimanevano che cinquemila. Aveva convertito le altre in Elisir dello Spirito Celeste, e anche quelli si stavano esaurendo.


Come aveva immaginato, contare solo sugli elisir medicinali per aumentare la propria base di Coltivazione aveva indebolito l’effetto degli elisir consumati. Gliene servivano sempre di più, era un circolo vizioso.


“Mi chiedo cosa farebbe altra gente in questa situazione,” pensò, accigliandosi.


Ma anche continuando a pensarci, non riusciva a venirne a capo. Non importava quanti elisir consumasse e quanto crescesse la sua base di Coltivazione: non riusciva a compiere quell'ultimo passo.


Passò un altro mese e Meng Hao giunse al sesto di meditazione, con i capelli scompigliati e gli occhi iniettati di sangue. Aveva già duplicato ben dieci Elisir Rivitalizzanti dell’Altopiano, efficaci al nono livello di Condensazione del Qi, con la speranza di riuscire a oltrepassare il collo di bottiglia.


“Devo arrivare al nono livello!” Serrò i denti guardando le cinquemila Pietre dello Spirito rimanenti. Senza esitare oltre afferrò lo specchio di rame: doveva duplicare l’Elisir della Stabilità della Consistenza!


Apparve una luce da cui uscirono due Elisir. Ora ne aveva tre, incluso l’originale. Se li avesse mostrati ad un discepolo di qualche grande Setta, l’avrebbe fatto sobbalzare. Sarebbe stato sufficiente a causare una carneficina nello Stato di Zhao.


Giunse il giorno per utilizzarli, non per raggiungere la Stabilità della Consistenza, ma per superare il collo di bottiglia. Chiunque l’avesse saputo, sarebbe impazzito alla sola idea.


In passato erano stati in pochi, a correre tali rischi per superare la Condensazione del Qi.


Meng Hao prese un profondo respiro, poi sollevò un elisir e lo ingoiò. Un ruggito riempì la sua mente, il corpo tremò. Un’energia spirituale, immensa oltre l’immaginazione, esplose nel suo corpo.


…


Durante quell'anno e mezzo di meditazione isolata, accaddero degli eventi a lui sconosciuti nello Stato di Zhao. Si era diffusa in un lampo la notizia della trattativa tra Meng Hao e la Setta del Fato Viola, rendendo ovunque noto il suo nome.


Tutti sapevano che Meng Hao avesse spietatamente imbrogliato la Setta. Poco dopo, la Setta del Vento Gelido  e quella della Corrente Tortuosa erano state sul punto di dichiararsi guerra. Alla fine, i sacerdoti delle sette allo stadio della Formazione del Nucleo erano intervenuti, calmando le acque. Così, le due Sette avevano istituito un ordine di arresto.


Il malvagio Meng Hao della Setta dell’Affidabilità era ormai un ricercato. Chiunque l’avesse ucciso sarebbe stato ricompensato con Pietre dello Spirito, elisir medicinali ed oggetti magici vari. Era la prima volta in centinaia di anni che due grandi Sette si univano per un ordine d’arresto. Quella notizia aveva scatenato grande scalpore nel mondo della Coltivazione dello Stato di Zhao.


Nessuno sapeva davvero come rintracciare l’uomo che aveva causato il sanguinario incidente con la lancia d’argento. Ma doveva essere punito, e la voce si era sparsa. Presto, Meng Hao si trovò di nuovo sulla bocca di tutti i Coltivatori dello Stato di Zhao.


Ogni volta che i Coltivatori si riunivano, finivano per parlare di lui.


“Ho sentito che era un membro della Setta dell’Affidabilità, ha derubato qualcuno dei grandi Clan del Dominio Meridionale, un tale Wang Tengfei che si era unito alla Setta. Quando è diventato membro della Fazione Esterna, Wang Tengfei se ne era andato infuriato.”


“Questo è niente. Io ho sentito dire direttamente da alcuni ex membri della Setta dell’Affidabilità che Meng Hao possedeva un negozio. Ha derubato molti compagni discepoli. Erano furiosi, ma non hanno osato dire nulla.”


“Wow, allora era già da tempo che mostrava un comportamento ingannevole. Non mi sorprende che sia riuscito ad ingannare anche i discepoli della Setta del Fato Viola, oltre a Liu Daoyun e Sun Hua…”


“Estorce chiunque incontri. È da quando ha lasciato la Setta dell’Affidabilità che inganna la gente…”


Discussioni e conversazioni di questo genere riempivano il Mondo della Coltivazione dello Stato di Zhao. Se le voci si fossero fermate lì, la situazione non sarebbe stata tanto grave, e presto si sarebbero placate. Ma prima che questo potesse accadere, le tre grandi Sette si riunirono per abrogare l’ordine d’arresto originale e istituirne uno nuovo, senza una ragione precisa. Non era più legittimo uccidere Meng Hao, ma solo chi l’avesse catturato o segnalato i suoi movimenti sarebbe stato premiato. Andava bene ferirlo più o meno gravemente, ma non ucciderlo.


Il nuovo ordine aveva attirato l’attenzione di molti, che presto trassero le proprie conclusioni.


“Gli Eccentrici delle tre grandi Sette allo stadio della Formazione del Nucleo hanno viaggiato fino allo Stato della Rivelazione, lo scorso mese. Hanno portato i loro omaggi a Lord Rivelazione per chiedergli di predire se Patriarca Affidabilità fosse davvero morto. Secondo la sua divinazione, Patriarca Affidabilità era debolissimo, in punto di morte. Tuttavia, la Grotta dell’Immortale in cui si trovava poteva essere aperta solo da un discepolo della Fazione Interna della Setta. Lord Rivelazione è con loro nello Stato di Zhao, in cerca di quel luogo!”


Quando la voce si sparse, le tre grandi Sette fecero tutto quanto in loro potere per metterla a tacere. Chiunque le avesse diffuse, veniva condannato a morte. Le città in cui quelle dicerie erano arrivate venivano bloccate con un incantesimo sigillante, impedendo a tutti di uscire o entrare.
                                
                                



