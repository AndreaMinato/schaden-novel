---
weight: 7000
title: Capitolo 700 - Il Vero Patriarca dei Sei Dao
pubDate: 2025-03-17T11:17:34.965Z
tags:
    - issth
---


Quasi nel preciso istante in cui Meng Hao aveva usato l'Incantesimo per l’Assorbimento delle Montagne per evocare l'immagine della Nona Montagna, lontano, nel cielo stellato al di fuori del Pianeta del Paradiso Meridionale, l'indescrivibile maestosità della Nona Montagna tremò improvvisamente.


Insieme alle scosse, la volontà della montagna, come in risposta ad una misteriosa chiamata, raggiunse il Paradiso Meridionale e discese nel palmo di Meng Hao, dentro l'immagine in rapida espansione della Nona Montagna.


Era soltanto una scheggia della sua volontà, ma sia per Meng Hao, sia per le anime disincarnate circostanti, era estremamente sconvolgente.


Lo stupore delle anime disincarnate era ai massimi livelli.


“Risonanza!!”


“Lui… ha effettivamente creato una risonanza con la Nona Montagna!!”


Le anime disincarnate tremarono, e gli occhi di Meng Hao adesso erano tutt'altro che vuoti. Improvvisamente agitò la sua mano destra, e la Nona Montagna nella sua mano scattò in avanti.


Quando si abbatté sull'autoproclamata divinità della Luna, le anime disincarnate la difesero con ogni singolo frammento di potere che avevano. Innumerevoli corpi celesti apparvero attorno a lei e si lanciarono in avanti per bloccare la montagna.


BAM!


I corpi celesti collassarono, e l'anima disincarnata della Divinità della Luna si lasciò sfuggire un urlo sconsolato quando la Nona Montagna si schiantò contro di lui, distruggendolo completamente in tutti gli aspetti….


Quindi la Nona Montagna si schiantò contro il vortice, mandandolo in frantumi. Sembrava che la montagna non potesse essere fermata. Le tre restanti anime disincarnate all'altare si ritirarono nel più completo terrore, ma erano troppo lente per la Nona Montagna.


In mezzo al frastuono, una riuscì a schivare di lato. Le altre due, tuttavia, ulularono penosamente. Rilasciarono tutte le loro abilità divine e strumenti magici ma alla fine... furono completamente distrutte.


Fu a questo punto che Meng Hao, il volto pallido, tossì sangue. La Nona Montagna svanì lentamente.


Mentre svaniva, la debolezza si impadronì del corpo di Meng Hao. Non avrebbe mai immaginato che la Nona Montagna fosse così incredibilmente potente; proprio ora l'aveva usata per resistere alla Ricerca del Dao!


Sfortunatamente, il prezzo da pagare era qualcosa che la sua base di coltivazione non poteva trattare. Sebbene la sua anima contenesse una volontà immortale, il contraccolpo lo aveva ferito. Sapeva che se avesse usato questa particolare abilità divina, avrebbe fatto avvizzire la sua anima!


Per quanto riguarda l'anima disincarnata che era sfuggita, stava correndo in preda al terrore. Aveva completamente perso la sua tempra, ed era presa dal panico a causa di Meng Hao.


Meng Hao la ignorò completamente mentre avanzava verso l'altare. Aveva alzato la sua mano destra ed era pronto ad afferrare la sfera di cristallo quando, improvvisamente, una mano scheletrica apparve dal nulla di fronte al suo volto.


Lo indicò e, mentre lo faceva, Meng Hao poteva vedere un'incredibile antichità emanare dal suo dito e dalla sua unghia giallastra ed annerita.


Il dito non creò alcuna increspatura, né emise alcun potere del Cielo o della Terra. Tuttavia, fece percepire a Meng Hao la sensazione di un incredibile Dao, quasi come le leggi naturali del Cielo e della Terra.


Era incapace di pararlo o evitarlo. Poteva soltanto rimanere a guardare il dito colpirlo con gentilezza sul petto.


In risposta udì un incredibile ruggito, e il sangue fuoriuscì dalle sue labbra. Si girò violentemente nell'aria, come se gli fosse stato dato un violento colpo. Si schiantò contro uno dei vasti templi, frantumandolo, incapace di sostenere la forza di Meng Hao durante lo schianto.


Si lanciò attraverso le rovine del tempio quindi si schiantò nel soffitto della grotta di sopra. Il terreno tremò mentre echi rimbombanti echeggiavano in tutte le direzioni. La terra si divise e Meng Hao si lanciò in aria sopra la Setta del Setaccio Nero. Era come se stesse passando dall'oscurità dello Yin nella luminosità dello Yang. Quando raggiunse la fine della sua traiettoria, il suo petto esplose in una nuvola di sangue.


Subito la sua anima immortale e il suo status Eterno si misero in azione, cominciando a guarire la ferita. E ancora, appena guarita, esplose di nuovo, in un circolo vizioso. Meng Hao continuò a tossire sangue finché i suoi abiti verdi divennero viola.


Più in basso, i discepoli della Setta del Setaccio Nero guardavano con espressioni di stupore sui loro volti.


Simultaneamente, quelli che sembravano colpi di tosse si iniziarono a sentire dal pavimento.


Una nebbia nera cominciò ad alzarsi dal basso e fuoriuscendo ricoprì l'intera Setta del Setaccio Nero.


I suoni di tosse si fecero più forti, come se qualcuno stesse barcollando mentre cercava di uscire dalle profondità del suolo.


All'improvviso, una voce antica si levò: “Stavo giusto riposando un poco e tu devi proprio suscitare un tale putiferio!”


Un vecchio uomo, avvizzito e magro, apparve. Indossava un abito nero, così come era nero il suo copricapo. I suoi gesti erano pieni di saggezza e antichità, era talmente pallido che era spaventoso guardarlo. I suoi occhi mancavano e il suo intero corpo emanava un'aura di morte, come se fosse uno zombie vampirico.


Come iniziò a muoversi, tutto intorno a lui si fermò congelando e fiocchi di neve nera presero a vorticare.


Quando il Coltivatore della Terza Recisione vide l'uomo dall'aspetto di uno zombie, immediatamente cominciò a tremare e sudare; senza nemmeno pensarci, si buttò in ginocchio e posò la fronte a terra in un inchino “Porgo gli omaggi della generazione giovane, vero Patriarca dei Sei Dao!”


Insieme a lui, anche l'anima disincarnata che era sopravvissuta al precedente attacco di Meng Hao volò via tremante. Anch'essa si gettò in ginocchio inchinandosi con la fronte a terra.


“Porgo gli omaggi della generazione giovane, vero Patriarca dei Sei Dao!”


Anche sottoterra, le infinite anime disincarnate si gettarono in ginocchio con la fronte a terra. Le loro voci echeggiarono di omaggi. Così come per i discepoli della Setta del Setaccio Nero stavano a terra, anche loro tremarono senza controllo e sebbene non sapessero chi era l'uomo anziano, si inginocchiarono comunque.


Il volto di Meng Hao era corrucciato e percepiva la ferita nel suo petto continuare a combattere con il suo strato Eterno. Fissò intensamente l'uomo anziano per un momento prima di realizzare che la sua base di coltivazione…


Era al massimo della Ricerca del Dao!


Meng Hao era anche in grado di dire che l'uomo sembrava essere leggermente più forte del Decimo Patriarca del Clan Wang.


Questa era la vera Riserva del Dao di una grande setta. Qualunque tra le cinque grandi sette e famiglie nel Dominio Meridionale avrebbero desiderato una simile Riserva del Dao. Se non fosse per quella, come avrebbero potuto passare la loro eredità per diecimila anni o oltre?


L'uomo anziano tossì ancora un poco, quindi estese una mano rigida verso il suolo, come se dovesse afferrarlo con il gesto. Il torbido fiume sotterraneo si innalzò, quindi si staccò dal terreno. Quindi si abbassò di nuovo fino a muoversi circolarmente intorno al vecchio.


Allo stesso momento, il vecchio puntò verso il bruciatore d'incenso sulla Prima Montagna, facendolo vibrare, quindi prese il volo verso di lui. Si abbassò fino a raggiungere le dimensioni di un pugno, quindi si aprì e il fiume torbido fluì al suo interno. Infine, il bruciatore d'incenso si posò a riposare sul palmo del vecchio uomo.


Tuttavia non sembrava più un bruciatore d'incenso, bensì aveva l'aspetto di un fiasco di alcol.


Il vecchio uomo la sollevò portandola alle labbra e ne prese un sorso. I suoi occhi si illuminarono di una luce strana, quindi tornò a guardare verso Meng Hao.


“Hai una buona base di coltivazione,” disse. “Non fosse stato per me, le fondamenta vecchie di millenni della Setta del Setaccio Nero sarebbero ormai distrutte.” Il vecchio uomo puntò un dito al suolo, facendone fuoriuscire la sfera di cristallo contenente l'anima di Xu Quing. L'afferrò tra due dita disposte a pinza. “Sei qui per lei?”


Volute di nebbia nera presero a circolare intorno alla mano del vecchio uomo, fino a circondare la sfera. Si trasformarono in spiriti malvagi e pericolosi, che facevano capolino intorno alla sfera con ingordigia e avarizia, come se volessero gettarsi all'interno..


L'anima di Xu Quing cominciò immediatamente a tremare, come se stesse provando un'intensa paura.


Anche il cuore di Meng Hao prese a fremere.


“Posso sentire il profumo della rinascita,” disse aspro il vecchio. “I miei discepoli e apprendisti devono averla raffinata per il mio uso personale. Chi è lei per te? La tua amata?”


Meng Hao scoccò un'occhiata al vecchio uomo, ma non rispose. Il dolore gli pugnalò il cuore mentre il suo intero corpo tremava.


“Hai intenzione di non parlare?” L'uomo anziano premette gentilmente con le dita. Alcune crepe apparvero sulla superficie della sfera, accompagnate da rumori di rottura.


“È la mia amata!” Meng Hao prese un respiro profondo, quindi continuò a fissare il vecchio uomo.


“Allora è un bene che tu sia venuto,” disse l'uomo anziano, l'aura di morte intorno a lui che si faceva più spessa. “Se non ti fossi mostrato, la sua anima sarebbe diventata il mio nutrimento, e il suo corpo raffinato in una pillola medicinale, che avrebbe arricchito la mia collezione.”


Ormai il cielo era completamente scuro, e la luna era sorta. Come i suoi raggi si mostrarono, il vecchio uomo guardò in alto per un istante, quindi evocò una nebbia nera per coprirli.


“Per tua sfortuna, il tuo arrivo qui è inutile. Potrei, tuttavia, darti una possibilità.” I suoi occhi tenebrosi presero a brillare di una strana luce. “Continua, e usa tutte le tue abilità divine e i tuoi oggetti magici. Se riesci a sopravvivere ad un mio attacco, allora ti farò andare via con la sua anima. Come ti sembra?”


Meng Hao fissò il vero Patriarca della Setta del Setaccio Nero, la persona più potente dell'intera setta. Dentro di se stava sorridendo amaramente. In verità, sapeva perfettamente già prima di venire che le cose non sarebbero andate lisce. Tuttavia era venuto lo stesso.


Non farlo avrebbe violato il suo Dao!


Inoltre, si era presentato senza l'intenzione di andarsene!


“Tu vivi, io vivo.. Tu muori, anche io muoio…. È una promessa.” Meng Hao prese un profondo respiro e alzò la sua mano. Nel suo occhio sinistro apparve gradualmente un bagliore brillante come il giorno. Nel suo occhio destro si poteva vedere un'oscurità nera come la notte.


Questa era la sua più potente abilità divina, che aveva acquisito dopo aver ottenuto l'illuminazione sull'oscurità e la luce dall'uomo corazzato sulla Nave degli Inferi.


Nella sua mano destra apparve una nebbia nera, insieme ad una bianca.


Nel momento in cui le due nebbie apparvero, Il vero Patriarca della Setta del Setaccio Nero dei Sei Dao lo fissò sconvolto..


“Così, questo è….” disse.


Il motivo per cui non aveva ucciso Meng Hao quando ne aveva avuto l'occasione era che aveva percepito una sorta di buona fortuna in lui. Grazie al livello raggiunto dalla base di coltivazione del Vero Patriarca dei Sei Dao, poteva percepire premonizioni sia per le crisi, che per la buona fortuna.


Ora stava osservando Meng Hao nell'esatto modo in cui il Decimo Patriarca del Clan Wang lo aveva osservato per la sua Consistenza Perfetta. Poteva vagamente percepire che Meng Hao aveva qualcosa che poteva essere considerato come una fortuna incredibilmente utile.


Un sorriso tirato apparve sul volto del Vero Patriarca dei Sei Dao. Sbatté le palpebre mentre osservava le due nebbie, bianca e nera, che crescevano rapidamente fino a formare due perle.


La Perla Nera!


La Perla Bianca!


Nell'istante in cui le due perle apparvero, gli occhi del Vero Patriarca si strinsero. Nonostante la sua base di coltivazione e il suo livello di potere, il suo volto era pieno di sconcerto.


“Questo è… un Dao!


“Non è un Dao normale, inoltre. Queste perle bianca e nera mi danno un senso di infinito, come se contenessero….”


Gli occhi di Meng Hao lampeggiarono e improvvisamente estese la sua mano desta in avanti. Ancora non sapeva come utilizzare le due perle, ma era assolutamente la sua tecnica magica più potente.


Come agitò la mano, le due perle si trasformarono in due raggi, uno nero, uno bianco, che si lanciarono diretti verso il Patriarca dei Sei Dao.


In un istante, il cielo cambiò improvvisamente colore. Il mondo intero divenne o bianco o nero. Non c'erano altri colori!


“Dao Celeste!


“Questo è un Dao Celeste, non della Nona Montagna, ma proviene da oltre le grandi Nove Montagne!!”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


