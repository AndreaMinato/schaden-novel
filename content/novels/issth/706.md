---
weight: 7060
title: Capitolo 706 – Uccidere!
pubDate: 2025-03-17T11:17:34.966Z
tags:
    - issth
---


Un suono fischiante riempì l'aria quando i tre Coltivatori all'Anima Nascente del Monte Sangue di Ferro strinsero i denti e, ignorando Meng Hao, lo superarono sfrecciando verso Wang Youcai irradiando intento omicida.


Non l'avrebbero ucciso, ovviamente. Tuttavia l'avrebbero ferito seriamente, soprattutto perché rappresentavano la camera delle torture e il loro Fratello Anziano Chang Yi aveva personalmente dato gli ordini. A loro giudizio, occupavano chiaramente una posizione superiore, specialmente considerando che erano spalleggiati dai due Patriarchi Sangue di Ferro. Un patetico Principe di Sangue, anche se con una base di Coltivazione che superava la loro, non poteva contrastare i due Patriarchi.


Per via di questa linea di pensiero, il loro intento omicida crebbe ancora più intenso di prima. Comparvero degli oggetti magici mentre saettavano in avanti e il bagliore color sangue salì fino ai Cieli. Sotto gli occhi di tutti i picchi delle montagne della setta, si gettarono in avanti.


Si poteva vedere un sorriso gelido sulla faccia di Chang Yi mentre fissava glaciale Meng Hao, aspettando di vedere come avrebbe risposto alla prova.


“C'è efferatezza nel mio cuore” mormorò Meng Hao. “È lì sin da quando sono morto nel Mare della Via Lattea...” Sollevò la mano destra e agitò casualmente un dito.


Sebbene in apparenza il dito non puntasse altro che l'aria, in un battito di ciglia, il più veloce dei tre Coltivatori del Monte Sangue di Ferro cominciò immediatamente a tremare. Un'espressione confusa passò velocemente sul suo volto e poi tossì del sangue. Un momento più tardi, esplose letteralmente.


Era come se un enorme paio di mani invisibili l'avesse ridotto in poltiglia!


La velocità con cui questo accadde fu incomparabile. Fu talmente improvvisa che tutti quelli che stavano osservando rimasero esterrefatti.


Dietro Meng Hao, l'espressione di Wang Youcai si incrinò e il suo cuore iniziò a battere forte. “Non va bene” pensò. “Meng Hao è fin troppo impulsivo! Cosa devo fare?”


L'ansia si gonfiò nel suo cuore. Poteva affermare che Chang Yi stava solo mettendo alla prova Meng Hao e che non avrebbe mai potuto immaginare una sua azione così avventata.


Gli occhi di Chang Yi si spalancarono. Prima non aveva mai pensato che il Principe di Sangue avrebbe attaccato... con una forza letale. Tuttavia, questo imprevisto fece montare la gioia dentro di lui. Non poteva che pensare che il Principe era fin troppo privo di esperienza. Il gelo brillò nei suoi occhi quando avanzò.


“Principe di Sangue!” gridò. “Come osi violare le regole della setta!!”


Allo stesso tempo, i sette apprendisti dall'aspetto losco del picco della seconda montagna osservavano con gli occhi luccicanti, chiaramente interessati a quello che stava accadendo.


Sulla quarta montagna, il giovane con il ventaglio sorrise debolmente e una strana luce brillò nei suoi occhi.


Per quanto riguardava il vecchio curvo della quinta montagna, i suoi occhi tremolarono. Al suo fianco, la bella giovane fissava sconvolta. Non avrebbe mai potuto prevedere che Meng Hao avrebbe davvero ucciso qualcuno.


“E così, il Principe di Sangue è una persona piuttosto feroce” disse il vecchio curvo, sospirando in maniera emozionale. “Tuttavia, è un pochino avventato, un pelo giovane. Non è come me, una persona che è vissuta troppo, troppo a lungo.”


Meng Hao ignorò completamente le reazioni di tutti quelli che aveva attorno. Sembrava immerso in un mondo di rimpianti.


“La spietatezza è diventata più forte nella Grotta della Rinascita...” sospirò. Agitò di nuovo il dito e l'espressione del secondo Coltivatore all'Anima Nascente in arrivo si contorse. Si fermò di colpo dove si trovava . Echeggiarono dei rombi e poi esplose, morto completamente in corpo e spirito.


Un'altra persona massacrata!


Questa vista fece contrarre il volto di Chang Yi, non per la felicità, ma per la sorpresa. Un momento prima aveva presunto che Meng Hao si sarebbe fermato dopo avere ucciso una persona, ma inaspettatamente, aveva ucciso ancora.


Simultaneamente, gli occhi dei Coltivatori circostanti cominciarono a brillare con una strana luce. I discepoli sulle montagne percepirono i loro cuori riempirsi di sgomento.


“Nella Setta del Setaccio Nero... la spietatezza è esplosa” mormorò Meng Hao. “Eppure, non è sazia. Invece, si è incancrenita al fondo del mio cuore ed è diventata ancora più intensa, trasformandosi... in ciò che ha menzionato il Patriarca Demone di Sangue. Natura Diabolica.”


Il terzo Coltivatore all'Anima Nascente, vedendo i suoi due compagni venire uccisi proprio di fronte a lui, rimase completamente stupefatto. I suoi occhi si spalancarono e lui cominciò a ritirarsi, ma in quel momento Meng Hao sollevò la mano e fece un gesto con il dito per la terza volta.


“Fratello Anziano, salvami...” strillò l'uomo. Ma poi, il suo corpo esplose con un botto che echeggiò in tutte le direzioni. Tutti tremarono violentemente, venendo scossi dalla loro fantasie causate dagli eventi di qualche attimo prima.


“Ha... davvero ucciso tre persone di fila!”


“Che stupido! Questo tizio è un vero idiota! È appena arrivato nella Setta del Demone di Sangue, ma non china la testa in sottomissione e osa pure agire con violenza incontrollata!”


“Ora è in guai grossi. Non solo ha osato uccidere dei compagni NELLA setta, ma ha scelto di uccidere i discepoli della camera delle torture!”


Mentre il vocio delle conversazioni echeggiava, Chang Yi si alzò in volo, fissando Meng Hao per tutto il tempo. All'inizio era rimasto sconvolto, ma questo era stato rimpiazzato da un'euforia sconfinata. Dentro si sé, tuonava per le risate.


“Il mio Maestro ha detto di non prendere iniziative nel provocarlo” pensò, “ma si è rivelato che lo stolto ha deciso di iniziare ad ammazzare. Considerando la sua posizione, ucciderne uno poteva essere tollerato, ma ne ha uccisi tre... In questo caso, se potessi fargliene ammazzare qualcun altro, corteggerebbe sicuramente la morte!”


Avendo raggiunto questo punto nella sua linea di pensiero, Chang Yi sorrise.


“Io ti ho offerto i miei rispetti in quanto Principe di Sangue” proclamò, “e in risposta tu osi eseguire degli attacchi mortali nella setta e persino offendere la camera delle torture! Non importa quanto alta sia la tua base di Coltivazione, verrai deposto! Uomini... prendetelo in custodia!”


Le facce di tutti i discepoli del Monte Sangue di Ferro fremettero per l'agitazione. Tuttavia, fu in quel momento che due scioccanti impulsi di energia alla Recisione dello Spirito eruttarono dal loro Monte.


“Quando il Principe di Sangue commette un crimine, sarà trattato come chiunque altro!” tuonò una voce bassa e antica. “Prendetelo in custodia e portatelo al Monte Sangue di Ferro. Se farà resistenza, sottomettetelo immediatamente!” Quando quelle parole echeggiarono per tutta la setta, l'espressione di Chang Yi fremette, era quasi sul punto di scoppiare a ridere sonoramente per l'ipocrisia.


“È morto!” pensò.


Allo stesso tempo, gli altri discepoli che lo accompagnavano cominciarono ad apparire eccitati. Ora sapevano di avere il supporto dei due Patriarchi Sangue di Ferro ed erano completamente sicuri di sé. Si avventarono all'istante su Meng Hao, completamente certi che il Principe di Sangue non avrebbe mai osato attaccarli. Se l'avesse fatto, poi i due Patriarchi si sarebbero immediatamente mostrati.


Nel frattempo sulla seconda montagna, il Monte Cielo Oscuro, in un tempio sulla cima, il Patriarca Cielo Oscuro sedeva a gambe incrociate sottoforma di ragazzo. Indossava un abito da studioso e la sua espressione era cupa mentre osservava dalla montagna.


All'esterno del tempio c'erano sette apprendisti, tutti loro stavano sogghignando con freddezza mentre guardavano lo svolgersi della scena. Il loro disprezzo per Meng Hao era ancora più grande di prima; credevano che la sua abilità di pensare e pianificare fosse chiaramente carente.


In risposta a un semplice test, aveva rivelato all'istante le sue debolezze.


Sulla quarta montagna, il giovane con il ventaglio rise tra sé. “Questo Principe di Sangue è troppo inesperto” pensò. “La sua base di Coltivazione è incredibile, ma non sa come comportarsi. Bene, che questo gli sia di lezione. Alla fin fine non è degno del suo titolo. Molto presto chinerà il capo in sottomissione.”


Il vecchio curvo della quinta montagna sospirò. “Troppo giovane.”


Meng Hao alzò lo sguardo e i suoi occhi erano glaciali. In effetti, la sua intera persona sembrava un blocco di ghiaccio e la spietata aura dentro di lui si irradiava in modo esplosivo.


“La mia mancanza di pietà si è trasformata in una Natura Diabolica” mormorò, “e io non riesco a reprimerla. Non si conforma con il mio Dao, ma... così è... e potrei anche lasciare che si scateni!”


Fece un passo in avanti e in un battito di ciglia, il suo intento omicida eruttò. Allo stesso tempo, fece frusciare la manica.


Era un semplice movimento del braccio, ma causò una folata di vento stupefacente. Era come se il vento della distruzione Celeste spazzasse in tutte le direzioni, schiantandosi su più di una dozzina di Coltivatori in avvicinamento.


Non appena li toccò, le loro espressioni crollarono e il sangue spruzzò dalle loro bocche. Indipendentemente dai loro vari livelli di Coltivazione, non furono in grado di sostenere la potenza del vento e i loro corpi vennero fatti a pezzi. Il sangue e le frattaglie spruzzarono in tutte le direzioni.


Per quanto riguardava Chang Yi, il suo volto si fece istantaneamente pallido come la morte e le sue pupille si restrinsero. La sua base di Coltivazione era al grande cerchio della fase dell'Anima Nascente, perciò fu con grande sorpresa che riuscì a malapena a sostenere il vento. Tuttavia, questo lo avvolse, trasformandosi in una mano enorme che lo afferrò violentemente.


Lo strizzò e si udirono dei rumori di qualcosa che si rompeva. Chang Yi strillò in modo miserabile. “Maestri! Salvatemi!!”


Quando gli spettatori videro questa cosa, i loro volti fremettero per la sorpresa. Sulla cima della seconda montagna, il Patriarca Cielo Oscuro scattò in piedi. I cuori dei sette apprendisti all'esterno del tempio si riempirono di sconcerto.


Sulla quarta e quinta montagna si svolsero delle scene simili.


“Cosa sta facendo!?”


“Non posso credere che abbia davvero ucciso così tante persone!!”


“Sta sfidando a combattere la camera delle torture?”


“Questa... questa era solo una prova, ma ha risposto in questo modo!?”


A questo punto, uno sbuffo di disprezzo echeggiò dal Monte Sangue di Ferro e due fasci di senso divino sfrecciarono in basso verso la terra per salvare Chang Yi.


L'espressione di Meng Hao era calma mentre la mano gigante a mezz'aria cominciava improvvisamente a stringersi.


“Ferma la tua mano!” ruggirono i due fasci di senso divino.


Mentre il suono si diffondeva, le strilla di Chang Yi raggiunsero un apice febbrile.


“No...” gridò. “Questa... era solo... una prova...” Prima di poter finire di parlare, riecheggiò un boato mentre il suo corpo veniva ridotto a una poltiglia di carne mutilata. Anche la sua Anima Nascente venne completamente distrutta; era morto in corpo e spirito.


Per lui, questa era solo una prova, ma per Meng Hao... quando si trattava di attaccare, non esisteva alcun "mettere alla prova".


Un silenzio di tomba riempì l'aria. Nessuno avrebbe potuto predire che un semplice test sarebbe inaspettatamente finito a questo modo. Alcuni momenti più tardi, i due fasci di senso divino discesero verso Meng Hao.


“Stai cercando di morire?!” ruggì uno.


“Come osi uccidere i discepoli del mio Monte Sangue di Ferro! Ti distruggerò!” I due Patriarchi erano furiosi. Al momento non importava che Meng Hao fosse il Principe di Sangue o che percepissero qualcosa di strano riguardo alla sua base di Coltivazione. Queste cose non importavano.


E in vero, c'era qualcosa di strano nella sua base di Coltivazione. La forza vitale del Giglio della Resurrezione oscurava ogni traccia della sua Seconda Recisione, facendolo apparire come se possedesse solo il livello della Prima.


Alzò lo sguardo e non si poteva scorgere nessuna traccia di esitazione nei suoi occhi quando inviò con intensa ferocia il suo senso divino.


BAM!


Il suo senso divino era semplicemente troppo forte. Il fatto che i due Patriarchi fossero Coltivatori alla Recisione dello Spirito non importava. I loro fasci di senso divino furono completamente incapaci di resistere a quello di Meng Hao e vennero immediatamente dispersi.


Delle onde enormi infuriarono attraverso la Setta del Demone di Sangue, frustando gli alberi e la vegetazione con furia. Tutti i Coltivatori circostanti annasparono per la sorpresa.


“Non c'è bisogno che veniate qui a cercare di sottomettermi” disse freddamente Meng Hao. “Vengo io lì a sottomettere voi due!” Detto quello, volò direttamente verso il picco della prima montagna.


In questo momento, l'intera Setta era in completo tumulto!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



