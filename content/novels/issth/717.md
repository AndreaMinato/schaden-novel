---
weight: 717
title: Capitolo 717 – Vecchi Amici Incontrati presso il Lago del Dao
pubDate: 2025-03-17T11:17:34.968Z
tags:
    - issth
---


L'espressione del Diciannovesimo Patriarca del Clan Li si sgretolò. Digrignando i denti si fermò esitante e arretrò. Gli altri quattro Patriarchi alla Recisione dello Spirito guardarono Meng Hao sconvolti, mentre anche loro si ritiravano. Insieme ai loro compagni di clan lasciarono il Lago del Dao.


“Ogni cosa all'interno di 30.000 metri da questo punto è una zona limitata” disse lentamente Meng Hao. “Chiunque di voi osasse entrarvi sarà ucciso. Da me.” I membri del Clan Li si spostarono controvoglia in una posizione a 30.000 metri di distanza.


Un brusio di conversazioni salì immediatamente tra gli astanti.


“Ma che base di Coltivazione possiede questo Meng Hao?!?!”


“In precedenza ha combattuto da solo contro l'intera Setta del Setaccio Nero. È vero, è stato sconfitto da Sei-Dao, ma secondo le voci che circolano, lui è il numero uno al di sotto della Ricerca del Dao!”


“Ha appena ucciso un esperto alla Terza Recisione. Chiamarlo la persona numero uno al di sotto della Ricerca del Dao è sicuramente appropriato!”


Mentre il suono delle conversazioni riempiva l'aria, i discepoli della Setta del Demone di Sangue presero possesso del Lago del Dao. Non considerando il Lago del Dao datogli dalla Setta del Fato Viola, ora, loro ne controllavano due.


L'intento omicida dei Patriarchi della Setta del Demone di Sangue stava ribollendo mentre aspettavano che Meng Hao portasse a termine il suo prossimo obbiettivo.


Lui rimase lì in piedi, ignorando la Setta del Fato Viola, lasciò vagare lo sguardo sul Clan Song e lo posò sulla Setta del Gelo Dorato.


Il volto del Coltivatore di mezza età di questa setta si rabbuiò. Un attimo prima aveva voluto andare in aiuto del Clan Li, ma la sensazione che Meng Hao gli aveva fatto provare era troppo terrificante. Era stato in quel breve attimo di esitazione che il Clan Li si era disperso.


Ora che Meng Hao li stava fissando, tutti i membri della setta iniziarono a tremare dentro di sé. Per quanto riguardava Ciccio, lui esitò per un attimo, poi alzò lo sguardo su Meng Hao. I loro sguardi si incrociarono per un momento, poi Meng Hao lo spostò verso la Setta della Spada Solitaria.


In quel momento, la Setta del Gelo Dorato si lasciò scappare un collettivo sospiro di sollievo. L'uomo di mezza età sembrò pensieroso per un attimo, prima che i suoi occhi diventassero gelidi.


Quando Meng Hao guardò la Setta della Spada Solitaria, vide Chen Fan in piedi verso il fondo. La sua base di Coltivazione era al grande cerchio della Formazione del Nucleo. Il suo volto era giallognolo e appariva smunto. Quando Meng Hao lo osservò, lui rispose allo sguardo.


Dopo un lungo momento, iniziò a spostare lo sguardo. Fu in quell'istante, però, che percepì improvvisamente una sensazione di pericolo provenire da una persona situata dietro a Sir Jian.


Per quanto riguarda Sir Jian, i suoi occhi erano glaciali mentre guardava Meng Hao. Quando lo fissò di rimando nella stessa direzione, sembrò quasi risultarne un'intangibile rimbombo.


Sir Jian emise un gemito smorzato e il suo corpo tremò. Gocce di sudore apparvero sulla sua fronte e sul suo volto comparve un'espressione nervosa quando realizzò improvvisamente che non riusciva a sostenere la pressione che gravava su di lui. E poi comprese... che Meng Hao non stava nemmeno guardando lui.


Invece stava guardando l'adolescente alle sue spalle, un ragazzo ordinario dall'aspetto piuttosto gracile.


Non appeno Meng Hao lo guardò, lui alzò leggermente il mento e rispose allo sguardo con un'espressione calma sul viso.


Il loro semplice atto di scrutarsi a vicenda aveva, in realtà, danneggiato Sir Jian.


Quando realizzò che Meng Hao stava osservando l'adolescente dietro di lui, il suo cuore iniziò a battere più forte.


Improvvisamente, mentre tutti stavano osservando, Meng Hao camminò verso la Setta della Spada Solitaria; l'atmosfera nell'area non poteva essere più pesante.


Ogni passo che compiva sembrava risuonare come un tuono.


Si diresse verso il terzo dei Laghi del Dao della Setta, facendo sì che i Coltivatori lì riuniti si preparassero come se stessero per fronteggiare un nemico mortale. Il volto dei Coltivatori alla Recisione dello Spirito divenne ansioso e cominciarono a respirare pesantemente.


Meng Hao spostò lo sguardo sull'adolescente alle spalle di Sir Jian e disse senza emozione: “Voglio anche questo Lago del Dao.”


“Impossibile!” disse d'impulso Sir Jian, alzandosi in piedi all'istante. I discepoli della Setta sfoderarono le spade e le basi di Coltivazione degli otto esperti alla Recisione dello Spirito esplosero con intensità. In un breve momento, il Qi della spada della Setta della Spada Solitaria esplose, facendo ululare il vento e facendo apparire una miriade di lampi di colore nel cielo.


Tuttavia, fu in quel momento che l'adolescente alle spalle di Sir Jian improvvisamente parlò. La sua voce era rauca e antica e non si conformava per niente con il suo aspetto giovanile.


“Prendilo.”


Quando si voltò a chinare rispettosamente la testa, l'espressione di Sir Jian cambiò immediatamente. Gli altri Coltivatori alla Recisione dello Spirito lo fissarono scioccati, poi guardarono il giovane e sembrarono realizzare improvvisamente qualcosa di importante. Una a una, le loro espressioni cominciarono a riempirsi di incredibile rispetto, così come di fanatismo e ispirazione.


“Dato che ti piace questo Lago del Dao in particolare” continuò l'adolescente, “te lo darò.” Disse con un sorriso, ma i suoi occhi erano freddi come il ghiaccio, cosa che non cercò affatto di nascondere.


Quando Meng Hao lo guardò, gli sembrò come se stesse guardando una spada!


Un'incredibile e sconvolgente spada!


Mentre le parole ancora lasciavano la bocca del giovane, i discepoli della Setta della Spada Solitaria che circondavano il loro terzo Lago del Dao si ritirarono, lasciandolo libero per Meng Hao.


Lui annuì e i discepoli della Setta del Demone di Sangue avanzarono per prenderne possesso.


A questo punto, la situazione riguardante i laghi di 3.000 metri nella zona centrale dei Laghi del Dao Primordiale era la seguente: Setta del Demone di Sangue, tre. Setta della Spada Solitaria, due. Setta del Gelo Dorato, due. Setta del Fato Viola, due. Clan Song, uno. Setta del Setaccio Nero, massacrata. Clan Li, scacciato alla distanza di 30.000 metri.


Dei Laghi del Dao di 300 metri, inclusi i dieci che circondavano ogni lago di 3.000 metri, ce n'erano 700 in totale.


Di questi, più di quattrocento portavano lo stendardo di Giovane Leader della Setta del Demone di Sangue. Ovviamente, c'erano solo poche dozzine di Coltivatori della setta in quest'area e anche se un solo discepolo avesse occupato un solo lago, c'erano ancora centinaia di laghi con solo la bandiera a vegliare su di loro.


Meng Hao sedeva al fianco del lago da 3.000 metri appartenuto precedentemente alla Setta del Setaccio Nero, con gli occhi chiusi e facendo ruotare la sua base di Coltivazione mentre aspettava la prossima eruzione. La gente delle sette e dei clan circostanti che lo conoscevano sospirarono tutti quanti dentro si sé.


Questa versione di Meng Hao e la sua freddezza, lo facevano apparire come un estraneo.


Nel Clan Song, l'Eccentrico Song lo osservava e sospirava in modo emotivo nel suo cuore. Non poteva fare a meno di ripensare alla volta quando aveva visto Meng Hao per la prima volta nello Stato di Zhao.


Era lo stesso per Wu Dingqiu nella Setta del Fato Viola. Era dello stesso umore dell'Eccentrico Song; in effetti stava pensando a una certa lancia che ancora esisteva tuttora nella Setta...


Il tempo passò. La regione dei laghi da 3.000 metri era completamente silenziosa. Riguardo quello da 30.000 metri che era circondato da tutti gli altri laghi, non si riusciva a vedere neppure un'increspatura sulla superficie.. appariva quasi come un'enorme specchio.


Chu Yuyan sedette silenziosamente per lungo tempo prima di alzarsi finalmente in piedi e uscire camminando dalla folla dei discepoli della Setta del Fato Viola. Il Reverendo Dao-Morente osservò, ma non fece nulla per impedirle di avvicinarsi alla Setta del Demone di Sangue.


Le sue azioni attrassero immediatamente l'attenzione di un certo numero di persone.


Quando si avvicinò alla zona dove Meng Hao sedeva a gambe incrociate, venne bloccata da un discepolo della Setta del Demone di Sangue.


“Voglio vedere Meng Hao” disse piano, guardandolo seduto a gambe conserte non troppo lontano.


Il discepolo esitò per un momento, conscio che il Principe di Sangue aveva dei legami con la Setta del Fato Viola.


Meng Hao aprì gli occhi e guardò verso Chu Yuyan. “Lasciala passare” disse.


Il discepolo si fece subito da parte e Chu Yuyan, senza dire nulla, camminò fino da Meng Hao, sedendosi poi al suo fianco con un'espressione complicata negli occhi.


All'inizio non disse nulla, e neppure lo fece Meng Hao.


Dopo che fu passato quello che sembrò essere molto, molto tempo, lei finalmente parlò. “Sono alcune centinaia di anni. Sei mai tornato in quella gola?”


Meng Hao sapeva esattamente a quale gola si riferisse. Era il luogo in cui loro due si erano conosciuti davvero e dove lui aveva ottenuto la fortuna dell'eredità dell'Immortale di Sangue.


“No, non l'ho fatto” rispose con calma.


“Io sì” disse lei, guardandolo negli occhi.


Meng Hao non rispose.


Chu Yuyan spostò lo sguardo sul Lago del Dao, la sua era un'espressione di amarezza. Passarono diverse ore e alla fine lei si alzò, incamminandosi per tornare dalla Setta del Fato Viola. Dopo sette passi, si fermò.


“Se non ci fosse nessuna Xu Qing...?”


“Niente ʻseʼ” rispose piano Meng Hao.
“Ma perché?”


“L'opportunità è mancata. Quello che è stato è stato.”


Chu Yuyan tremò, poi partì dal Lago del Dao di Meng Hao e ritornò dalla Setta del Fato Viola con le lacrime che le scendevano lungo il viso.


Hanxue Shan venne a far visita a Meng Hao, innocente e senza fare tentativi di nascondere i suoi persistenti sentimenti per lui.


Arrivò Ciccio che portava un pollo selvatico. Meng Hao gli gettò un'occhiata, poi evocò delle fiamme. I due si sedettero vicino al Lago del Dao per lungo tempo, mangiando il pollo mentre tutti attorno li osservavano.


Ciccio rideva e si limava i denti con una spada. Alla fine strinse Meng Hao in un abbraccio da orso e se ne andò.


An Zaihai e Lin Hailong vennero entrambi. Sospirando, narrarono dei tempi passati, sebbene evitarono di menzionare il Demone Gran Maestro degli Elisir. Erano ben consci che per Meng Hao, la persona più importante nella Setta del Fato Viola... era il suo Maestro.


Ye Feimu non venne. L'ultima persona della Setta del Fato Viola ad arrivare fu un uomo anziano. La sua base di Coltivazione non era molto alta, ma non appena si avvicinò, il volto di Meng Hao si aprì in un sorriso.


“Bai Yunlai.”


“Fang... Meng Hao.” Il vecchio iniziò inavvertitamente a chiamarlo con il nome di Fang Mu.


Vennero persone dal Clan Song, la Setta del Gelo Dorato e da quella della Spada Solitaria. Prima si erano fronteggiati con ostilità, ma ora venivano a chiacchierare. Queste erano persone del Dominio Meridionale della stessa generazione di Meng Hao, Figli del Dao e Prescelti, i più potenti dei quali erano solo allo stadio dell'Anima Nascente.


Quando vedevano Meng Hao, non potevano fare a meno di pensare a tutto ciò che era successo in passato. Meng Hao non vide Li Tiandao del Clan Li, che questa volta non era venuto ai Laghi del Dao. [1]


Per quanto riguardava Wang Lihai e quella figura che esisteva in profondità nelle sue memorie, Wang Tengfei, dopo il genocidio del Clan Wang portato a termine dal Decimo Patriarca, Meng Hao non era neppure sicuro se fossero vivi.


C'era una persona che non aveva visto per niente da quando era tornato nel Dominio Meridionale, e questa era Han Bei. Han Bei della Setta del Setaccio Nero.


L'ultima persona a fargli visita fu Chen Fan; il quale appariva più vecchio di prima e non aveva ancora raggiunto lo stadio dell'Anima Nascente. Il suo corpo era alquanto emaciato, cosa che contrastava ampiamente con il Chen Fan che Meng Hao ricordava.


Sembrava che durante i secoli trascorsi molte faccende si fossero accumulate nel suo cuore e avevano raggiunto il punto in cui lo stavano soffocando.


All'inizio non disse molto e portava con se un fiasco di alcool da cui beveva continuamente. Era difficile da dire quando, ma a un certo punto aveva iniziato a bere su base giornaliera. Raggiungendo il punto in cui non solo aveva bisogno di bere, ma aveva bisogno di essere ubriaco.


Non era più il sole ardente che era stato in quegli anni, e neppure una delle Sette Spade. Un compagno di setta dopo l'altro l'avevano superato e i suoi sogni di scalata nella Setta della Spada Solitaria non si erano avverati.


Tuttavia, sorrideva ancora. Sorrise a Meng Hao, e questo sorriso conteneva lo stesso calore di sempre, la stessa premura e lo stesso amore.
“Fratello Anziano Chen...” disse Meng Hao, guardandolo. Ogni volta che vedeva i suoi vecchi amici, non poteva fare a meno di pensare alla Setta dell'Affidabilità.


“Assicurati di concentrarti sulla tua Coltivazione” disse Chen Fan. “Se mai raggiungessi l'Ascensione Immortale, potrò allora vantarmi con la gente di avere un fratellino che è un Immortale.” Ridacchiò e strinse la spalla di Meng Hao. Poi prese un lungo sorso di alcool e si avviò verso la Setta della Spada Solitaria.


Meng Hao riusciva a vedere chiaramente lo sdegno con cui molti discepoli della Setta della Spada Solitaria guardavano Chen Fan.




NOTE:


1. Li Tiandao è il Figlio del Dao del Clan. Meng Hao lo ha maltrattato ampiamente nella Setta del Demone Immortale.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



