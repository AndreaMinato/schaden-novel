---
weight: 718
title: Capitolo 718 –  Dammi Questo Lago!
pubDate: 2025-03-17T11:17:34.968Z
tags:
    - issth
---


RUMBLE!


Diversi giorni più tardi, i Laghi del Dao Primordiale cominciarono di nuovo a eruttare. Fu un'eruzione enorme in cui luccicanti pilastri di luce schizzarono nel cielo da circa l'ottanta percento dei Laghi e dai Geyser del Dao.


Fu uguale per la regione interna come per quella esterna.


Quando i Laghi del Dao eruttarono, apparvero innumerevoli Ombre del Dao. Nella regione interna ci furono perfino trecento Laghi che eruttarono oggetti magici o altri tesori. Per quanto riguardava i Laghi del Dao da 3.000 metri, ce ne furono due che eruttarono delle Ombre del Dao e otto sputarono fuori degli oggetti magici.


Tutti quegli oggetti erano diversi, ce n'erano di intatti e altri che erano rotti o a cui mancavano delle parti; alcuni era antichi e consumati, altri nuovi di pacca. Ancora più numerosi furono i frammenti di oggetti magici. In ultimo, c'erano pezzetti di rocce e terriccio di antiche rovine.


Dei tre laghi della Setta del Demone di Sangue, due sputarono oggetti magici. Sopra quello occupato da Meng Hao apparve un'Ombra del Dao.


L'altra Ombra comparve dal lago di 3.000 metri appartenente alla Setta del Gelo Dorato, quello al cui fianco sedeva Ciccio.


Quell'Ombra del Dao in particolare rappresentava un compagno Daoista grassottello che Coltivava una sorta di formidabile tecnica magica. Quando Ciccio la vide, i suoi occhi si spalancarono e cominciò immediatamente a ricercare un'illuminazione.


A causa dell'eruzione, la quiete precedente andò istantaneamente in frantumi. Tuttavia, non ci fu una discesa nel caos. I Laghi del Dao erano stati divisi, perciò a meno dell'apparizione di qualche oggetto sconvolgente, non ci sarebbero stati combattimenti frenetici come quelli che accadevano nella regione esterna.


Chiunque occupasse un dato lago aveva dei diritti su qualunque cosa spuntasse fuori.


Si alzarono immediatamente in volo in direzione dei vari Laghi del Dao innumerevoli Coltivatori. Il frastuono riempì l'aria e i sei Patriarchi della Setta del Demone Immortale cominciarono a raccogliere i vari oggetti che erano stati sputati fuori.


Tutto questo ha preso un po' di tempo per essere descritto, ma in realtà ci volle solo il tempo di dieci respiri perché tutti gli oggetti dei laghi da 3.000 metri fossero raccolti dalle varie sette. Fu a quel punto che l'attenzione si spostò sui laghi da 300 metri.


Questo era particolarmente vero per i più di quattrocento laghi che appartenevano a Meng Hao. Più di cento avevano sputato fuori degli oggetti magici che fluttuavano a mezz'aria. Ce n'erano anche alcuni che avevano delle Ombre del Dao e altri svariati oggetti. La vista era sconvolgente e avrebbe commosso chiunque l'avesse vista.


Nonostante ciò, non scoppiò un solo scontro. Le precedenti azioni di Meng Hao avevano mostrato chiaramente quanto fosse potente, così come il modo senza freni con cui tendeva ad agire. Qualunque Coltivatore che bramasse un oggetto protetto da uno degli stendardi del Principe di Sangue, ci avrebbe pensato molto e a lungo prima di fare alcunché.
I discepoli della Setta del Demone di Sangue erano stanchi ma felici. Furono indaffarati per quasi due ore a raccogliere i vari oggetti fuoriusciti dai laghi. I Coltivatori delle altre sette e clan li osservavano invidiosi.


Proprio quando erano sul punto di consegnare tutti gli oggetti a Meng Hao, uno dei laghi da 300 metri che aveva eruttato un'Ombra del Dao, iniziò improvvisamente a brontolare.


Un grande numero di Coltivatori si alzarono immediatamente in piedi e i loro occhi bruciavano di passione.


“Una seconda eruzione!”


“È comune per i Geyser del Dao eruttare due volte. Per i laghi di 30 metri farlo non è comune, ma per quelli di 300 metri, eruttare una seconda volta... è raro!”


“Una seconda eruzione significa che quasi sicuramente apparirà un prezioso tesoro!”


Fino a questo punto, Meng Hao era rimasto seduto in meditazione, ma ora che uno dei Laghi del Dao stava per eruttare una seconda volta, aprì gli occhi.


RUMBLE!


Una luce vivida esplose dal lago quando un cadavere venne sputato fuori!


“Un cadavere!!”


“Il corpo di un Coltivatore dei tempi antichi?!”


“Wow... devo prenderlo!”


I cadaveri erano incredibilmente rari e nell'istante in cui questo comparve, la Setta della Spada Solitaria, la Setta del Gelo Dorato, quella del Fato Viola, il Clan Song e persino il Clan Li in lontananza, furono scossi. Tuttavia... il Lago del Dao che stava eruttando per la seconda volta possedeva di fianco a sé una svolazzante bandiera color del sangue. Questo fece calmare all'istante un qual certo numero di persone.


Non tutti, però. Tre esperti alla Recisione dello Spirito della Setta del Gelo Dorato volarono via con gli occhi luccicanti. Nelle loro menti, Meng Hao si era trattenuto dal fare qualcosa contro la loro setta perché era preoccupato; un fatto da cui potevano trarre vantaggio per tenerlo in scacco.


I tre Coltivatori volarono in aria e poi sfrecciarono direttamente verso il Lago del Dao di 300 metri.


I sei Patriarchi della Setta del Demone di Sangue si mossero istantaneamente per intercettarli.


“Come osate, Setta del Gelo Dorato!!”


“Che spavalderia!!”


Quando Meng Hao vide cosa stava succedendo, un sorriso freddo gli sollevò gli angoli della bocca. Colpì con la mano il suolo, facendo tremare tutto. Allo stesso tempo, il suo corpo si trasformò in una immagine residua, che poi svanì completamente.


La sua velocità incredibile superava di molto quella dei tre Coltivatori della Setta del Gelo Dorato sia quella dei Patriarchi del Demone di Sangue. Apparve vicino al Lago del Dao in un battito di ciglia, al che agitò la mano destra per raccogliere il cadavere. Alla fine si voltò per fissare freddamente i tre uomini della Setta del Gelo Dorato.


“Sembra che voi tre vogliate morire.”


Il volto dei tre Coltivatori tremolò; scioccati dalla velocità sfoggiata da Meng Hao, si ritirarono senza esitazione.


Allo stesso tempo, l'uomo in armatura della Setta del Gelo Dorato si alzò in volo, seguendo gli altri esperti della setta.


Meng Hao sbuffò sprezzante, poi alzò in aria la mano destra e fece un movimento come per afferrare. Apparve la Grande Magia del Demone di Sangue. Un vortice enorme circondò i tre Coltivatori e comparve una mano di sangue. I tre cominciarono immediatamente a essere consumati.


Si udirono delle urla miserabili quando i tre Coltivatori forzarono ogni briciolo del loro potere che riuscirono a raccogliere per cercare di liberarsi, tutto invano.


“Trattieni la tua mano!” ruggì l'uomo nell'armatura dorata che accelerò attraverso l'aria con velocità esplosiva. I cinque Coltivatori alle sue spalle eseguirono degli incantesimi a due mani, dopodiché puntarono in avanti. Incredibilmente, le immagini illusorie di marionette li incapsularono.


Le marionette erano alte dozzine di metri e mentre volavano in avanti, l'uomo in armatura eseguì all'improvviso un altro incantesimo. Delle vene blu si gonfiarono sulla sua fronte mentre l'immagine di un'altra marionetta appariva sopra di lui!!


Si udirono degli scricchiolii quando tutte le marionette si fusero velocemente assieme. Incredibilmente, si trasformarono in un'enorme marionetta dorata, alta trecento metri e che trasportava uno spadone dorato. Emanava una pressione scioccante che fece tremare ogni cosa.


Una voce similmente sconvolgente tuonò dalla bocca della marionetta. “Ferma la tua mano!”


La voce divenne delle potenti onde sonore che si propagarono in tutte le direzioni.


“Troppo tardi” rispose Meng Hao con voce fredda. Serrò la mano in un pugno e risuonò un boato. I tre Coltivatori alla Recisione dello Spirito della Setta del Gelo Dorato lanciarono delle grida da far gelare il sangue nelle vene mentre venivano ridotti a una poltiglia sanguinolenta. Il loro Qi e il loro sangue fluirono verso Meng Hao, si fusero con il suo corpo, dove si trasformarono in un potere scioccante che infuriò dentro di lui.


Mentre le tre Divinità Nascenti cercavano di fuggire in modo frenetico, i sei Patriarchi della Setta del Demone di Sangue si lanciarono all'inseguimento.


“Dannazione!” gridò l'uomo in armatura dorata. “Pensi davvero che la Setta del Gelo Dorato abbia paura di te!?” Lui e i cinque Coltivatori alle sue spalle cominciarono a eseguire dei gesti incantati all'unisono. In risposta, la marionetta splendente cominciò a emettere... un'aura sconvolgente che rasentava la Ricerca del Dao.


Nell'istante in cui comparve l'aura, i volti dei membri delle sette e dei clan circostanti fremettero.


“Quell'aura è prossima alla Ricerca del Dao!!”


“Quella è la magia suprema della Setta del Gelo Dorato, la Marionetta del Gelo Dorato!”


La marionetta dorata sollevò lo spadone e lo calò con forza. Si udì il suono di uno strappo quando apparve una fenditura di 30 metri. Un'aura vicina alla Ricerca del Dao esplose, trasformandosi in una pressione che premette su tutti coloro che erano nella fase della Recisione dello Spirito.


“MUORI!” gridarono i sei Coltivatori della Setta del Gelo Dorato, le loro voci si unirono assieme in un urlo che fece tremare ogni cosa.


“Aura della Ricerca del Dao, huh?” disse Meng Hao con gli occhi che luccicavano. “Ce l'ho anch'io!” Il potere del Qi e del sangue dei tre Coltivatori alla Recisione dello Spirito combinato con i rimasugli in dissipazione che aveva assorbito dal Patriarca alla Terza Recisione della Setta del Setaccio Nero, si fusero assieme dentro di lui e poi scaturirono come un'esplosione.


Chiuse la mano in un pugno e poi colpì direttamente contro la spada in avvicinamento.
RUMBLE!


L'aria andò in frantumi sotto la forza del pugno. Apparve un buco nero non di 30 metri di larghezza, ma di 90, e ribollente di un'aura alla Ricerca del Dao.


Questo stadio era l'incarnazione della legge naturale, una fase in cui le leggi si fondevano con il corpo.


Le leggi naturali si basavano sull'illuminazione del Dao che accompagnava la Terza Recisione. La Ricerca del Dao era il momento di vedere oppure no se i Dao delle tre Recisioni erano in conflitto tra di loro. Era un'introspezione che riguardava il cuore e con cui non si poteva interferire o influenzare in alcun modo.


Se uno rimaneva retto nel proprio Dao, allora andava tutto bene. Se si aveva errato, non c'era niente da fare. Se corretto... si entrava nella Ricerca del Dao. Se errato... il Dao svaniva.


Perciò, questa cosiddetta aura, era l'aura di un Dao.


Mentre l'aura si propagava, i Coltivatori circostanti annasparono. Sir Jian, il Reverendo Dao-Morente e il Patriarca della Recisione dello Spirito a capo del Clan Song erano particolarmente scioccati. Osservarono sconvolti mentre il potere del pugno di Meng Hao si scontrava con lo spadone.


BOOOMMMMMM!


Lo spadone dorato andò in pezzi che vorticarono in giro come lo sbocciare dei fiori. La marionetta tremò violentemente e numerose crepe comparvero sulla sua superficie. Come si propagarono, comparve uno sguardo scioccato sul volto della marionetta, che poi esplose.


Quando saltò in aria, i sei Coltivatori al suo interno, incluso l'uomo nell'armatura dorata, sputarono sangue. I loro corpi afflosciarono e le loro espressioni erano stupefatte mentre si ritiravano alla massima velocità.


Per quanto riguardava il pugno di Meng Hao, perse la sua aura del Dao.


Dopotutto, il potere proveniva dalla forza che aveva ottenuto usando la Grande Magia del Demone di Sangue e non da lui. Ora che l'energia era stata rilasciata dal suo primo colpo, non era in grado di farne un secondo simile.


“Più combatto con la Grande Magia del Demone di Sangue, più feroce diventa!” Con gli occhi luccicanti, sfrecciò dietro le sei figure in ritirata.


Le tre Divinità Nascenti inseguite dai sei Patriarchi del Demone di Sangue furono incapaci di scappare; a questo punto erano già state sigillate e raccolte. La base di potere della Setta del Gelo Dorato nell'area era ora indebolita in modo significativo.


Vedendo Meng Hao volare verso di lui, l'uomo in armatura dorata sentì il suo cuore stringersi improvvisamente dall'ansia. Stringendo i denti, gridò: “La Setta del Gelo Dorato ti darà un Lago del Dao da 3.000 metri!!”


“Uno non basta!” rispose uno dei sei Patriarchi. “Datecene due!”


“Dannazione...” I Coltivatori della setta brontolarono e l'espressione sul volto dell'uomo in armatura dorata si sgretolò. Aveva avuto paura della forza di Meng Hao in precedenza e in realtà non voleva finire per combatterlo. Era sul punto di acconsentire quando...


Gli occhi di Meng Hao caddero su Ciccio, il quale sedeva di fianco al Lago del Dao fissando l'Ombra del Dao.


Poi guardò l'altro lago e lo indicò. “Datemi quel lago.”


L'uomo in armatura boccheggiò per un attimo, poi annuì velocemente con la testa. Guardò Ciccio e poi, finalmente, mise tutti i pezzi del puzzle insieme. A questo punto, realizzò che la ragione per cui prima Meng Hao non aveva fatto una mossa contro di loro non era un'apprensione nei riguardi della setta, ma a causa di Li Fugui.


La Setta del Gelo Dorato si ritirò al Lago del Dao con l'Ombra e la Setta del Demone di Sangue occupò un altro lago da 3.000 metri. Ora, ne possedevano quattro in totale!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



