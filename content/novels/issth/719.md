---
weight: 7190
title: Capitolo 719 –  L'Eruzione del Lago Principale!
pubDate: 2025-03-17T11:17:34.968Z
tags:
    - issth
---


L'apparizione di un'aura alla Ricerca del Dao assicurava che Meng Hao ora fosse completamente e totalmente famoso tra le grandi sette e clan del Dominio Meridionale.


La battaglia appena avvenuta si sarebbe presto diffusa per diventare una leggenda nel Dominio e il nome di Meng Hao, i suoi titoli di Principe di Sangue della Setta del Demone di Sangue e Gran Maestro del Calderone degli Elisir, sarebbero saliti alla ribalta.


La cosa più sconvolgente di tutte era che non una, ma due casi di Ricerca del Dao erano avvenute. Questo permetteva un paragone tra i due, il che rendeva il tutto ancora più stupefacente.


Il primo era l'aura della Recisione del Dao della marionetta della Setta del Gelo Dorato.


Qualche attimo prima...


Tutti nella regione interna dei Laghi del Dao Primordiale l'avevano percepita, ma pochi l'avevano riconosciuta davvero per quello che era. Quello che potevano affermare, però, era che l'aura era spaventosa all'estremo; aveva immediatamente stupefatto tutti i Coltivatori nell'area.


“Che aura è questa?!”


“È cosi terrificante! In effetti era quasi come la potenza Celeste!!”


“Persino il Patriarca della nostra setta non possiede un'aura come quella!!”


Decine di migliaia di Coltivatori nella regione centrale dei Laghi del Dao Primordiale, tutti provenienti da famose sette e clan del Dominio Meridionale, percepirono la terrificante pressione dell'aura.


Era così intensa che persino le Ombre del Dao al di sopra dei Laghi e dei Geyser del Dao si deformarono, come se una qualche forza invisibile incidesse su di loro.


“Un'aura della Ricerca del Dao!!”


“È sicuramente l'aura della Ricerca del Dao!”


“Cieli! Non ditemi che c'è un tesoro alla Ricerca del Dao in uno dei Laghi del Dao!? O se fosse... un eccentrico della Ricerca del Dao che è venuto qui personalmente?!”


RUMBLE!


Mentre tutti si guardavano attorno sorpresi, esplose un altro impulso d'aura alla Ricerca del Dao. L'intensità di questa aura superava di molto quella della prima; fece tremare ogni cosa!


Il vento turbinò e vennero influenzate persino le abilità divine dei Coltivatori nell'area, che cominciarono a dissolversi in modo caotico. Gli oggetti magici iniziarono a vibrare e sembrava come se stessero per perdere la loro connessione con i propri proprietari.


Era discesa una legge naturale, qualcosa che sembrava pulsare con uno strano potere che aveva fatto percepire a tutti i Coltivatori un'intensa pressione sopprimere le loro basi di Coltivazione. Allo stesso tempo, il potere dei loro corpi fisici sembrava essere aumentato temporaneamente.


Per di più, a causa dell'aura alla Ricerca del Dao, alcune Ombra sopra i Geyser del Dao si deformarono al punto di essere distrutte.


“Cieli! Un'altra aura!”


“Quest'aura è ancora più forte della prima! Le pulsazioni di due aure significa che non è un tesoro della Ricerca del Dao. No, ci sono due esperti della Ricerca del Dao che stanno combattendo!”


“Chi è? Quale eccentrico della Ricerca del Dao si è mostrato!? Ci sono davvero pochi Coltivatori in quella fase nelle terre del Dominio Meridionale. Se li contassi non sarebbero più di trenta, e molti di loro sono in meditazione solitaria da innumerevoli anni!”


Un grande subbuglio riempì l'intera regione dei Laghi del Dao mentre Meng Hao e la marionetta della Setta del Gelo Dorato si scontravano l'uno con l'altra. Due enormi forza alla Ricerca del Dao cozzarono, generando delle onde d'urto che imperversarono istantaneamente come forti folate di vento.


La maggior parte delle Ombre del Dao vennero distrutte e centinaia di migliaia di Coltivatori si sentirono come se le loro menti fossero sotto un bombardamento. Erano sbalorditi e gli ci volle un lungo momento per riprendersi.


In contrasto, le cose si sistemarono velocemente nella regione interna dei Laghi del Dao Primordiale. Dopo la sottomissione della Setta del Gelo Dorato, la pace e la calma vennero ripristinate. Ora Meng Hao sedeva a gambe incrociate vicino al Lago del Dao, contemplando l'enorme Ombra del Dao.


L'eruzione dei dei Laghi del Dao aveva causato l'apparizione di due Ombre sopra a quelli di 3.000 metri. Una veniva studiata da Ciccio, l'altra da Meng Hao.


Quella che Meng Hao stava studiando era di un Coltivatore di mezza età che indossava un semplice e antico completo Daoista. Sedeva a gambe conserte, meditando e davanti a lui levitava una goccia di sangue. Eseguì un incantesimo, dopo il quale si materializzarono delle immagini fantasma attorno al suo corpo. Dopo un solo sguardo, Meng Hao era in grado di dire che l'Ombra del Dao stava Coltivando una sorta di magia clonante.


Non riusciva a determinare la base di Coltivazione dell'Ombra del Dao, ma poteva affermare che in certi aspetti, la magia clonante era simile al Dao del Vero Sé della Magia Demoniaca della Fiamma Morente. Meng Hao guardò verso l'immagine alcune volte, poi iniziò a immergersi nel suo studio.


Aveva esaminato il Dao del Vero Sé della Magia Demoniaca della Fiamma Morente molte volte nel corso degli anni e ne aveva una comprensione generale. Tuttavia, c'erano alcune parti che non era riuscito a comprendere completamente. Conosceva il processo generale, ma non come attuarlo esattamente.


Ogni volta che si sentiva illuminato su un particolare aspetto e sollevava la mano per eseguire l'incantesimo, scopriva che la sua comprensione in realtà non ammontava a niente.


Perciò, l'apparizione di un'Ombra del Dao come questa era decisamente un colpo di fortuna.


Gradualmente il tempo passò, e presto furono trascorsi tre mesi.


Le eruzioni dei Laghi del Dao Primordiale divennero più intense. All'inizio eruttavano una volta ogni quattro o cinque giorni. Nell'ultimo mese, però, la frequenza era aumentata a ogni giorno; per di più, anche la quantità di oggetti sputati fuori era aumentata.


Erano comparsi sette od otto cadaveri, così come cinque bestie. La sette e i clan se li contesero aspramente e i vincitori ottennero dei guadagni incredibili.


Sebbene i Laghi del Dao stessero eruttando con sempre più oggetti, più della metà erano controllati dalla Setta del Demone di Sangue. Tuttavia, nessuno li avvicinò. Le azioni di Meng Hao di tre mesi prima fecero si che chiunque solo pensasse di tentare il furto di un oggetto, pensasse all'istante alle violente ripercussioni che sarebbero seguite.


Per tanto, i discepoli della Setta del Demone di Sangue erano i più stanchi di tutti. Più e più oggetti magici venivano consegnati a Meng Hao e in questo periodo di tre mesi, aveva costruito una discreta riserva.


Per quanto riguardava Meng Hao, lui non si mosse dalla riva del lago, dove sedeva a studiare l'Ombra del Dao. Finché non avesse preso l'iniziativa di disperderla, questa sarebbe rimasta. Questa era una caratteristica speciale dei laghi di 3.000 metri.


Ciccio era emerso dalla sua meditazione due mesi addietro, apparendo illuminato su molte cose. Dopodiché aveva di nuovo chiuso gli occhi e aveva continuato a Coltivare.


Passarono altri due mesi.


I laghi ora eruttavano a una frequenza di una volta al giorno. Per i Coltivatori del Dominio Meridionale, i Laghi del Dao Primordiale erano diventati una sorta i paradiso. Fino a quando uno poteva assicurarsi il controllo di un Geyser o di un Lago del Dao ed evitare di vagare senza meta, aveva assicurata incredibile fortuna.


Per i Coltivatori nella regione centrale, però, l'aumento nella frequenza delle eruzioni significava solo una cosa. Il lago principale... avrebbe presto sperimentato una grande eruzione!


Il momento cardine di questa impennata di attività dei Laghi del Dao Primordiale stava per arrivare... il lago di 30.000 metri, che non aveva ancora prodotto una singola onda per tutto il tempo, stava finalmente per eruttare!


Secondo le informazioni degli antichi testi, il Lago del Dao di 30.000 metri non sarebbe eruttato con un solo oggetto. Ne avrebbe sputati fuori molti in una volta sola e tra questi ci sarebbe stati sicuramente dei preziosi tesori!


In effetti, era anche possibile la comparsa di oggetti magici equivalenti ai tesori dell'eredità di sette e clan. Tali oggetti essenzialmente davano a quella setta o clan l'equivalente di un eccentrico alla Ricerca del Dao. Una tale possibilità era più che sufficiente a far impazzire dal desiderio i Coltivatori del Dominio Meridionale.


Gradualmente, sempre più occhi andarono a fissarsi nella direzione del lago principale.


In contrasto, Meng Hao era immerso nella ricerca dell'illuminazione e, in effetti, aveva già formato delle speculazioni riguardo al Dao del Vero Sé della Magia Demoniaca della Fiamma Morente.


“Fiamma Morente. Magia Demoniaca. Dao del Vero Sé! Questa non è solo una magia clonante! Ci sono altre magie Daoiste nascoste all'interno!” Questa illuminazione gli fece tremare il cuore e la mente. Mai aveva visto un'abilità divina o una tecnica magica che fosse così profondamente stratificata.


Dopo un altro mese, i Laghi del Dao Primordiale eruttavano ogni poche ore. I discepoli della Setta del Demone di Sangue erano oberati. Non avevano letteralmente il tempo di riposare mentre sfrecciavano avanti e indietro tra i laghi eruttanti per raccogliere i vari oggetti magici e cose miscellanee. A chiunque altro nella regione centrale sembravano quasi stessero mietendo il frumento.


I discepoli della Setta erano doloranti per il troppo lavoro, ma erano felici.


Ovviamente, i membri delle altre sette e clan li guardavano affaccendarsi, e anche loro sentivano un po' di dolore... e non erano felici.


I meno contenti di tutti erano i membri del Clan Li, che erano ancora posizionati a 30.000 metri di distanza. Non potevano fare altro che guardare impotenti mentre più e più oggetti magici eruttavano dai Laghi del Dao. Non osavano mettere un piede oltre la linea dei 30.000 metri e sebbene vi fossero dei laghi nell'area che occupavano, questi non potevano paragonarsi a quelli più interni. Erano meglio che niente, ovviamente, ma i Coltivatori del Clan Li continuarono solamente a diventare sempre più frustrati.


Il loro odio per Meng Hao aumentò con ogni giorno che passava.
Nonostante questo, non osavano procedere oltre la linea di demarcazione dei 30.000 metri. Meng Hao era semplicemente troppo forte e minaccioso.


I membri della Setta della Spada Solitaria, del Gelo Dorato, del lontano Clan Li e del Clan Song guardavano tutti in direzione del lago principale, trattenendo le proprie emozioni e continuando ad aspettare.


“Dai, sbrigati! Il lago principale erutterà presto!”


“Abbiamo aspettato tutto il tempo solo per questo giorno! L'unica cosa che non sappiamo è quando l'eruzione avverrà esattamente!”


“La base di Coltivazione di quel Meng Hao è semplicemente troppo alta! Tuttavia non c'è bisogno di combatterlo. Quando il lago di 30.000 metri erutterà, le regole cambieranno. I talismani di teletrasporto che prima non funzionavano saranno in grado di farlo. Una volta che il lago erutterà, tutto quello che si dovrà fare sarà afferrare un oggetto e poi usare un talismano del teletrasporto maggiore per andarsene via! La reale competizione sarà su chi è il più veloce!”


“Meng Hao potrà avere un'alta base di Coltivazione, ma è solo una persona. Con così tanti oggetti, ci basterà aspettare e vedere chi sarà fortunato!”


Anche la Setta del Fato Viola stava prendendo le cose seriamente. Tuttavia, considerando i loro stretti legami con Meng Hao, il loro atteggiamento nei suoi confronti erano molto più caldi.


Il Clan Song rimase sulle sue, ma anche loro avevano le proprie ambizioni. Tutte le sette e i clan avevano i loro cuori fissi sul lago principale.


Per quanto riguardava l'adolescente che sedeva a gambe incrociate alle spalle di Sir Jian nella Setta della Spada Solitaria, i suoi occhi splendevano con una strana luce mentre guardava verso il lago di 30.000 metri.


“In primo luogo, la ragione per cui ho inviato il mio clone qui è per questa occasione di grande fortuna” pensò. “Se la mia divinazione è giusta, allora la fortuna che cerco verrà con questa eruzione. Quel mascalzone di Meng Hao potrà avere un potere che sfida il Cielo, ma se finiremo per combattere, non avrò altra scelta se non sottometterlo.”


Nella Setta del Gelo Dorato, l'uomo in armatura guardò verso Meng Hao e poi scambiò uno sguardo con alcune delle persone dietro di lui. Tutti potevano vedere l'esitazione negli occhi degli altri.


Poi questi luccicarono, non più per l'esitazione, ma con determinazione.


“Forza!”


“La Coltivazione si basa tutta sullo schiacciare e afferrare! Quando si tratta di fortuna e buona sorte, non verrà semplicemente verso di te! Devi combattere per essa!”


l'intera regione centrale dei Laghi del Dao si riempì gradualmente con un'aura opprimente. Nessuno parlava e tutta l'attenzione era concentrata sull'eruzione in arrivo del lago principale.


Meng Hao era ancora concentrato sull'illuminazione, sebbene non stesse più guardando l'Ombra del Dao. I suoi occhi erano chiusi mentre dentro di sé ponderava le verità del Dao del Vero Sé della Magia Demoniaca della Fiamma Morente.


Tre giorni più tardi.


RUMMMBBBBLLLLEEEEE!


La terra tremò quando tutti i Laghi del Dao cessarono ogni eruzione. Quello di fronte a Meng Hao cominciò a svanire. Ogni cosa divenne sfocata. I laghi di 3.000 metri, da 300, quelli da 30, tutti si seccarono e si ridussero rapidamente.


Persino i Geyser del Dao erano completamente prosciugati.


Sembrava quasi come se ci fosse qualcuno al disotto di tutti i laghi, che inspirasse, inalando l'acqua dei laghi.


Ovviamente, ciò che veniva dopo un'inalazione, era un'espirazione!


“Il lago principale di 30.000 metri sta per eruttare!!”


“Sta per iniziare! Qui è dove apparirà la vero fortuna!”


“Mi domando cosa sputerà fuori il lago principale! Ho sentito che il prezioso tesoro della Setta della Spada Solitaria proviene dall'eruzione del lago principale!”


L'adolescente della Setta della Spada Solitaria si alzò in piedi. L'uomo in armatura della Setta del Gelo Dorato ansimava. I Coltivatori del Clan Song rimasero lì con gli occhi luccicanti. Reverendo Dao-Morente pulsava generando delle increspature e i Coltivatori del Clan Li concentravano tutto il loro potere nei loro corpi.


Solo Meng Hao aveva gli occhi chiusi.


E poi...


Il Lago del Dao di 30.000 metri, precedentemente placido venne rovinato da delle increspature, come se qualcosa stesse gorgogliando sotto la sua superficie.


BOOOMM!!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



