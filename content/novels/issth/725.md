---
weight: 7250
title: Capitolo 725 - Afferra quell'anima!
pubDate: 2025-03-17T11:17:34.969Z
tags:
    - issth
---


Il potere della forza gravitazionale attraverso il varco nel vuoto non era così potente. Tuttavia, il colpo di Meng Hao conteneva il potere della Ricerca del Dao. Un vento incredibile si sollevò e, in combinazione con la forza gravitazionale, fece annaspare gli altri sotto shock.


Il giovane uomo della Setta della Spada Solitaria sembrava sconvolto mentre, senza speranza, veniva risucchiato verso il varco. Lo stesso succedeva alla marionetta della Setta del Gelo Dorato, e anche a Lu Bai. In pochi istanti, si stavano avvicinando alla spaccatura.


Le loro espressioni lampeggiarono di nuovo quando Meng Hao, nonostante fosse fuori controllo come loro, li guardò improvvisamente con occhi scintillanti.


“Grande Magia del Demone di Sangue!”


Un enorme vortice apparve all'improvviso intorno a Meng Hao, e una gigantesca mano rossa gli si avvolse intorno. Stava usando la Grande Magia del Demone di Sangue non sui suoi avversari, ma su se stesso.


Stava usando il potere del vortice rosso per contrastare la forza gravitazionale del varco.


Un suono rombante echeggiò mentre Meng Hao si fermava istantaneamente. Potevano tutti vedere che, del gruppo, era il più vicino all'anima del vero Immortale!


Combattendo contro il potere della forza gravitazionale, usò il potere del suo corpo carnale per scrollarsi di dosso gli attacchi dell'adolescente della Setta della Spada Solitaria e di Lu Bai, così come l'abilità divina della marionetta della Setta del Gelo Dorato. Dopo aver tossito alcune boccate di sangue, allungò la mano e afferrò l'anima del vero Immortale!


“Dannazione!!”


“Meng Hao, hai intenzione di morire?!?!”


“Meng Hao!!”


Nell'esatto istante in cui la toccò, un rombo riempì la sua mente. Nello stesso momento, l'anima del vero Immortale iniziò a contorcersi. Ci volle solo un momento perché si trasformasse in un cristallo, su cui Meng Hao chiuse le sue dita.


“Presa!” pensò. I suoi occhi scintillarono e si preparò a teletrasportarsi.


Tuttavia, proprio in quell'istante il Lago del Dao da 30,000 metri più in basso emise uno stupefacente rombo. Contemporaneamente, l'acqua del lago si trasformò in un vortice che pulsava con una indicibile forza gravitazionale.


La nuova forza gravitazionale sorpassò immediatamente quella della fessura nell'aria. All'istante, la marionetta della Setta del Gelo Dorato andò in frantumi, ritornando nella forma dei cinque coltivatori della Setta del Gelo Dorato. I corpi erano completamente fuori dal loro controllo e emettevano urla miserabili mentre venivano risucchiati nel lago Dao più in basso.


Accanto a loro c'erano il giovane Uomo della Setta della Spada Solitaria e Lu Bai, i cui volti si rabbuiarono immediatamente. Il giovane uomo della Setta della Spada Solitaria ruppe immediatamente un contenitore di giada. Il suo corpo prese a svanire con il potere del teletrasporto. Tuttavia, non era abbastanza potente e venne risucchiato anche lui nel Lago del Dao.


Il potere del Tempo prese immediatamente ad incresparsi intorno a Lu Bai mentre tentava di invertire il flusso del tempo. Tuttavia, dopo nemmeno un respiro, la distorsione cominciò a spezzarsi. Venne trasformato in una striscia di luce e risucchiato all'interno del Lago del Dao.


Meng Hao era l'ultima persona rimasta. La Grande Magia del Demone di Sangue resistette, ma stava tremando violentemente. La mente di Meng Hao correva mentre cercava di combattere per liberarsi della forza gravitazionale. Purtroppo riuscì a resistere soltanto per il tempo di tre respiri prima che gli scricchiolii si levarono dalla Grande Magia del Demone di Sangue e dalla Enorme mano, e Meng Hao venne violentemente trascinato nel Lago del Dao.


Quasi nello stesso momento in cui venivano risucchiati giù nel lago da 30,000 metri, due raggi di luce apparvero molto distanti. Entro il tempo di due respiri, anche due uomini anziani comparvero sul lago.
“Dannazione!!”


Uno di essi gesticolò immediatamente verso il lago, ma nemmeno una singola increspatura attraversò la superficie. Allo stesso momento, altri raggi di luce arrivarono da tutte le direzioni, più o meno nella stessa posizione. Erano tutti i massimi eccentrici della Ricerca del Dao che avevano percepito l'anima del vero Immortale.


Tutti quanti erano in ritardo di poco. Tuttavia non si sarebbero arresi facilmente. Unirono le forze per attaccare il lago, quindi rimasero in guardia, osservandolo per un lungo momento. Quando erano infine convinti che non ne sarebbero finiti all'interno, se ne andarono, sospirando con sollievo.


A quel punto, i Laghi del Dao Primordiale tornarono infine alla solita pace e quiete.


Per quanto riguarda Meng Hao e gli altri, li considerarono come scomparsi. Ovviamente, il fatto che Meng Hao aveva finito per ottenere l'anima del vero Immortale non era una cosa che si potesse tenere nascosta. Dopo tutto, gli esperti della Recisione dello Spirito di tutti i clan e delle sette lo avevano visto con il loro stessi occhi.


Sempre più persone attraverso il Dominio Meridionale vennero a conoscenza della situazione, e i vari eccentrici dei clan e delle sette quasi impazzirono. Addirittura unirono le forze per eseguire auguri i quali rivelarono che, effettivamente, non era morto.


Se Meng Hao fosse apparso, le sette lo avrebbero scoperto immediatamente. Ovviamente, la Setta del Demone di Sangue non era assolutamente d'accordo. Come conseguenza, schermaglie casuali tra sette divennero comuni nelle terre del Dominio Meridionale.


L'intero Dominio Meridionale stava scivolando nel caos. I coltivatori inesperti temevano per le loro vite e, sebbene non vi fossero dichiarazioni ufficiali di guerra, piccole battaglie erano all'ordine del giorno.
Per quanto riguarda Meng Hao, dopo che era stato risucchiato dal Lago del Dao con gli altri, era entrato in quello che sembrava un tunnel, quindi aveva perso conoscenza. Era stato risucchiato per un tempo interminabile prima che un improvviso rombo lo scuotesse, risvegliandolo.


Quando tornò in se, si ritrovò a mezz'aria. Sopra di lui non c'era un cielo, bensì una solida superficie inanellata di infinite perle brillanti che illuminavano l'intera area come se fosse giorno.


Incastrati tra gli spazi delle perle c'erano gli accessi di tunnel, potenzialmente infiniti. Nel momento in cui Meng Hao li vide, poté intuire che anche lui era stato gettato da una di queste aperture.


“Che posto è questo…?” pensò, la mente tremante. Mentre si guardava attorno, i suoi occhi si spalancarono e il volto si riempì di terrore.


Lui... non era nei Laghi del Dao Primordiale!


Era circondato da sconfinate rovine, la cui pura enormità era difficile da descrivere. Relitti e cadaveri si estendevano in tutte le direzioni, alcuni di questi parzialmente seppelliti. Da una prima occhiata, c'erano molte più rovine che erano ancora seppellite completamente nel suolo.


Sembrava che il posto fosse stato riempito da vari livelli di rovine, che erano state costruite attraverso un tempo incalcolabile.


C'erano anche delle montagne visibili!


Le montagne non erano vere montagne, piuttosto enormi ammassi di oggetti magici, Elisir Medicinali e persino cadaveri. C'erano diecimila di queste montagne sparse ovunque. La vista era completamente sconvolgente.


E, ancora più scioccante, era la vista del portale di fiamme che stava nel mezzo delle diecimila montagne.


Le fiamme rosse e brillanti del portale saettavano alte nel cielo, facendo diventare tutto il mondo colorato come il suo fuoco.


In alto nell'aria volavano malefiche delle creature alate, così tante che non si potevano contare. I loro corpi erano completamente viola, e portavano manciate di strumenti magici che lanciavano nel portale di fiamme, dove bruciavano svanendo nel nulla.


Sembrava, in apparenza che gli oggetti magici fornissero una sorta di potere, il quale ogni tanto faceva comparire simboli magici sul portale di fiamme. Ogni volta che un simbolo magico lampeggiava, un mare di fiamme rotolava fuori.


Al di sotto del portale c’era un gigantesco punteruolo, che faceva sicuramente i 30,000 metri di lunghezza. Era di un colore cremisi brillante ed era sospeso a mezz'aria dove puntava verso un abisso profondo 3,000 metri.


C’erano alcune tra le bestie alate che pulsavano di una luce argentata. Sembrava che avessero una posizione di autorità, poiché portavano frusta, che usavano per sferzare le altre. C’erano anche bestie colorate di oro, sdraiate prone accanto al portale, apparentemente addormentate.


In aggiunta, c’erano altre varie strane bestie che andavano avanti e indietro a piedi. Emanavano auree incredibili mentre percorrevano la via attraverso le rovine, trasportando ogni sorta di oggetti.


Trasportavano cadaveri, oggetti magici, pietre dello spirito e altri rottami.


Quasi nello stesso istante in cui Meng Hao li notò, anche gli abitanti del luogo sembrarono notarlo. Si fermarono senza indugio per guardare improvvisamente nella sua direzione


Innumerevoli sguardi piombarono su di lui, facendo intorpidire la sua nuca.


Meng Hao aveva già visto le bestie alate umanoidi di colore viola perché le avevano espulse i Laghi del Dao nel mondo esterno. Ciascuna di quelle che aveva visto erano simili al grande cerchio della fase dell’Anima Nascente. Qui ce n’erano addirittura alcune che avevano auree della Recisione dello Spirito.


Per quanto riguarda le bestie argentate, tutte quante... erano bestie della Recisione dello Spirito! Ce n’erano alcune che avevano addirittura auree della Ricerca del Dao, almeno duecento di esse.


Ma le più incredibili di tutte erano... le bestie dorante che stavano sdraiate prone verso il portale di fiamme. Ce n’erano undici in totale.


Per quello che Meng Hao riusciva a percepire, le bestie dorate avevano tutte un’aura di Ricerca del Dao.


Una di esse aveva un colore viola dorato, e Meng Hao poteva dire che era molto più potente, al massimo della Ricerca del Dao.


Era addirittura più forte di Patriarca Sei Dao o del Decimo Patriarca del Clan Wang,


Invece, le bestie che camminavano a piedi sulla terra, erano un poco più deboli. Ciononostante, la sola quantità di bestie presenti era sufficiente da sola a riempire Meng Hao di un senso di crisi mortale.


“Che posto è questo?!” pensò, la nuca che formicolava. Mentre osservava le bestie che si giravano a guardarlo, si sentì come se si trovasse al di sotto dell’ombra della morte. Se le bestie dorate non ci fossero state, non sarebbe andata così male. Ma con la loro presenza, la minaccia che Meng Hao percepiva era troppo grande.


Cosa ancora peggiore, una bestia color oro scuro sedeva in mezzo al portale di fuoco. Meng Hao poteva percepire un’aura ancora più terrificante, l’aura di un Immortale!


Fu a quel punto che le bestie sdraiate prone intorno al portale di fiamme iniziarono ad aprire gli occhi. Fissarono Meng Hao con sguardi glaciali. Nello stesso momento, la bestia color oro scuro guardò verso Meng Hao, e subito percepì la sensazione di essere stato bloccato sul posto.


“Quella cosa è molto più potente del Decimo Patriarca del Clan Wang!!” pensò Meng Hao. “Se Sei Dao fosse qui, non andrebbe neanche vicino ad essere un avversario all'altezza.


“Che razza di bestia è quella? Non posso credere che questo mondo sotterraneo abbia bestie così incredibili all’interno. Oppure… che non siano Demoni?” Il suo volto tremolò mentre andava indietro. Tuttavia proprio in quel momento vide una persona venire lanciata fuori da una delle bocche delle gallerie sopra di lui.


Non era altri che Lu Bai!


Nell'istante in cui apparve, si guardò intorno, quindi il suo volto tremolò.


Subito dopo di lui comparve il giovane uomo della Setta della Spada Solitaria, quindi i cinque coltivatori della Setta del Gelo Dorato.


Quando comprese gli ordini in cui erano ricomparsi, gli occhi di Meng Hao scintillarono.


“Io sono stato l’ultimo ad essere risucchiato, ma il primo ad essere caduto,” pensò. “I cinque coltivatori della Setta del Gelo Dorato sono stati i primi ad essere risucchiati, e gli ultimi ad essere caduti.”


Quando il giovane uomo della Setta della Spada Solitaria e i cinque coltivatori della Setta del Gelo Dorato videro le terre intorno a loro, anche i loro volti si adombrarono.


Tutti gli otto coltivatori arretrarono, terrorizzati di offendere le bestie terrificanti e provocare un attacco.


“Stranieri!” disse una voce antica. Essa echeggiò per tutto l’intero mondo, e proveniva niente di meno che dalla più potente delle bestie, quella colorata di oro scuro che sedeva nel portale di fiamme.


Volò alta nell'aria e improvvisamente cominciò a crescere. In un breve istante, era più di 300 metri di lunghezza e sembrava sovrastare il luogo.


“Siete il secondo gruppo di stranieri che arriva fin qui in questa epoca…”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



