---
weight: 731
title: Capitolo 731 – L'Essenza della Fiamma Divina!
pubDate: 2025-03-17T11:17:34.970Z
tags:
    - issth
---


Al di sotto del Lago del Dao di 30.000 metri, in quel mondo dentro a un mondo, sulla cima dell'altare del secondo livello, Meng Hao avanzò.


Il pappagallo fece uno sbuffò di sprezzo mentre svaniva. Il sovrintendente di colore bianco sospirò di sollievo, poi guardò verso Meng Hao, chiaramente scontento, ma incapace di farci alcunché.


“Sei stato fortunato, ma sei passato” disse lentamente il sovrintendente bianco. “A questo punto hai due opzioni. Puoi andartene o procedere al terzo livello!


“Finora, nessuno è mai passato attraverso il terzo livello. Perciò, nessuno è mai riuscito a ereditare l'essenza della Fiamma Divina. Ora, fai la tua scelta.”


Meng Hao mormorò tra sé per un momento. Possedeva ancora il suo strato Eterno, il che significava che sebbene non fosse completamente indistruttibile, era comunque assolutamente unico nelle terre del Paradiso Meridionale.


Questa era una carta vincente, qualcosa che poteva usare in battaglia per riemergere dalle grinfie della morte.


Sfortunatamente, non aveva tempo ora. Se fosse rimasto bloccato nel terzo livello, cento anni sarebbero potuti passare in un lampo. Sebbene non fosse molto rassegnato ad abbandonare il tentativo di passare il livello.


Improvvisamente guardò il sovrintendente. “Anziano, ricordo che avevi detto che sarebbe stato consegnato un tesoro di valore come premio per aver superato il secondo livello.”


Le palpebre del sovrintendente si contrassero come se non volesse rispondere. Agitò la mano destra, facendo apparire all'istante un forcone.


Era nero come la pece e assolutamente insignificante. Emanava un'aura della Ricerca del Dao, ma in questo mondo non c'erano leggi naturali e l'aura non era molto potente.


Persino il bianco sovrintendente si rese conto di essere tirchio. “Un oggetto della Ricerca del Dao, un tesoro di valore” spiegò.


Secondo l'antico trattato, era in realtà tenuto a produrre tutti i preziosi tesori del clan e permette a chiunque superasse il secondo livello di prenderne uno di loro scelta. Tuttavia, il loro clan era sempre stato uno tirchio. Anche i due che erano passati della prima ondata di persone giunte qui prima di Meng Hao avevano avuto solo la possibilità di prenderne una di tre.


Era una scappatoia nell'accordo, ma il sovrintendente non riteneva di star infrangendo il trattato.


Il volto di Meng Hao era sempre il solito mentre osservava il forcone. Era ovvio per lui che il bianco sovrintendente era scontento nei suoi riguardi, e i suoi occhi scintillarono.


“In accordo con l'antico trattato, si può presumere che siate in grado di offrire un tesoro migliore di questo. Magari potreste darmi alcune opzioni tra cui scegliere.”


“Scordatelo!” fu la risposta, accompagnata da uno sbuffo di sprezzo.


“In questo caso, anziano, soprassiederò sull'oggetto. Però, ho due piccole richieste...” Il sovrintendente di colore bianco mise immediatamente via il forcone. In verità, anche dare via una cosa del genere non era qualcosa che era desideroso di fare.


Meng Hao si leccò le labbra e continuò: “Ho notato che fuori nel primo livello, c'erano molte montagne. Queste erano tutte composte da vari oggetti magici e tesori, molti dei quali erano alla Recisione dello Spirito. Cosa ne dite di questo, anziano. Io prenderò solo 100.000 oggetti magici della Recisione dello Spirito. Cosa ne pensate, signore...?”


Il colosso bianco lo fissò con gli occhi spalancati. La ragione per cui non voleva separarsi dei tesori alla Ricerca del Dao era perché contenevano al loro interno la loro propria legge naturale ed erano estremamente preziosi. I tesori alla Recisione dello Spirito erano molto inferiori.


“100.000? Stai cercando di derubarmi? Al massimo 10!"


“90.000! Non di meno, anziano. Ho appena rinunciato a un tesoro alla Ricerca del Dao, sapete..."


“Hey... gli oggetti magici alla Recisione dello Spirito sono egualmente preziosi! Al più, posso dartene 100!”


“Anziano, come fai a essere così? Dopotutto ho appena superato il secondo livello. Il meno che posso fare è 80.000 oggetti magici. All'esterno i tesori alla Recisione dello Spirito sono incredibilmente comuni. In più, voglio una possibilità di sbirciare nel terzo livello per vedere com'è.”


“Beh... sei passato attraverso il secondo livello, ma...”


I due discussero per un po' e alla fine, il sovrintendente di colore bianco dette a Meng Hao 5.000 oggetti magici alla Recisione dello Spirito. In più, accordò a Meng Hao una possibilità di mettere piede nel terzo livello.


Dopo aver finito di negoziare, il sovrintendente agitò tetramente un braccio, facendo comparire due vortici. Uno era l'uscita, l'altro l'entrata per il terzo livello.


Meng Hao prese un profondo respiro e uno sguardo risoluto apparve nei suoi occhi. Si trasformò immediatamente in un raggio di luce che sfrecciò verso il vortice del terzo livello. Quando stava per entrare, l'altare tremò; Lu Bai era entrato nel terzo piano e aveva cominciato a combattere se stesso.


Meng Hao si guardò alle spalle, poi non ci prestò più attenzione mentre svaniva nel terzo livello.


Non appena vi mise piede, scoprì di non essere in una terra di fiamme. Tutto attorno a lui era silenzioso. Vide un campo color del sangue circondato da una struttura enorme. Erano pagode che sembravano degli spuntoni conficcati nel terreno.


L'erba nel mondo era completamente bianca.


Non c'era vento, eppure l'erba ondeggiava avanti e indietro.


Gli occhi di Meng Hao fremettero mentre sorvegliava i dintorni e mormorò tra sé per un attimo prima di inviare il suo senso divino.


Coprì velocemente un'area enorme.


“990.000 pagode!”


“Innumerevoli ossa sbiancate!”


“Le 990.000 sembrano formare una formazione magica colossale!”


“C'è una città!”


Il suo senso divino rilevò 99.000 pagode fittamente raggruppate, che erano posizionate attorno a una gigantesca città.


Questa città era nera come la pece e ricoperta di erba bianca. A mezz'aria levitava una lingua di fuoco che sembrava bruciare senza fine emettendo una luce splendente in tutto il mondo.


Quasi nello stesso istante in cui Meng Hao inviava fino al limite il suo senso divino, udì improvvisamente un ruggito.


“Dao Fang, devi morire!!”


“Tu mi hai ucciso, Dao Fang, e se mi reincarnerò, ti ucciderò sicuramente!”


“Il Mondo Immortale è destinato a sperimentare la tribolazione! Le terre Immortali invecchieranno e gli Immortali periranno! Ma io mi rifiuto di arrendermi!!”


“Io conosco la verità! Non importa quanto a lungo mi tratterrai, io non ammetterò la sconfitta!”


“Dannata scimmia! Se riuscirò a liberarmi, avrò la tua pelle!”


“Se sarò trasmigrato, mi ammazzerò per uscire da questo posto! Se la trasmigrazione fallisse, cadrei nell'oblio come tutti gli altri esseri viventi, virtualmente senza speranza di risvegliarmi anche dopo innumerevoli cicli di reincarnazione. Perciò lascerò un decreto Dharmico per questo luogo!”


“Il mio decreto contiene l'essenza della mia fiamma del Dao, l'ultima traccia di me, Huoyan Zi. Spero che tra innumeri anni, questa traccia esista ancora!”


La mente di Meng Hao vorticava; si sentiva come se un spada affilata gli stesse infilzando il cervello, preparandosi a tagliare il suo corpo e a fare a pezzi la sua anima. Il sangue gocciolò dai suoi occhi, orecchie, naso e bocca. Barcollò all'indietro, tossendo una boccata di sangue.


Un rombo lo riempì e si sentì come se il suo corpo potesse esplodere. Per fortuna, il suo strato Eterno rimise immediatamente tutto di nuovo a posto. Tuttavia, quell'onnipresente senso divino e la volontà vendicativa infuriavano follemente come prima. La sensazione di grave pericolo che provava divenne ancora più forte.


Guardò il mondo che aveva intorno sconcertato, ritirandosi alla massima velocità nel frattempo. Il senso divino che riempiva questo mondo si avventò di nuovo su di lui che immediatamente balzò fuori dal terzo livello.


Quando emerse, era tornato nel secondo livello tossendo sangue, con il volto pallido e il respiro rotto. Da quello che aveva sentito, poteva affermare che ciò che aveva incontrato era un frammento di volontà.


Tuttavia, nonostante il fatto che fosse solo un frammento di volontà, era comunque stato in grado di ferirlo istantaneamente. Questo era terrificante al punto da sconvolgerlo completamente.


“Fallimento” disse il sovrintendente con voce calma. “Nessuno è mai riuscito a passare il terzo livello.”


“Cos'è quel posto...?” chiese Meng Hao, guardando al sovrintendente.


“Solo coloro che superano il terzo livello sono qualificati a conoscere la risposta a questa domanda. Puoi andartene ora.”


“Ricorda, se parlerai a chiunque di cosa è accaduto in questo luogo, incontrerai una grande calamità.” Il sovrintendente bianco gli dette uno sguardo significativo.


Meng Hao non rispose. Guardo in basso all'altare e a Lu Bai sul terzo piano. Senza un'altra parola congiunse le mani e si inchinò al sovrintendente, poi mise piede nel vortice di uscita.


In un battito di ciglia era svanito.
Il sovrintendente bianco levitava a mezz'aria guardando il punto dove Meng Hao se n'era andato attraverso il vortice con uno sguardo antico e profondo negli occhi.


Nelle terre del Dominio Meridionale, non troppo lontano dalla regione dei Laghi del Dao Primordiale, c'era una valle tra le montagne. Una luce vivida e brillante si accese nella valle, un incantesimo di teletrasporto. All'improvviso, Meng Hao apparve all'interno della luce.


Non appena comparve, l'incantesimo di teletrasporto svanì.


“Ho agguantato l'anima del vero Immortale e un sacco di persone l'hanno visto” pensò. “La notizia si spargerà... devo tornare alla Setta del Demone di Sangue il più in fretta possibile!” I suoi occhi luccicavano mentre decollava, colpendo la sua borsa da trasporto per estrarne il carro da guerra.


Una volta nel carro, si udì un rombo quando accelerò via, lontano.


Nel frattempo, quasi nello stesso momento in cui Meng Hao riappariva, un vecchio sedeva a gambe incrociate in un'area vietata del Monte della Spada Solitaria nella Setta della Spada Solitaria. Nell'aria di fronte a lui circolavano nove perle, che ruotavano apparentemente in accordo con una qualche legge naturale. Improvvisamente, una delle perle cominciò a brillare accesamente.


Gli occhi del vecchio si aprirono e lui osservò la perla. C'erano molte immagini al suo interno, ma una di esse era Meng Hao che si teletrasportava nella regione vicina ai Laghi del Dao.


“E così, è finalmente riapparso!” Il vecchio svanì.


Nella Setta del Gelo Dorato c'era uno stagno d'acqua, vicino al quale sedeva il Patriarca al picco della Ricerca del Dao della setta. Mentre scrutava nell'acqua, delle increspature si propagarono improvvisamente sulla sua superficie. Le increspature sembravano nascondere i misteri del Cielo e della Terra, misteri che altri mai avrebbero potuto apprendere. Tuttavia, un'immagine di Meng Hao si materializzò nei riflessi all'interno degli occhi del Patriarca.


Nel Clan Li, in una zona vietata, una voce gelida risuonò all'improvviso. “L'anima di un vero Immortale non è qualcosa che un piccolo Coltivatore alla Recisione dello Spirito possa possedere!”


La voce distorse il Cielo e la Terra e un'energia sconvolgente sprizzò in tutte le direzioni.


Alla stesso tempo, Meng Hao era stato rilevato dal mezzo corpo avvizzito del vecchio nel Clan Song. Aprì gli occhi improvvisamente dalla meditazione.


“L'anima di un vero Immortale... Però, la persona che l'ha presa è Meng Hao...” Esitò per un momento, poi chiuse gli occhi per meditare.


Nella Setta del Fato Viola, tutto taceva. Non si propagò nessuna aura, né apparve alcuna increspatura. Tuttavia, apparve una luce brillante nell'enorme statua del Reverendo Viola dell'Est, come se fissasse in lontananza.


Il precedentemente calmo e pacifico Dominio Meridionale venne improvvisamente messo in moto dall'apparizione di Meng Hao. Per gli esperti all'apice della Ricerca del Dao, l'anima di un vero Immortale era qualcosa di incredibilmente prezioso. Così prezioso, in effetti, che avrebbero fatto tutto ciò che era in loro potere per ottenerla.


Nella Setta del Setaccio Nero, il Patriarca Sei-Dao emise uno strillo miserabile. La sua base di Coltivazione era già scesa ai limiti dello stadio intermedio della Ricerca del Dao. Presto, sarebbe scesa ulteriormente e sarebbe stato nella fase iniziale della fase.


“Non posso accettarlo! Setta del Demone di Sangue, devi essere distrutta! Meng Hao... morirai!”


A un certo punto, delle nubi nere apparvero in molti luoghi sopra il Dominio Meridionale. I fulmini danzavano e i tuoni crepitavano. Il sole era coperto, gettando le terre nell'oscurità. Delle grosse gocce di pioggia delle dimensioni di fagioli cominciarono cadere giù.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



