---
weight: 7350
title: Capitolo 735 - Guerra!
pubDate: 2025-03-17T11:17:34.971Z
tags:
    - issth
---


Questa formazione dell'incanto risultò in una Incarnazione Demoniaca che poteva fondere le basi di coltivazione di tutti i discepoli della Setta del Demone di Sangue. Aveva protetto la Setta del Demone di Sangue per un numero imprecisato di anni, e ne aveva assicurato la sua lunga sopravvivenza.


All'interno dell'Incarnazione Demoniaca, i cinque picchi di montagna della Setta del Demone di Sangue si illuminarono di una luce brillante che si trasformò in cinque livelli di increspature. Ogni livello era di un differente colore e, mentre si diffondevano, si trasformarono in un scudo d'incantesimo restrittivo a cinque livelli.


Ciascun livello dello scudo era mantenuto dagli esperti della Recisione dello Spirito ed era riempito con il potere dell'intero picco della montagna. La capacità difensiva totale era incredibilmente solida e resistente.


Improvvisamente, la voce di Patriarca Demone di Sangue echeggiò attraverso la Setta del Demone di Sangue. “La prima formazione, l'Incarnazione Demoniaca, avrà Meng Hao nel suo nucleo. Lui condurrà 100,000 discepoli, e controllerà la formazione!”


Meng Hao era ancora nella Gola del Principe di Sangue. Quando udì la voce di Patriarca Demone di Sangue, alzò lo sguardo.


Accanto a lui c'era Xu Qing. Non disse nulla, ma lisciò in silenzio le sue vesti quindi avvolse le braccia intorno a lui. Dopo un momento, lo lasciò andare e fece un passo indietro. Meng Hao La guardò.


“Aspettami. Tornerò.”


Xu Qing annuì. Dentro di lei, stava diventando incredibilmente nervosa, ma non permise che Meng Hao lo notasse per paura di distrarlo.


Meng Hao prese un respiro profondo e camminò fuori dalla Gola del Principe di Sangue. Nel momento in cui ne emerse, gli occhi folli e brucianti dei discepoli della Setta del Demone di Sangue si concentrarono su di lui.


Quando vide i loro sguardi appassionati, Meng Hao provò un profondo senso di colpevolezza. Tutto questo era dovuto al fatto che aveva preso la vera anima di Immortale. Se non lo avesse fatto, questa grande catastrofe non sarebbe discesa sulla Setta del Demone di Sangue.


Fu a questo punto che la calma voce di Patriarca Demone di Sangue gli parlò nell'orecchio. “Non c'è bisogno di sentirsi colpevoli. Tu pensi veramente che la Setta della Spada Solitaria, la Setta del Gelo Dorato e il Clan Li vogliano iniziare una guerra soltanto a causa dell'anima di un vero Immortale?


“L'anima del vero Immortale è soltanto un fattore di istigazione. Il vero motivo... è la loro paura nei miei confronti. Loro mi credono una minaccia per la loro stessa esistenza, e stavano cercando un'opportunità per liberarsi di me.


“Se anche l'anima di Immortale non si fosse presentata, questa guerra sarebbe accaduta comunque. Il Dominio Meridionale è stato in pace per troppo tempo.”


Meng Hao non rispose, ma i suoi occhi scintillarono di risolutezza e di desiderio di massacrare. In questa guerra, avrebbe finalmente ucciso qualcuno!


Infatti, avrebbe fatto qualsiasi cosa in suo potere per uccidere più nemici possibile.


Il suo corpo lampeggiò mentre volava verso la formazione dell'incanto. Dietro di lui, 100,000 discepoli della Setta del Demone di Sangue ruggirono nell'aria. Tutti quanti entrarono nella formazione dell'incanto e si sedettero a gambe incrociate.


Ce n'erano 20,000 nel torso. I quattro arti ne avevano 15,000 ciascuno. La testa 20,000. In totale c'erano 100,000 discepoli. Per quanto riguarda Meng Hao, la sua postazione era nella fronte dell'Incarnazione Demoniaca.


Non appena i 100,000 discepoli furono entrati nella formazione dell'incanto e si furono seduti a gambe incrociate, rilasciarono le loro basi di coltivazione. Nel momento in cui i poteri si fusero nell'Incarnazione Demoniaca, suoni rombanti riempirono le loro menti. L'enorme Incarnazione Demoniaca sembrò improvvisamente tornare alla vita da uno stato di inattività simile alla morte. Una florida forza vitale esplose dall'interno di esso.


Meng Hao sedeva a gambe incrociate nella postazione nella fronte, un intento omicida mostruoso era visibile nei suoi occhi. Avrebbe protetto questo posto, sia per la Setta Demone di Sangue, sia per... Xu Qing.


Per tutto il tempo in cui sarebbe rimasto in vita, non avrebbe permesso a nessuno di torcere anche un solo capello dal capo di Xu Qing.


Anche se sedeva là a gambe incrociate, continuò a recuperare oggetti magici della Recisione dello Spirito, che venivano assorbiti nel suo corpo. Anche se il dolore minacciava di oltrepassare la soglia che poteva tollerare, strinse forte la mascella e continuò. Con l'assorbimento di ogni tesoro, il suo corpo carnale continuò a diventare sempre più forte, un poco alla volta..


Il più forte di tutti... era il suo braccio destro. Quella era la prima zona dove aveva assorbito i tesori della Recisione dello Spirito. Dopo aver fuso esattamente mille di questi tesori dentro il braccio destro, aveva percepito un passo avanti in quella zona specifica: ora emanava increspature simili alla Ricerca del Dao.


“Ci siamo quasi….” pensò. La sua espressione era calma mentre continuava a fondere sempre più oggetti dentro al suo corpo.


Il tempo passò. Svariati giorni dopo, la Setta del Demone di Sangue era silenziosa come la morte. L'atmosfera era quella di una soppressione, soppressione di un'incredibile energia che era stata costruita fino a raggiungere un picco e che stava soltanto aspettando di esplodere.


Al di fuori della setta, i quattro grandi poteri avevano finito di posizionare le loro formazioni dell'incanto. Centinaia e migliaia di coltivatori solitari del Dominio Meridionale erano arrivati.


In lontananza si potevano vedere 700,000 coltivatori i quali circondavano la Setta del Demone di Sangue, che attraversavano l'orizzonte a perdita d'occhio. Era una forza incredibile e guardarla avrebbe fatto tremare il cuore di chiunque.


“Setta del Demone di Sangue!”


“Questa guerra terminerà con lo sterminio della Setta del Demone di Sangue!”


“BATTAGLIA!!”


Era mezzogiorno, ma il cielo era completamente coperto da nuvole oscure. Un lampo crepitò nel cielo mentre le vaste folle dei quattro grandi poteri rumoreggiavano. 700,000 voci combinate insieme, ruggenti con una tale intensità che le nuvole si separarono e incominciò a piovere a dirotto.


Pioggia. Tuono.. Massacro….


Battaglia!


La guerra era iniziata!


La Setta della Spada Solitaria, la Setta del Gelo Dorato, la Setta del Setaccio Nero e il Clan Li non furono loro a compiere la prima mossa. I primi ad attaccare erano ovviamente i coltivatori solitari, giunti fin li nella speranza di ottenere ricompense.


Centinaia di migliaia di loro si scatenarono con poteri in grado di scuotere la terra. Il cielo si scosse e anche la pioggia non era più in grado di cadere al suolo, mentre veniva invece catapultata in ogni direzione.


Una grande varietà di basi di coltivazione potevano essere viste tra i coltivatori solitari. I più in alto erano nel grande cerchio della fase dell'Anima Nascente; tuttavia non erano presenti esperti della Recisione dello Spirito. Mentre attaccarono, le formazioni dell'incanto intorno a loro bruciarono di una luce accecante. I lampi dall'alto erano attirati verso il basso, dentro le formazioni dell'incanto, dove producevano numerosi serpenti argentati composte da fulmini.


C'erano otto serpenti argentati in totale, ampi 300 metri e lunghi 30,0000 che risucchiavano centinaia di migliaia di coltivatori al loro interno mentre emergevano. Da lontano, decine di migliaia di coltivatori si potevano vedere all'interno di ciascun serpente, intenti a donare il loro potere al fulmine. Il serpente scattò immediatamente diretto verso l'enorme Incarnazione Demoniaca che circondava la Setta del Demone di Sangue.


All'interno dell'Incarnazione Demoniaca, i 100,000 discepoli della Setta del Demone di Sangue cominciarono a chiamare..


“Principe di Sangue, dobbiamo combattere?!”


“Principe di Sangue, aspettiamo un tuo comando!!”


Le loro voci echeggiavano all'interno dell'Incarnazione Demoniaca, ma non potevano essere sentite nel mondo esterno.


“Il tempo non è ancora giunto,” replicò calmo Meng Hao. Alzò lentamente la sua mano destra e, in risposta, anche l'enorme Incarnazione Demoniaca seduta a gambe incrociate alzò la sua mano, quindi batté il terreno con un violento colpo a mano aperta.


Boom!


Si sentì un suono assordante mentre uno scudo di luce color sangue scattò fuori dal palmo dell'Incarnazione Demoniaca e si estese in tutte le direzioni.


Come gli otto serpenti di fulmine si avvicinarono all'Incarnazione Demoniaca, furono bloccati dallo scudo color sangue ad una distanza di 3.000 metri. Lo scudo si attorcigliò e si contorse sotto il potere dei ripetuti attacchi levati contro di esso, ma non collassò.


All'interno dell’Incarnazione Demoniaca, l’intento omicida lampeggiò intenso negli occhi dei 100.000 discepoli della Setta del Demone di Sangue. I loro corpi emanavano bagliori color sangue mentre aspettavano, completamente fusi con l’Incarnazione Demoniaca. Per quanto riguarda Meng Hao, sedeva nella sua postazione sulla fronte, continuamente nutrendo la carne del suo braccio dentro con tesori della Recisione dello Spirito..


1,451. 1,452…. Mentre gli oggetti continuano a fondersi nel suo braccio destro, questo divenne sempre più potente. L’aura di Ricerca del Dao divenne sempre più evidente e Meng Hao sapeva che mancava poco… a rendere la sua mano destra la prima parte del corpo carnale che era veramente nella Ricerca del Dao.


Gli otto serpenti di fulmine continuavano ad attaccare di continuo, ma lo scudo color sangue continuò a reggere, nonostante le distorsioni che rovinavano la sua superficie. Riuscì addirittura a contrattaccare, tanto che due dei serpenti argentati cominciarono a mostrare segni di crepe.


“Spazzatura! Anche con l’aiuto delle formazioni dell’incanto del Clan Li, quei pazzi buoni a nulla non sono in grado di rompere nemmeno la prima formazione dell’incanto della Setta del Demone di Sangue!” Il terzo Patriarca del Clan Li grugnì freddamente.


“Compagno Daoista Sei-Dao,” disse il coltivatore dai capelli rossi della Setta del Gelo Dorato, lo sguardo che si posava su Patriarca Sei-Dao della Setta del Setaccio Nero. “E’ tempo che tu faccia la prima mossa.”


Anche il coltivatore con gli abiti neri della Setta della Spada Solitaria posò il suo sguardo su di lui.


Il volto di Sei-Dao mutò, e grugnì freddamente. Non c’era modo per lui di rifiutare, quindi alzò la sua mano destra e la puntò avanti. Le anime disincarnate ed i coltivatori della Setta del Setaccio Nero dietro di lui digrignarono i denti e caricarono. C’era almeno un’anima disincarnata che emanava un’aura di Recisione dello Spirito: includendola, la Setta del Setaccio Nero era come un'enorme spada, che fendeva l’aria per pugnalare lo scudo color sangue con cui gli otto serpenti di fulmine dovevano vedersela.


Un forte botto risuonò, lo scudo color sangue tremò, e sembrava che si stesse indebolendo. Gli otto serpenti di fulmine fusero i loro poteri insieme. In questo modo, combinati con le basi di coltivazioni della Setta del Setaccio Nero, si schiantarono contro la parte più debole dello scudo.


Gli scricchiolii erano chiaramente udibili mentre le crepe si diffondevano. Tuttavia, le crepe si sigillarono rapidamente e lo scudo mandò anche un contrattacco. I due serpenti di lampo che in precedenza erano già stati indeboliti esplosero senza altre avvisaglie.


Non si sentirono urli pietosi. Nell'istante in cui i serpenti esplosero, le decine di migliaia di coltivatori vennero immediatamente cancellati, morti sia nello spirito che nel corpo


I coltivatori nei sei serpenti di fulmine rimasti erano scioccati. Tuttavia, erano venuti qui in cerca di buona sorte e i quattro grandi poteri gli avevano promesso che avrebbero ottenuto ciò che volevano. Poco importava se la battaglia era così feroce: si sarebbero davvero arresi così presto?


“Meng Hao!” urlò l’anima disincarnata della Recisione dello Spirito. “Hai intenzione di nasconderti nella Setta del Demone di Sangue per tutto il tempo? Ti sfido a uscire e combattere!” Dava per scontato che Meng Hao fosse da qualche parte all'interno della Setta del Demone di Sangue e non all'interno dell’Incarnazione Demoniaca.


La sua voce risuonò mentre passava attraverso lo scudo color sangue, facendosi strada attraverso l’Incarnazione Demoniaca fino alle orecchie di Meng Hao.


Gli occhi di Meng Hao scintillarono di intento omicida, ma non fece nulla. Anzi, continuò a nutrire la sua mano destra di tesori della Recisione dello Spirito


1,479. 1,480!


Meng Hao poteva chiaramente percepire che il suo braccio destro era ormai oltre la Recisione dello Spirito ed era chiaramente entrato nella Ricerca del Dao.


Gli scoppi echeggiavano dall'esterno mentre i sei serpenti di lampo rafforzati dai coltivatori della Setta del Setaccio Nero e sotto la guida dell’anima disincarnata della Recisione dello Spirito continuavano ad attaccare lo scudo color sangue. Lo scudo iniziò a distorcersi e a ridursi e addirittura alcune porzioni presero a frantumarsi.


“Meng Hao!” chiamò l’anima disincarnata della Recisione dello Spirito. “Io sono colui che ha personalmente estratto l’anima di Xu Qing! Il processo per separare la sua anima dal corpo l’ha spezzata con un dolore intenso! L’espressione sul suo volto... la ricordo come se fosse ieri.” Agitò la sua mano, e lo scudo si scosse. Voleva ovviamente far abboccare Meng Hao perché partecipasse allo scontro.


Nell'istante in cui la sua voce squillò, Meng Hao alzò lo sguardo. Una malvagità intensa poteva essere vista nei suoi occhi, così come un intento omicida esplosivo.


Il tesoro numero 1,500 della Recisione dello Spirito si fuse nel braccio e questo passò completamente oltre la Recisione dello Spirito raggiungendo la Ricerca del Dao.


Una legge naturale incompleta si diffuse, sebbene non afflisse Meng Hao. La sua mano destra era ora la parte più potente del suo corpo carnale!


“Principe di Sangue, combattiamo!!”


“Principe di Sangue, vogliamo combattere!!”


“Sì,” disse Meng Hao. “COMBATTIAMO!” Appena le parole lasciarono le sue labbra, alzò la mano destra in un violento gesto per afferrare. Quello che chiunque vide dall'esterno era l’Incarnazione Demoniaca alzare la sua enorme mano destra che scattò fuori dallo scudo a velocità indescrivibile per afferrare l’anima disincarnata della Recisione dello Spirito.


La mano si chiuse malefica e uno scoppio fu chiaramente udibile, mentre l’anima disincarnata si frantumò in pezzi. Un urlo persistente echeggiò sul campo di battaglia.


L’Incarnazione Demoniaca si alzò improvvisamente in piedi. Era alta decine di migliaia di metri, completamente scioccante nell'aspetto.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                

