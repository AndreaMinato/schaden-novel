---
weight: 736
title: Capitolo 736 - Devastante!
pubDate: 2025-03-17T11:17:34.973Z
tags:
    - issth
---


Meng Hao sedeva a gambe incrociate nella fronte dell’Incarnazione Demoniaca. Le forze vitali e le basi di coltivazione di 100,000 coltivatori si riversavano al suo interno, tutto sotto la sua percezione.


“Principio della Ricerca del Dao” disse Meng Hao, percependo il potere dell’Incarnazione Demoniaca. Scosse la mano e lo scudo color sangue che si stava restringendo tornò a coprire l’intera Incarnazione Demoniaca. Senza l’ostruzione dello scudo color sangue i sei serpenti di fulmini si lanciarono immediatamente verso Meng Hao, seguiti dalle anime disincarnate e i coltivatori della Setta del Setaccio Nero con il volto livido.


“Offendete la Setta del Demone di Sangue? Morite!” Le voci combinate di 100,000 persone echeggiarono dall'Incarnazione Demoniaca. Cielo e terra tremarono, Meng Hao alzò la mano e formò un pugno.


Il pugno colpì uno dei serpenti di fulmini, che collassò istantaneamente in pezzi. In un battito di ciglia il serpente venne distrutto in una gigantesca esplosione.


Meng Hao fece proseguire l’Incarnazione Demoniaca ed eseguì un incantesimo con la sua mano destra che poi mosse in avanti. Subito dopo l’aria venne squarciata dall'apparizione di una fenditura che colpì un altro serpente facendolo esplodere.


Tutto accadde in brevissimo tempo. In seguito Meng Hao fece girare il corpo dell’Incarnazione Demoniaca facendolo procedere verso l’enorme spada formata dalle anime disincarnate e i coltivatori della setta del Setaccio Nero.


“Morite!!” Meng Hao unì la sua voce a quella degli altri 100,000 coltivatori creando un incredibile boato. Le loro basi di coltivazione si attivarono, e il potere del Principio della Ricerca del Dao rinforzò il suono trasformando il boato in una terrificante onda sonica.


L’onda sonica si trasformò in increspature visibili a occhio nudo, che si infransero sulle anime disincarnate e i coltivatori della setta del Setaccio Nero. Una ad una le anime disincarnate sparirono, come se fossero state cancellate. Per quanto riguarda i coltivatori con corpi in carne ed ossa invece, vennero fatti a pezzi dalle increspature di passaggio. Decine di migliaia di discepoli della setta del Setaccio Nero… morirono corpo e anima.


“La tua Incarnazione Demoniaca del Demone di Sangue è abbastanza buona!” disse l’uomo vestito di nero ,della setta della Spada Solitaria, con voce tranquilla avanzando e arrivando direttamente di fronte Meng Hao. Nonostante la sua mano fosse chiaramente vuota uno scioccante qi di spada si materializzò improvvisamente e tagliò verso Meng Hao.


Prima che il qi di spada potesse discendere completamente, si sentì echeggiare un freddo sbuffo dalla setta del Demone di Sangue. Una figura color sangue appari dal nulla di fronte Meng Hao. Era niente meno che il Patriarca Demone di Sangue.


“Com'è insensato bullizzare la nuova generazione!” disse. “Vuoi combattere? Combattiamo!”


BOOOMMM!


Il Patriarca Demone di Sangue e l’uomo vestito di nero della setta della Spada Solitaria ascesero nell'aria e iniziarono immediatamente a combattere. Nello stesso momento, il vecchio uomo dai capelli rossi della setta del Gelo Dorato, il terzo Patriarca del clan Li e il Patriarca Sei-Dao iniziarono a volare. Sei-Dao lanciò un occhiata omicida all'Incarnazione Demoniaca sotto il controllo di Meng Hao, sbuffò freddamente, e poi ascese verso il Patriarca Demone di Sangue completamente ignorando l’Incarnazione.


Fu in questo momento, che altre tre figure color sangue si lanciarono fuori dalla setta del Demone di Sangue. Ogni singola figura aveva le identiche sembianze del Patriarca Demone di Sangue e ognuna di esse si scagliò verso una delle tre persone appena ascese.


Adesso erano presenti quattro cloni del Patriarca Demone di Sangue. Quattro incredibili cloni, che combattevano quattro dei Patriarchi più forti del Dominio Meridionale.


Esplosioni riempirono l’aria e la battaglia sovrastante causò curvature e distorsioni nell'aria. Era difficile per chiunque guardasse riuscire a vedere chiaramente cosa succedeva, ma erano in grado di accorgersi che il cielo stesso era sul punto di cadere. L’intensa battaglia poteva chiaramente scuotere persino i cieli.


“Uccideteli!!” Quasi nello stesso istante in cui i Patriarchi erano bloccati nella battaglia decisiva in alto, il resto delle forze dei quattro grandi poteri iniziò la battaglia. Centinaia di migliaia di coltivatori corsero direttamente contro l’Incarnazione Demoniaca controllata da Meng Hao.


Tra le loro fila c’era un esperto al principio dello stadio della Ricerca del Dao della setta della Spada Solitaria e una marionetta della setta del Gelo Dorato, formata da esperti al grado della Recisione dello Spirito, che emanava l’aura del rango della Recisione dello Spirito. Il Clan Li aveva ancor più formazioni di incantesimi che giravano intorno. Sfortunatamente per la setta del Setaccio Nero, avevano sostenuto ingenti perdite.


L'intento omicida apparì negli occhi di Meng Hao mentre mandava avanti sfacciatamente l’Incarnazione Demoniaca a dare battaglia ai quattro poteri.


All'interno dell’Incarnazione Demoniaca, gli occhi dei 100,000 discepoli della setta del Demone di Sangue erano di un rosso acceso. Loro erano la prima formazione di incantesimo della setta del Demone di Sangue, che non poteva essere facilmente distrutta. Se fosse stata distrutta, la setta del Demone di Sangue sarebbe stata vulnerabile al mondo esterno.


“Alla Morte!”


L’Incarnazione Demoniaca emanava energia del Principio della Ricerca del Dao mentre ringhiava verso la battaglia contro le centinaia di migliaia di coltivatori che la circondavano.


Erano rimasti solo quattro serpenti di fulmini, riempiti di coltivatori solitari con gli occhi assetati di sangue, che volavano per aria lanciando occasionalmente qualche attacco. Per quanto riguarda la setta del Setaccio Nero invece era in disarmonia e non aveva più abbastanza forze per continuare la battaglia.


Comunque questo non valeva per la setta della Spada Solitaria. Sotto la guida dell’esperto al Principio della Ricerca del Dao, 100,000 spade volanti esplosero in attacco, trasformandosi in uno scioccante potere che bersagliava continuamente Meng Hao.


L’esperto al Principio della Ricerca del Dao era infatti in grado di combattere direttamente contro Meng Hao e l’Incarnazione Demoniaca. Divenne così la forza primaria nella battaglia, spalleggiato dal potere di dieci coltivatori alla Recisione dello Spirito della setta della Spada Solitaria.


Gli esperti alla Recisione dello Spirito della setta del Gelo Dorato si erano uniti nella formazione di una marionetta, che anch'essa emanava l’aura di Ricerca del Dao. Ogni attacco faceva ribollire le nuvole in cielo. Unendo le forze con il coltivatore al principio della Ricerca del Dao della setta della Spada Solitaria riuscirono a bloccare Meng Hao e l’Incarnazione Demoniaca.


Il Clan Li invece cercava di danneggiare Meng Hao meno apertamente. Volavano intorno al perimetro, circondando l’area con innumerevoli formazioni di incantesimi. Alcune venivano usate per bloccare l’Incarnazione Demoniaca, altre si autodistruggevano. Una pressione incredibile gravava sulle spalle di Meng Hao.


Ogni volta che Meng Hao attaccava, ogni volta che le due parti si scontravano tanti dei coltivatori all'interno dell’Incarnazione Demoniaca sputavano sangue. In un'occasione, l’esperto al principio della Ricerca Del Dao della setta della Spada Solitaria e la marionetta della setta del Gelo Dorato combinarono i loro attacchi e colpirono l’Incarnazione Demoniaca con una forza in grado di scuotere la terra. 20,000 dei coltivatori all'interno dell’Incarnazione non furono in grado di sostenere la forza dell’impatto e i loro corpi esplosero in un istante.


L’Incarnazione Demoniaca iniziò a perdere sangue, che formò una pioggia rossa che si riversò sul terreno.


Ciononostante, anche le forze dei quattro grandi poteri stavano pagando un grave prezzo.


Nel lasso di tempo di tre giorni, un terzo dei coltivatori della setta del Gelo Dorato morì, seguiti dal venti percento delle forze della setta della Spada Solitaria. La setta del Setaccio Nero era stata completamente menomata e anche il Clan Li aveva perso il venti percento delle proprie forze.


Per quanto riguarda i coltivatori solitari invece, Meng Hao non aveva tempo di occuparsi direttamente di loro, ma nonostante questo, dei quattro serpenti di fulmini rimasti un altro venne distrutto.


Fino a questo momento i quattro grandi poteri avevano sofferto una perdita di 200,000 individui.


Meng Hao resistette a denti stretti. Se il suo braccio destro non avesse posseduto la forza della Ricerca del Dao, non sarebbe riuscito a resistere fino a questo punto. Sollevò la sua mano destra e colpì con un pugno la marionetta della setta del Gelo Dorato, che tremò all'indietro quasi sul punto di collassare. Improvvisamente però appari il coltivatore al principio della Ricerca del Dao e bloccò Meng Hao con un colpo della sua manica.


Innumerevoli formazioni di incantesimi introno a lui detonarono, e nel mezzo delle esplosioni 100,000 spadoni infilzarono l’Incarnazione Demoniaca di Meng Hao.


“Sparite!” ruggì Meng Hao con voce roca. L’Incarnazione Demoniaca fece collisione con la setta del Gelo Dorato e dovunque passava si andava a formare una scia di frammenti di innumerevoli marionette dei coltivatori della setta del Gelo Dorato.


“Formazione della Spada Solitaria!” Raggi luminosi apparirono negli occhi dei discepoli della setta della Spada Solitaria. Tutti loro iniziarono a comporre incantesimi, poi strinsero saldamente le loro spade mentre i loro corpi iniziarono a risplendere intensamente, come se fossero stati delle spade che luccicavano nella luce. Ogni singola persona sembrò trasformarsi in una spada che volò su nell'aria. Sorprendentemente le spade iniziarono a intrecciarsi in un enorme formazione di spade!


La formazione di spade si muoveva nell'aria, prendendo la forma di uno spadone gigante che tagliò verso Meng Hao.


“Perle Bianca e Nera! Nona Montagna!” Meng Hao scosse la sua mano sinistra e la Nona Montagna fece collisione con lo spadone. La montagna tremò e poi collassò, ma lo stesso accadde alla Formazione della Spada Solitaria!


Meng Hao fece ritirare l’Incarnazione Demoniaca. Dei restanti 80,000 coltivatori all'interno, 10,000 non furono in grado di sostenere la forza del colpo ed esplosero. Nello stesso istante appari l’esperto al principio della Ricerca del Dao della setta della Spada Solitaria. La sua mano compì un fulmineo incantesimo che fece apparire una nebbia verde amorfa, all'interno di cui c’era una spina velenosa. Poi puntò con la sua mano in modo da far circondare l’Incarnazione Demoniaca dalla nebbia.


Simultaneamente, la spina velenosa venne scagliata in avanti penetrando direttamente nell'Incarnazione Demoniaca. Mentre passava attraverso, grida raccapriccianti risuonarono nelle orecchie di Meng Hao.


Meng Hao chiuse la sua mano formando un pugno e immediatamente colpì. L’esperto al principio della Ricerca del Dao aggrottò le sopracciglia, poi sbuffo freddamente e compì un altro incantesimo. Si sentirono dei rombi mentre il suo corpo spariva, poi riappari a tremila metri di distanza. La sua faccia era leggermente pallida, chiaramente nonostante avesse evitato il pugno aveva comunque sofferto delle ferite.


“Tutti quanti, al'’attacco!” urlò. Mentre la sua voce riecheggiava, puntò su nel cielo. “Spada di Bamboo!”


Una striscia di luce verde venne espulsa dal suo dito, che poi si trasformò in un piccolo germoglio di bamboo. Poi crebbe rapidamente, trasformandosi in un gambo di bamboo. Il gambo infine perse le sue foglie trasformandosi in una spada di bamboo!


C’erano alcuni coltivatori esperti intorno che iniziarono a urlare sotto shock.


“Il tesoro prezioso della setta della Spada Solitaria!!”


“Ho sentito parlare di questo tesoro prezioso!”


La marionetta più forte della setta del Gelo Dorato sbuffò freddamente, poi compì un incantesimo con la mano destra. Stirò la sua mano destra all'infuori e fece un gesto di presa, dove un pezzo di pietra grande quanto una mano usci fuori. In seguito crebbe rapidamente trasformandosi in una montagna alta 3,000 metri.


Era completamente nera eccetto un singolo carattere dorato sul lato.


Terminazione!


Monte Terminazione!


Questo era il tesoro prezioso della setta del Gelo Dorato, famoso in nome quanto la spada di bamboo della setta della Spada Solitaria!


Il quinto Patriarca Li, che aveva una base di coltivazione al grande cerchio della Terza Recisione, che per tutto il tempo aveva volato in giro attivando le formazioni di incantesimi, vedendo gli ultimi sviluppi cacciò fuori una bussola Feng Shui rosa e poi fece pressione sulla sua superficie.


Immediatamente il terreno iniziò a tremare e molteplici colonne di luce rosa vennero innalzate su nell'aria.


“Muori!!”


La spada di bamboo della setta della Spada Solitaria sembrò separare i cieli, trasformandosi in un raggio di luce verde che partì verso Meng Hao. Il Monte Terminazione della setta del Gelo Dorato iniziò a roteare, emettendo una pressione schiacciante mentre si univa al raggio di luce verde nell'attacco a Meng Hao.


Meng Hao impallidì e le Perle Nera e Bianca accompagnate dalla Nona Montagna apparvero nuovamente. Scosse la mano destra e richiamò il pieno potere della sua base di coltivazione per colpire con tutta la forza che aveva in corpo.


BOOM!


L’Incarnazione Demoniaca ripiegò. Con un lampo di luce verde si aprì un'enorme ferita. Il braccio destro dell’Incarnazione Demoniaca fu tagliato via; si trasformò in 10,000 coltivatori a mezz'aria e non appena apparvero, un massiccio potere gli passò attraverso e li fece a pezzi.


BOOM!


Il Monte Terminazione franò all'ingiù e Meng Hao tossì sangue. Una moltitudine di crepe apparvero sull'Incarnazione Demoniaca, iniziando poi ad espandersi. Velocemente numerosi discepoli della setta del Demone di Sangue seduti a gambe incrociate iniziarono ad essere visibili, con espressioni senza speranza che coprivano le loro facce.


BOOM!


L’ultimo colpo arrivò dall'incantesimo di formazione generato dai raggi di luce rosa. Tutto tremò mentre la luce trasformò la terra in un mondo rosa. I raggi di luce poi si rimpicciolirono prendendo la forma di un enorme artiglio rosa, che tagliò verso l’Incarnazione Demoniaca di Meng Hao.


L’Incarnazione Demoniaca fu incapace di reggere il colpo. Sembrò essere sul punto di collassare, e molti dei coltivatori all'interno morirono. Al momento soltanto 30,000 rimasero in vita.


“Ritirata!” urlò Meng Hao. “Tornate alla setta!” Un tremito percorse l’Incarnazione Demoniaca mentre i 30,000 coltivatori vennero espulsi dalla sua schiena.


Meng Hao fu l’ultimo a ritirarsi. Appena si ritirò la sua mano destra scattò formando un incantesimo e poi puntò alla quasi distrutta Incarnazione Demoniaca.


“Detonazione!!”




Nota del Traduttore: Salve a tutti compagni daoisti io sono RogueSword, un nuovo traduttore di ISSTH e fervente seguace di Meng Hao. Il mio obiettivo finale è quello di riuscire a passare a voi lettori tutta la gamma di emozioni, che il caro Er Gen ha racchiuso nella sua opera. Io sono il tipo che quando legge una novel ci si immedesima pesantemente e vorrei che con le mie traduzioni ci riusciste anche voi. All'inizio sicuramente non sarà così ma spero col tempo di riuscirci. Detto questo vi auguro una stupenda lettura e mi raccomando non dimenticate…
Abbiate fede nel Quinto Signore, avrete vita eterna! Quando il Quinto Signore appare, nessuno osa ostacolarlo!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



