---
weight: 7380
title: Capitolo 738 - Un profilo fermo come una Montagna
pubDate: 2025-03-17T11:17:34.973Z
tags:
    - issth
---


Quando la Grande Magia del Demone di Sangue venne eseguita, il vortice dorato mandò quantità infinite di sangue e qi dentro Meng Hao, insieme a meridiani dello spirito e basi di coltivazione.


RUUMMMBBLLLLEEE!


Erano passati soltanto dieci respiri dall'inizio del massacro, ma il corpo di Meng Hao era caduto in pezzi già tre volte. La terza volta accadde a causa di un attacco combinato dell'espero al principio della Ricerca del Dao della setta della Spada Solitaria, la marionetta della setta del Gelo Dorato e decine di migliaia di coltivatori.


Nonostante questo, rifiutò di muoversi e di permettere a qualcuno di entrare dalla fessura.


Quando i discepoli della setta del Sangue del Demone dietro lo scudo videro il suo corpo sul punto di collassare, e il sangue che ricopriva la sua pelle e i suoi vestiti, i loro occhi diventarono color sangue. C’erano persino alcuni del gruppo dei 30,000 sopravvissuti, del primo incantesimo di formazione, che saltarono in piedi e iniziarono a correre verso il campo di battaglia.


“Principe di Sangue!”


“Principe di Sangue, combatteremo insieme a te!!”


Mentre si affrettavano però, Meng Hao mosse la sua manica all'indietro, creando un potente vento che trasportò di nuovo tutti indietro all'interno dello scudo.


“Tutti voi, state indietro!”


Guardò dietro di lui e nei suoi occhi era possibile vedere determinazione. Era uno sguardo che diceva, Questa è la mia battaglia. Per Meng Hao questa era l’unica opzione che potesse lasciargli la coscienza pulita. D'altronde il suo corpo era difficile da distruggere, cosa che non poteva essere detta per quanto riguarda gli altri.


Meng Hao indietreggiò con un'espressione feroce in volto. A questo punto molteplici vortici della Grande Magia del Demone di Sangue erano stati creati nell'area, nove in totale. Tutti i vortici erano color oro ed emanavano un'immensa forza gravitazionale.


I coltivatori che rimasero intrappolati nei vortici potevano solo guardare scioccati mentre i loro corpi avvizzivano rapidamente e la loro base di coltivazione veniva succhiata via.


Ingenti quantità di qi e sangue fluivano verso Meng Hao, che le assorbiva facendo diventare il suo corpo fisico sempre più potente fino a raggiungere livelli incredibili. La sua base di coltivazione continuava a salire allo stesso modo rendendolo… persino più difficile da distruggere.


Uno strano bagliore nacque nei suoi occhi. Non avrebbe permesso a nessuno di oltrepassare il varco nello scudo dietro di lui, nemmeno… passando sul suo cadavere.


BOOM!!


Nonostante le grandi quantità di qi, sangue e basi di coltivazione che lo stavano rinforzando, stava comunque combattendo contro gli assalti di centinaia di migliaia di nemici. C’erano anche potenti esperti nelle loro fila. Sputò sangue dalla bocca e ancora una volta il suo corpo esplose in una nuvola di sangue e carneficina.


In un battito di ciglia però, la nuvola sembrò andare indietro nel tempo e riprendere la forma di Meng Hao. Gli occhi di Meng Hao erano iniettati di sangue mentre ruggiva e ancora una volta usava la Grande Magia del Demone di Sangue.


La Nona Montagna apparì di fronte e discese con un rombo massiccio ed insieme alla formazione di Spade del Tempo venne lanciata con follia nel campo di battaglia. Il Mastino di Sangue non se la stava passando bene e sembrava non riuscire a resistere ancora per molto, con Meng Hao vicino però continuò a combattere.


Meng Hao però non lascerebbe mai il Mastino di Sangue da solo ad affrontare tale pericolo, quindi con un cenno della mano fece rientrare il Mastino nella maschera color sangue. Poi eseguì un incantesimo e un decimo vortice della Grande Magia del Demone di Sangue fece la sua comparsa.


“Se riesco a resistere con la Grande Magia del Demone di Sangue forse c’è la possibilità che il vortice possa raggiungere il punto da riuscire a sostenere la difesa di questo posto a tempo indefinito!” Mentre stringeva i denti i tentacoli del Giglio della Resurrezione si lanciarono dalle sue spalle creando una densa barriera sulla sua parte frontale.


“Cerchi la morte?!” disse qualcuno, insieme ad un freddo sbuffo. Tre coltivatori alla Recisione dello Spirito apparvero stando in piedi su aloni luccicanti che sembravano essere formazioni di incantesimi. Immediatamente attaccarono Meng Hao.


Alle loro spalle c’erano decine di migliaia di coltivatori che eseguivano innumerevoli abilità divine. Se Meng Hao avesse affrontato ognuna di queste magie singolarmente avrebbe potuto semplicemente ignorarle. Il loro numero travolgente però fece offuscare il cielo e tremare la terra.


Sembrava una massiccia inondazione riempita di odio omicida che si abbatteva su Meng Hao.


I tre coltivatori alla Recisione dello Spirito si avvicinarono e l’intento omicida di Meng Hao si intensificò quando realizzò che i tre erano esperti del Clan Li. Eseguì un incantesimo con la mano sinistra e le abilità divine dell’Immortale di Sangue apparvero. Boati riempirono l’aria mentre si fondevano con il Giglio della Resurrezione. Un fiore rosso sangue venne lanciato in difesa contro l’inondazione.


Enormi esplosioni risuonarono mentre Meng Hao rilasciava tutte le sue magie contro il fiume di nemici. Sfortunatamente poteva solo trattenerli temporaneamente . Presto sfondarono le sue difese e i tre coltivatori alla Recisione dello Spirito arrivarono di fronte Meng Hao ruggendo. Mentre si avvicinavano gli aloni sotto i loro piedi lanciavano immagini fantasma che si lanciavano su Meng Hao.


“Sigillo!”


“Sigillo!”


“Sigillo!”


Improvvisamente le immagini fantasma dei tre aloni iniziarono ad emanare uno splendore brillante insieme ad uno scioccante potere sigillante esplosivo. Discesero su Meng Hao pronti a sigillarlo.


Fu in questo preciso momento che altre sei persone fuoriuscirono dalla marea di gente.


Di questi sei individui, tre erano della setta della Spada Solitaria e tre della setta del Gelo Dorato. L’aria intorno a loro si distorse mentre lanciavano le loro tecniche magiche più forti e shoccanti.


“Muori!!”


Nove incredibili coltivatori alla Recisione dello Spirito attaccarono tutti insieme a piena potenza. Inoltre non troppo distanti da loro c’erano l’esperto al principio della Ricerca del Dao della setta della Spada Solitaria e la marionetta della setta del Gelo Dorato, che guardavano Meng Hao come una tigre guarda la sua preda. Non c’era bisogno che attaccassero personalmente al momento; non appena Meng Hao fosse morto o sigillato loro sarebbero potuti entrare dai buchi dello scudo e iniziare il loro massacro.


Non era necessario nemmeno che Meng Hao rimanesse sigillato per un lungo periodo di tempo, alcuni brevi attimi di tempo sarebbero stati tutto quello di cui avevano bisogno.


I discepoli della setta del Demone di Sangue all'interno dello scudo poterono vedere che si stava creando una situazione precaria, perciò la loro ansia non poté che crescere. Li Shiqi guardava la figura di Meng Hao nel mondo esterno, mentre si mordeva il labbro con un'espressione di preoccupazione sul volto.


Wang Youcai era seduto apparentemente in quiete, ma intento omicida bruciava sempre più pesantemente nei suoi occhi. Odiava il fatto che la sua base di coltivazione non fosse sufficiente, e che non possedeva abbastanza talento innato da poter essere un prescelto.


Xu Qing guardava Meng Hao in silenzio, i suoi occhi ricolmi di un affetto che sembrava potesse sciogliere il mondo. Il corrente stato di Meng Hao le faceva doler il cuore con angoscia.


I sei Patriarchi alla Recisione dello Spirito della setta del Demone di Sangue come pure il vecchio gobbo del quinto picco montuoso, guardavano con sguardo assente agli avvenimenti e il Principe di Sangue che avevano inizialmente rifiutato di riconoscere.


Un rombo risuonò all'improvviso dai tre Patriarchi del Clan Li. Gli occhi di Meng Hao iniziarono a risplendere di una luce luminosa, mentre colpiva violentemente con la sua mano destra.


Il colpo fece tremare e scuotere ogni cosa; questo era un colpo del calibro della Ricerca del Dao.


I tre aloni in arrivo tremarono e sembravano sul punto di collassare. Ciononostante riuscirono a continuare l’avanzata e a quel punto Meng Hao prese un respiro profondo. I vortici dorati circostanti si infransero di colpo. La forza dell’autodistruzione succhiò via tutto il qi e il sangue rimanente delle persone intrappolate all'interno, che poi si andarono a fondere all'interno di Meng Hao. Dopo aver assorbito tutto, colpì con un altro pugno.


BANG!


I tre aloni vennero distrutti come se fossero stati erba secca!


Le facce dei tre Patriarchi del Clan Li sbiancarono mentre cercavano di usare abilità divine per difendersi. Nonostante le loro difese però il sangue spruzzò fuori dalle loro bocche e uno di loro strillò miseramente mentre il suo corpo esplose. Sguardi sorpresi apparvero sulle facce dei due rimanenti, che però nel'’istante dopo strinsero i denti e partirono di nuovo all'attacco contro Meng Hao.


“Muori!”


A questo punto i sei coltivatori della setta della Spada Solitaria e la setta del Gelo Dorato stavano accorciando la distanza che li separava da Meng Hao.


Nello stesso momento, grandi quantità di potere ottenuto dalle basi di coltivazione venne assorbito da Meng Hao, che alzò la sua mano destra e puntò verso il cielo facendo apparire la Nona Montagna. Una volta apparsa si spostò immediatamente per combattere tutti gli otto nemici in arrivo.


Boati riecheggiarono e sangue colava dai bordi della bocca di Meng Hao. Un'espressione feroce coprì la sua faccia mentre la Nona Montagna tremò.


“Adesso è la nostra occasione!” disse il coltivatore al principio della Ricerca del Dao. Lui e la marionetta della setta del Gelo Dorato ascesero nell'aria. Nello stesso momento Meng Hao puntò verso entrambi.


“Sigillo del Demone, Ottava Maledizione!”


Qi demoniaco fuoriuscì come tanti fili di seta per circondare i due nemici. Nonostante vennero bloccati solo per un singolo respiro, a Meng Hao bastò per riuscire ad usare la sua abilità divina.


“Distruzione della Nona Montagna!” In quell'istante la Nona Montagna che lo circondava esplose. Gli otto esperti alla Recisione dello Spirito vennero sobbalzati all'indietro, mentre spruzzavano sangue dalle loro bocche. L’esperto al principio della Ricerca del Dao della setta della Spada Solitaria e la marionetta della setta del Gelo Dorato invece vennero bloccati sul posto.


“Uccidetelo!” ruggirono gli otto coltivatori alla Recisione dello Spirito. In risposta, centinaia di migliaia di coltivatori ruggirono e iniziarono a rilasciare abilità divine. Devastanti esplosioni potevano essere udite mentre una pioggia di magie discese su Meng Hao.


L’aria intorno Meng Hao venne distorta mentre lui rimase sul posto, ansimando pesantemente. I suoi occhi di ghiaccio scrutavano la folla. Al momento si poteva vedere il suo profilo immerso nel brillante abbaglio di tecniche magiche e abilità divine di centinaia di migliaia di coltivatori. Il suo Strato Eterno ancora una volta si mise in moto e riuscì a difendere la posizione.


Nessuno passerà!


Dietro di lui, i discepoli della setta del Demone di Sangue guardavano la scena con cuori in fremito. Per tutto il resto delle loro vite non potranno mai dimenticare il profilo del loro Principe di Sangue.


Era un profilo fermo come una montagna!


Sfortunatamente la guerra non era conclusa e il combattimento continuò.


Il tempo passò e tutto procedette praticamente allo stesso modo. In un battito di ciglia erano passati tre giorni. Adesso erano rimasti solo sette giorni al risveglio del secondo se stesso di Meng Hao!


Meng Hao non ricordava esattamente quante volte il suo corpo era caduto in pezzi. Se non fosse stato per il suo Strato Eterno, sarebbe morto da tempo.


Al momento poteva sprigionare più di cinquanta vortici dorati.


Terrificanti quantità di qi e sangue, come anche potere di basi di coltivazione venivano assorbite da Meng Hao. Però, non era abbastanza.


Tremò, con gli occhi iniettati di sangue. Il suo mondo adesso era completamente color sangue.


Durante questi tre giorni Meng Hao finalmente arrivò a comprendere che non c’è nulla di veramente eterno nel mondo. Anche se il suo corpo veniva rigenerato ancora e ancora, la velocità con cui accadeva stava rallentando, e stava iniziando a mostrare persino tracce di avvizzimento.


Dietro di lui, i discepoli della setta del Demone di Sangue videro con occhi rossi mentre il loro Principe di Sangue usava il proprio corpo per bloccare il singolo varco nello scudo. Si sentivano come se delle lame stessero trapassando i loro cuori. Persino qualcuno completamente apatico sarebbe scosso dalla figura di Meng Hao.


Persino i Patriarchi che ingaggiavano battaglia col Patriarca Demone di Sangue erano mossi dalla scena che si stava svolgendo sotto di loro.


Finalmente, dopo tre giorni di massacro silenzio regnava nell'area sottostante. Delle centinaia di migliaia di coltivatori nemici tanti erano morti. Ma il loro numero era enorme, quindi al gruppo nella sua interezza non interessava granché. L’unica cosa che gli interessava era che Meng Hao stava bloccando l’apertura. Era come un dio; con lui che bloccava il passaggio, l’intero esercito era bloccato dall'altra parte.


I vestiti di Meng Hao erano ricolmi di sangue, e la sua era l’espressione di una persona esausta. I suoi occhi erano completamente iniettati di sangue. Per i suoi centinaia di migliaia di avversari era diventato un indimenticabile incubo.


Meng Hao guardava le centinaia di migliaia di coltivatori, e loro guardavano lui in risposta. In verità, arrivati a questo punto tanti di loro avevano iniziato a rispettarlo in segreto.


Lui era un singolo uomo, che difendeva un varco. Poteva avere straordinarie abilità divine e un corpo bizzarro che poteva rigenerarsi,ma nonostante tutto quello che stava facendo richiedeva coraggio.


Stava facendo quello che pochi altri avrebbero potuto fare.


Per di più riuscivano a vedere che nonostante il suo corpo potesse automaticamente guarire, stava mostrando segni di avvizzimento. Stava ovviamente raggiungendo i suoi limiti.


Il vecchio al principio della Ricerca del Dao della setta della Spada Solitaria lo guardò con freddezza, mentre l'intento omicida luccicava nei suoi occhi. “Io non ho ammirato molte persone nella mia vita,” disse. “Da oggi, tu sei uno di quei pochi!”


“Dato che hai una magia misteriosa che ti impedisce di morire, vediamo quanti colpi dei nostri tesori preziosi dell’eredità riesci a resistere!”


“Rilasciate i tesori preziosi dell’eredità!”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter

