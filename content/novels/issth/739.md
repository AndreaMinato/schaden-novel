---
weight: 739
title: Capitolo 739 - Patriarca Quinto Culmine!
pubDate: 2025-03-17T11:17:34.974Z
tags:
    - issth
---


Il tesoro prezioso dell’eredità!


Nella Riserva del Dao di ciascuna Setta c’era una sorta di oggetto prezioso che assicurava che la setta avrebbe continuato ad esistere e svilupparsi e che poteva essere usato anche come minaccia per proteggerla da chi aveva intorno.


La Riserva del Dao della Setta della Spada Solitaria era illimitata. Tuttavia, era la spada di bambù ad minacciare davvero il resto del Dominio Meridionale!


La spada proveniva dai Laghi del Dao Primordiale ed aveva un’energia quasi infinita. Poteva scatenare diverse quantità di potere in base a chi la brandiva e, dopo delle ricerche approfondite, la Setta della Spada Solitaria giunse alla conclusione che il suo potere reale… poteva essere scatenato soltanto da un Immortale.


Sfortunatamente, sebbene nella Setta della Spada Solitaria fossero già comparsi degli Immortali in precedenza, si era trattato solo di falsi Immortali. Riguardo ai veri Immortali… dall'antichità e fino al presente, non ne era mai comparso nemmeno uno in tutto il Dominio Meridionale!


Non era nemmeno necessario parlare de Deserto Occidentale. I veri Immortali erano comparsi soltanto nelle Terre Orientali!


L’esperto allo stadio iniziale della Ricerca del Dao della Setta della Spada Solitaria fece un respiro profondo e sollevò la mano destra. Sorprendentemente, comparve ancora una volta una foglia che iniziò ad ingrandirsi velocemente. In un batter d’occhio, divenne visibile una canna di bambù, dalla quale si staccò lo strato esterno per rivelare… la spada di bambù!


“Questa spada rappresenta soltanto una componente del tesoro principale”, disse con freddezza l’anziano. “Tuttavia, considerato il livello della mia base di Coltivazione, anche se avessi la spada completa riuscirei a brandire soltanto una parte del tuo potere”. Con queste parole, sollevò la spada e nell'area si sollevò un’ondata abbondante di forza vitale. Fu come se ogni cosa fosse diventata verde, e un’infinità di particelle di luce iniziarono a volteggiare. Questa scena era estremamente magnifica.


La marionetta alla Ricerca del Dao della Setta del Gelo Dorato emise una risatina fredda. Sollevò la mano destra e la piccola pietra delle dimensioni di un palmo che aveva in mano si alzò in aria e iniziò a espandersi. In un batter d’occhio, era diventata una montagna alta 3000 metri.


Sprigionava una volontà dominante, che esplose per ricoprire l’area attorno a alla marionetta. Comparvero delle increspature che si trasformarono in fiume, il quale si abbatté su tutta la zona. C’era anche un’aura pulsante che proveniva dalla montagna di pietra.


Questa pietra era anche un tesoro prezioso dell’eredità ed era ancora più autoritaria della spada di bambù della Setta della Spada Solitaria. Ogni cosa al di sotto della montagna sembrava creparsi e frantumarsi.


Il Quinto Patriarca del Clan Li osservava da lontano, con la stessa espressione di sempre ma con gli occhi gelidi e cupi. Agitò la manica e la bussola del Feng Shui decollò. Gli innumerevoli simboli magici sulla bussola del Feng Shui sprofondarono e poi iniziarono a splendere con una luce brillante, dando l’impressione che ci fosse in azione una sorta di legge naturale enigmatica e impossibile da definire.


Queste tre persone non stavano usando i loro tesori principali, ma parti di questi. I tesori veri si trovavano in aria, branditi dai tre Patriarchi che stavano combattendo contro Patriarca Demone di Sangue.


Quando comparvero i tesori preziosi, le centinaia di migliaia di Coltivatori attorno iniziarono lentamente a indietreggiare, cedendo a loro il campo di battaglia e negando a Meng Hao ogni possibilità di usare la Grande Magia del Demone di Sangue.


Le pupille di Meng Hao si restrinsero e dentro di lui si levò un’intensa sensazione di crisi. Tuttavia, la sua espressione rimase calma come sempre. Aveva provato delle sensazioni di pericolo come questa praticamente in ogni momento di questa battaglia.


“Spacca in due!” disse con freddezza l’esperto alla Ricerca del Dao della Setta della Spada Solitaria. La sua mano si abbassò e la Spada di Bambù risucchiò tutta la luce verde che aveva emesso in precedenza e la trasformò in una spada di luce brillante. Questa si alzò in aria si trasformò nella metà di uno spadone verde.


Lo spadone, carico di un’energia incredibile, discese per colpire in direzione di Meng Hao.


Meng Hao alzò lo sguardo.


“Nona Montagna!” disse e comparve la Nona Montagna, ma solo per crollare immediatamente.


Le punte di Spada di Legno del Tempo comparvero e si riunirono in una formazione di spade che iniziò subito a ruotare velocemente. Eppure, anche questa formazione crollò quasi immediatamente.


La Spada di bambù proseguì inesorabile verso Meng Hao, il quale sollevò la testa e gridò, allungando contemporaneamente le braccia davanti a sé. Nella mano sinistra comparve una nebbia bianca e nella mano destra una nebbia nera. Queste si trasformarono nelle Perle Bianca e Nera, che si alzarono in volo per opporre resistenza allo spadone.


Riecheggiò un’esplosione enorme. Lo spadone fremette e le Perle Bianca e Nera tremarono. Meng Hao sputò un grumo di sangue e le perle scomparvero.


Lo spadone sembrava essere sul punto di squarciare Meng Hao quando, all'improvviso, nei suoi occhi comparve un bagliore insanguinato. Il potere della base di Coltivazione esplose, Meng Hao lo concentrò nella sua mano destra e poi colpì con un pugno in direzione della spada in arrivo.


Ogni cosa tremò. La spada si fermò e parve che la mano di Meng Hao sarebbe stata fatta a pezzi. Lui fu schiacciato da una pressione indescrivibile e all'interno del suo corpo si poterono udire dei crepitii. Sembrava quasi che non riuscisse a sopportare l’energia che gravava su di lui.


Lungo il suo corpo comparvero degli squarci. Sebbene guarissero quasi nello stesso momento in cui comparivano, la velocità inarrivabile con cui ne comparivano sempre di più era tale che Meng Hao fu ricoperto di sangue in poco tempo. Sembrava che fosse sul punto di essere fatto a pezzi da un momento all'altro.


Nello stesso momento, la marionetta della Setta del Gelo Dorato sollevò la mano, facendo teletrasportare la montagna di 3000 metri in un punto proprio sopra Meng Hao. Questa iniziò subito a precipitare verso il basso.


BOOM!


Il corpo di Meng Hao andò ancora una volta a pezzi, ed era tenuto insieme solo dallo strato Eterno. Lo spadone continuava ad abbassarsi per colpire, con il Qi della spada che vorticava, facendo frantumare ancora una volta il corpo di Meng Hao. La montagna di roccia continuava la sua discesa, sprigionando una quantità enorme di pressione devastante.


Fu a questo punto che il Quinto Patriarca del Clan Li emise una risatina fredda e agitò la mano, facendo alzare in volo la bussola del Feng Shui.


“Fiamme nere e fuoco infernale, intento omicida raffinato in un’anima!”. Negli occhi dell’uomo comparve un bagliore crudele quando parlò. All'improvviso, dalla bussola del Feng Shui si scatenò un fuoco nero, il quale in seguito si trasformò in numerosi uccelli delle fiamme nere. Ne comparvero un migliaio, i quali sfrecciarono poi verso il corpo di Meng Hao che stava andando a pezzi.


Era evidente che puntassero a tirare un colpo fatale!


Anche con lo Strato Eterno, Meng Hao sarebbe sicuramente morto se avesse affrontato un attacco violento da dei tesori preziosi come questi!


A questo punto, i discepoli della Setta del Demone di Sangue stavano dando di matto.


“Principe di Sangue!!”. Nessuno di loro si tirò indietro. Tutti i discepoli della Setta del Demone di Sangue si trasformarono in raggi di luce quando utilizzarono la massima velocità che potessero raccogliere per sfrecciare in avanti.


Tuttavia, nel momento in cui iniziarono a partire all'attacco, l’anziano con la gobba liberò un sospirò, la sua schiena curva all'improvviso si raddrizzò in parte e i suoi lineamenti cambiarono. Aveva un aspetto diverso dall'anziano di prima.


“Scudo, crolla!”. Protese energicamente le mani davanti a sé e si diffuse un potere indescrivibile. Non appena toccò il quinto strato dello scudo, questo si increspò e poi, in un batter d’occhio, si frantumò in mille pezzi.


L’esplosione liberò una forza crescente incredibile che si diffuse in tutte le direzioni. La sua intensità portò i tre tesori preziosi a fermarsi all'istante. Poi, questi iniziarono a sprigionare delle increspature che fecero tremare la terra e lacerare l’aria.


Sfruttando la forza dell’esplosione, l’uomo con la gobba corse in avanti, raggiungendo la posizione dei tre tesori preziosi in un solo istante. Alzò entrambe le mani e poi le abbassò velocemente.


BOOM!


La sua base di Coltivazione esplose, creando uno scudo enorme che ricoprì Meng Hao e il suo corpo a pezzi. Sembrava che l’anziano stesse usando tutto il potere che riusciva a radunare per proteggere Meng Hao e per dargli il tempo di riprendersi. Riguardo a lui, rispondeva da solo agli attacchi dei tre tesori preziosi.


Lo spadone discese su di lui e il corpo dell’anziano con la gobba tremò. Dalla sua bocca fuoriuscì del sangue e nei suoi occhi comparve uno sguardo feroce. Ancora una volta, la sua schiena curva si raddrizzò e i suoi lineamenti si trasformarono in quelli di un uomo di mezza età. Mentre manteneva la sua posizione, la sua base di Coltivazione all'improvviso mutò e arrivò alla Seconda Recisione.


Vista la breve tregua, il corpo di Meng Hao si fuse ancora una volta e parve che, entro quale istante, sarebbe stato ancora una volta del tutto intero.


Quello fu il momento in cui la montagna si schiacciò completamente. Il volto dell’anziano con la gobba divenne pallido e dal suo corpo schizzò del sangue che produsse qualcosa di simile a una nebbia. La sua schiena gobba si raddrizzò ancora di più, quindi adesso aveva l’aspetto di un giovane.


A questo punto, si era materializzata più della metà del corpo di Meng Hao.


Questo purtroppo avvenne quando giunsero gli uccelli delle fiamme nere. Sotto il loro attacco, l’anziano con la gobba alzò il capo e gridò. Adesso la sua schiena era completamente dritta e lui aveva l’aspetto di un adolescente. La sua base di Coltivazione aumentò ancora e si trovò nella Terza Recisione.


Adesso sembrava avere quattordici o quindici anni. I suoi lineamenti erano affascinanti e la sua energia era aumentata. Al contempo, il suo corpo fu avvolto dalle fiamme. Non fiamme di oscurità, ma fiamme di forza vitale.


Mentre bruciava la forza vitale, la sua base di Coltivazione aumentò ancora una volta, fino a quando non si trovò nello stadio iniziale della Ricerca del Dao, in cui adesso conteneva le leggi della natura.


Stava usando la sua forza vitale per rispondere agli attacchi dei tre oggetti preziosi.


La scena risultava toccante anche per le centinaia di migliaia di Coltivatori Nemici.


“Maestro!!” gridò la sua apprendista, una giovane di bell'aspetto. Le lacrime stavano rigando il suo volto quando si rese conto di cosa avesse deciso di fare.


“Patriarca Quinto Culmine!!”


“Patriarca!”


Mentre i discepoli della Setta del Demone di Sangue osservavano ciò che stava accadendo, i loro cuori tremarono e i loro occhi si riempirono di lacrime.


Bruciare la propria forza vitale in un modo simile avrebbe portato come risultato certo la morte!


Finalmente, il corpo di Meng Hao si ricostituì del tutto, lui aprì gli occhi e vide il ragazzo che stava bruciando la sua forza vitale per dargli il tempo di guarire.


Anche se il suo corpo fisico si era trovato sul punto di disintegrarsi, la sua anima e il suo senso divino si erano conservati, quindi era a conoscenza di tutto ciò che stava accadendo attorno a sé.


“Tu…” disse, con gli occhi pervasi dal dolore.


“Principe di Sangue”, disse il ragazzo, con voce antica e arcaica, “hai già fatto troppo per la Setta del Demone di Sangue. Questa volta, non discutere con me riguardo a chi fa che cosa. Questa volta, lascia che io ti protegga!”. Rise felice, ma il suo corpo tremò mentre rispondeva agli attacchi dei tre tesori preziosi. Anche bruciando la sua forza vitale, non sarebbe riuscito a resistere per molto tempo.


“Vattene da qui!” disse all'improvviso, lanciando un’occhiata a Meng Hao. “Io sto per morire ma, prima che ciò avvenga, macchierò questi tre tesori preziosi così da impedire loro di usarli contro di te, per lo meno temporaneamente. Il Patriarca sta combattendo e anche io… ma presto, tutto dipenderà da te! Vai!”


Meng Hao tremò quando si rese conto che Patriarca Quinto Culmine era già mentalmente pronto a morire e che non avrebbe cambiato idea. Meng Hao ebbe la sensazione che il suo cuore fosse sul punto di lacerarsi, ma nei suoi occhi iniettati di sangue comparve la determinazione e batté immediatamente in ritirata.


Quando attraversò nel quarto strato dello scudo, il ragazzo che in precedenza era stato un anziano sorrise e continuò a bruciare la sua forza vitale.


“Ho vissuto troppo a lungo e ho visto troppe cose…”. Si voltò per guardare la sua apprendista nella Setta del Demone di Sangue. Le rivolse un sorriso gentile, poi chiuse gli occhi. Le fiamme della sua forza vitale che bruciava divennero di un rosso intenso e maestoso. All'improvviso, il suo corpo esplose, liberando delle onde color sangue che colpirono i tesori preziosi e li macchiarono di rosso.


I tesori preziosi divennero immediatamente scuri e tetri, come se fossero stati macchiati i loro spiriti. Iniziarono subito a cadere verso il suolo.


“MAESTRO!!” gridarono i discepoli della vetta della quinta montagna con il cuore spezzato. Le lacrime scorrevano come sangue lungo il volto della giovane di bell'aspetto.


Tutti i discepoli della Setta del Demone di Sangue stavano tremando. La loro precedente disperazione adesso era sparita, sostituita da un odio frenetico.


Adesso non avevano bisogno di alcun discorso d’incoraggiamento. La Setta del Demone di Sangue era come una spada, pronta a uccidere!


Meng Hao alzò lo sguardo e nei suoi occhi divenne visibile un bagliore rosso impressionante.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



