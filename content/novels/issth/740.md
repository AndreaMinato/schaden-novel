---
weight: 7400
title: Capitolo 740 - Il Quarto Livello della Grande Magia del Demone di Sangue!
pubDate: 2025-03-17T11:17:34.974Z
tags:
    - issth
---


Le componenti dei tesori preziosi dell’eredità della Setta della Spada Solitaria, della Setta del Gelo Dorato e del Clan Li furono macchiate e caddero al suolo. Tuttavia, a causa dell’eroismo dimostrato da Patriarca Quinto Culmine, accadde qualcosa che nessuno notò, nemmeno Meng Hao. Emerse all'improvviso un’aura eccezionale attorno al tesoro prezioso dell’eredità della Setta della Spada Solitaria.


All'apparenza, l’aura era sempre stata lì ma era stata sigillata e repressa. Ora che l’oggetto era stato macchiato, il sigillo si era indebolito e aveva permesso che l’aura diventasse per la prima volta visibile.


Sebbene questa spada non fosse il tesoro principale, ma solo una parte di questo, la reazione che era stata scatenata era come una scintilla lanciata su una balla di fieno. Quella scintilla, seppur minuscola, era impossibile da spegnere. Inoltre, colpì anche il tesoro principale nelle mani dell’uomo anziano vestito di nero in alto, il quale al momento era impegnato in uno scontro con il clone di Patriarca Demone di Sangue.


“Che cosa sta succedendo?!” gridò, proprio nel momento in cui stava eseguendo un incantesimo. Accanto a lui c’era il vero tesoro prezioso dell’eredità della Setta della Spada Solitaria, la spada di bambù. In precedenza, era stata affilata come nient’altro ed era riuscita ad emanare una pressione spaventosa. Anche Patriarca Demone di Sangue doveva stare attento alla sua potenza.


Adesso, però, la spada stava emanando un’aura eccezionale. Infatti, si trattava di un’aura… simile al potere del Tempo!


Quando l’aura comparve, la spada di bambù divenne ancora più spaventosa, facendo aumentare la gioia nel cuore dell’uomo in nero della Setta della Spada Solitaria.


Patriarca Demone di Sangue aggrottò le sopracciglia. Poteva diffondere la sua energia tra molti cloni o concentrarla in uno solo. Un solo clone poteva sconfiggere senza difficoltà qualsiasi Coltivatore al culmine della Ricerca del Dao, proprio come aveva fatto lui con Patriarca Sei-Dao.


Ora, però, stava affrontando tre esperti al culmine della Ricerca del Dao, i quali brandivano tutti dei tesori preziosi dell’eredità. Solo aumentando il numero di cloni che stava usando avrebbe potuto affrontare quella grande quantità di nemici.


Inoltre, nel profondo del suo cuore, Patriarca Demone di Sangue aveva la sensazione che qualcuno lo stesso osservando, come se su di lui all'improvviso ci fosse stato uno sguardo fisso che proveniva da una qualche località sconosciuta.


“È un peccato che non possa permettere alla mia anima di lasciare il Laghetto di Sangue…” pensò con un sospiro. Tuttavia, nella sua espressione non era visibile il minimo segno di paura. Era del tutto sicuro che, indipendentemente dagli scontri violenti che sarebbero avvenuti, lui avrebbe potuto risolvere qualsiasi situazione di crisi si fosse presentata.


Quella sicurezza era sempre stata presente nel suo cuore e non era minimamente svanita, a prescindere da quanto fosse sembrata negativa la situazione.


La battaglia a mezz'aria proseguiva mentre lui usava i cloni per combattere contro i tre esperti al culmine della Ricerca del Dao e Patriarca Sei-Dao, il quale aveva usato un’arte segreta per bruciare la sua longevità e ripristinare temporaneamente la sua base di Coltivazione fino al punto in cui avrebbe potuto combattere contro Patriarca Demone di Sangue.


L’odio che provava nel profondo per Patriarca Demone di Sangue si era trasformato in un’ossessione esasperata.


ROMBO!


Anche lo scontro sulla terra stava cambiando.


Con il crollo del quinto strato dello scudo, Patriarca Quinto Culmine che era caduto e le tre componenti dei tesori macchiate, centinaia di migliaia di Coltivatori erano rimasti sconvolti. Allo stesso tempo, la moltitudine di discepoli della Setta del Demone di Sangue era in attesa dietro al quarto strato dello scudo e aveva l’aspetto di spade color sangue mostruose.


“Aprite una breccia!” gridò il Coltivatore allo stadio iniziale della Ricerca del Dao della Setta della Spada Solitaria, con gli occhi che splendevano per il gelo. Si trovava nell'avanguardia, affiancato dalla marionetta della Setta del Gelo Dorato e dal Coltivatore del Clan Li, insieme a un gran numero di esperti alla Recisione dello Spirito. Sfrecciarono tutti verso il quarto strato dello scudo.


“Morite!” centinaia di migliaia di Coltivatori si unirono alla carica, con l’energia che aumentava. Ancora una volta, sembravano come acque in piena pronte a inondare e distruggere la Setta del Demone di Sangue.


All'interno del quarto strato dello scudo, Meng Hao fece un respiro profondo e poi avanzò. Questa volta era seguito dai due Patriarchi Sangue di Ferro, così come dagli oltre diecimila discepoli della Setta del Demone di Sangue, i quali sprigionavano intento omicida.


I loro occhi erano carichi di una fermezza e una determinazione tali che Meng Hao sapeva di non poter far nulla per impedire loro di combattere.


“Dato che è così, oggi combatteremo fino alla fine!”. Alzò lo sguardo e nei suoi occhi splendette un rossore brillante. Le punte di Spada del Tempo vorticarono nell'aria attorno a lui, assumendo la forma di un fiore di loto che sprigionava un potere del Tempo stupefacente. Anche l’aria sembrava essere interessata da quel potere.


Nello stesso momento, attorno a Meng Hao divenne visibile un debole bagliore color sangue. Questo inizialmente comparve sotto forma di quella che sembrava essere un’immagine fantasma ma, quando avanzò, fu evidente che si trattava di un Clone di Sangue!


Il Clone di Sangue del Clan Ji!


“COMBATTI!”. La mano destra di Meng Hao eseguì un incantesimo con un rapido movimento e la Formazione di Spade del Tempo sfrecciò in avanti. Gli occhi del Clone di Sangue brillarono e nel cielo sfrecciò un bagliore color sangue, seguito da una volontà malvagia. Questa si trasformò poi in una scia rossa che piombò su di un Coltivatore dopo l’altro.


Ogni volta che piombava su qualcuno, la sua vittima tremava e lanciava un grido disperato. Era necessario solo un istante affinché il sangue di quella persona venisse prosciugato completamente. Dopo essere diventata un involucro disidratato, il Clone di Sangue si sarebbe alzato in volo come se avesse appena gustato un sontuoso pasto. Dopodiché sfrecciava avidamente verso la vittima successiva.


A poco a poco, nel Clone di Sangue sembrava essersi risvegliata una parte di coscienza, il che era anche una delle ragioni per cui Meng Hao era titubante nell'usarlo in battaglia.


In altre occasioni aveva dovuto affrontare la resistenza opposta dal Clone di Sangue ed era certo che più sangue assorbiva, più sarebbe stato difficile controllarlo. C’era, infatti, anche la possibilità che si ribellasse.


Adesso, però, in questa battaglia, Meng Hao non poteva concedersi il lusso di preoccuparsi del futuro. Pertanto, il Clone di Sangue era comparso nello scontro e il bagliore di sangue che sprigionava si era levato al cielo. Il Clone di Sangue… poteva essere considerato immortale e aveva un aspetto bizzarro. Sebbene non avesse ucciso un gran numero di nemici, la vista di tutto questo fece allarmare diverse persone sul campo di battaglia e le lasciò sbigottite.


“Ma che cos'è!?!?”


“Non fatevi toccare da quel coso color sangue! È malvagio!”


“La Setta del Demone di Sangue coltiva soltanto la magia del Demone. Delle arti magiche malvagie come quella sono il motivo per cui la Setta del Demone di Sangue merita di essere distrutta!”


Le urla agghiaccianti, le grida di rabbia, gli strilli di follia e il suono delle esplosioni si fusero in onde sonore che fecero tremare tutto il campo di battaglia.


Nella cacofonia del rumore, i due Patriarchi Sangue di Ferro e i diecimila discepoli della Setta del Demone di Sangue affrontarono il nemico con decisione.


Riguardo a Meng Hao, immobilizzò da solo il Patriarca allo stadio iniziale della Ricerca del Dao della Setta della Spada Solitaria, la marionetta della Setta del Gelo Dorato e il Coltivatore del Clan Li, così come diversi esperti alla Recisione dello Spirito. I vortici dorati del terzo livello della Grande Magia del Demone di Sangue turbinarono in tutte le direzioni. Con l’uso delle diverse tecniche magiche, si assicurò che questi avversari forti non potessero evadere da quell'area.


Il compito per Meng Hao era estenuante, soprattutto contro l’anziano della Setta della Spada Solitaria, il quale sbuffò con freddezza e scatenò la legge naturale. Poi avanzò e comparve accanto ai due Patriarchi Sangue di Ferro, verso cui lanciò un attacco mortale.


Negli occhi di Meng Hao balenò l’intento omicida.


“Detonazione!” gridò, facendo esplodere una delle punte di Spada del Tempo presenti nella Formazione di Spade di Loto. Il potere del Tempo si propagò, trasformandosi in una tempesta che si diffuse in ogni direzione.


Gli esperti al culmine della Ricerca del Dao erano in grado di trascurare una tempesta del Tempo così, ma non un Coltivatore allo stadio iniziale della Ricerca del Dao. Il volto dell’anziano tremolò e impose a se stesso di fermarsi, poi batté in ritirata.


“Coltivatori alla Recisione dello Spirito!” disse. “Nuovi ordini. Immobilizzatelo nell'immediato!”


I Coltivatori alla Recisione dello Spirito della Setta della Spada Solitaria sfrecciarono subito in avanti. Anche la marionetta della Setta del Gelo Dorato e il Coltivatore del Clan Li diedero degli ordini simili. Ci volle solo un istante prima che numerosi Coltivatori alla Recisione dello Spirito partissero all'attacco verso Meng Hao, scatenando delle abilità divine e delle tecniche magiche per ostacolarlo.


Nello stesso momento, gli occhi della marionetta della Setta del Gelo Dorato balenarono quando questa cercò di volare oltre la posizione di Meng Hao. Anche il Coltivatore del Clan Li stava cercando di fare lo stesso.


Fu a questo punto che negli occhi di Meng Hao comparve un bagliore gelido.


“Detonazione. Detonazione! DETONAZIONE!”


Tre punte di Spada del Tempo esplosero in rapida successione. La marionetta della Setta del Gelo Dorato e il Coltivatore del Clan Li furono costretti a fermarsi mentre le tempeste del Tempo imperversavano in tutte le direzioni.


Meng Hao non badò a spese in questa battaglia. Avanzò e sul suo volto comparve un’espressione feroce quando agitò la mano.


“DETONAZIONE!”. Delle punte di Spada di Legno del Tempo rimaste, cinque esplosero, lasciandone così soltanto una. Un’enorme tempesta di energia del Tempo si levò in tutte le direzioni, facendo tuonare e tremare tutto il campo di battaglia.


Si poterono udire delle grida disperate quando i corpi degli esperti alla Recisione dello Spirito invecchiarono rapidamente. Diversi di loro esaurirono la longevità e morirono, e gli altri batterono in ritirata alla massima velocità. Tuttavia, proprio mentre indietreggiavano, Meng Hao si trasformò in un fumo verde che sparì per poi ricomparire alle spalle di uno degli uomini. La sua mano destra scattò in avanti e si poté udire uno scricchiolio quando un collo venne distrutto. Un altro tremolio, un pugno. Un altro nemico ucciso.


L’ombra di Meng Hao balenava avanti e indietro e, soltanto nello spazio di qualche respiro, aveva ucciso sette Coltivatori alla Recisione dello Spirito.


In questo momento, la tempesta del Tempo era svanita. L’esperto allo stadio iniziale della Ricerca del Dao della Setta della Spada Solitaria, la marionetta della Setta del Gelo Dorato e il Coltivatore del Clan Li unirono le forze, liberando le loro abilità divine più potenti in un attacco stupefacente che minacciò di inondare Meng Hao.


BANG!


Il corpo di Meng Hao crollò, poi si formò nuovamente. Il suo volto era pallido e lui ebbe il forte presentimento che, se il suo corpo avesse continuato ad andare a pezzi in quel modo, allora non ci sarebbe voluto molto… prima di morire davvero.


In questo momento, molti dei discepoli della Setta del Demone di Sangue sul campo di battaglia erano stati uccisi, i loro corpi erano morti e le loro Anime Nascenti distrutte. Prima di morire, la maggior parte di loro aveva scelto di auto distruggersi, facendo così schizzare il sangue lungo tutto il campo di battaglia come fosse stata una distesa di fiori rossi.


Il coraggio dimostrato era grandioso e spettacolare! All'interno del quarto strato dello scudo, gli occhi del resto dei discepoli della Setta del Demone di Sangue erano iniettati di sangue. Decine di migliaia di discepoli si alzarono in volo, insieme ai tre Patriarchi Fiamma del Demone. Tuttavia, considerando che si trovarono ad affrontare centinaia di migliaia di nemici, la cosa migliore che potessero fare era trattenerli per un po’ di tempo. Anche in questo caso, non sarebbero riusciti a resistere a lungo.


Anche Meng Hao fu lentamente costretto ad indietreggiare sotto l’attacco continuo della Setta della Spada Solitaria, della Setta del Gelo Dorato e degli esperti del Clan Li.


La Nona Montagna era crollata.


Non era più in grado di brandire le Perle Bianca e Nera.


Aveva detonato tutta la Formazione di Spade del Tempo.


I tentacoli del suo tesoro alla Recisione dello Spirito, il Giglio della Resurrezione, erano stati recisi e questo si trovava in uno stato pietoso.


Il suo stesso corpo era estremamente debole!


Aveva usato più e più volte la Grande Magia del Demone di Sangue ma, in questo momento, ogni volta che comparivano le luci colorate, le persone in quella zona era preparate e scappavano velocemente.


Riguardo all'esperto allo stadio iniziale della Ricerca del Dao della Setta della Spada Solitaria, la marionetta della Setta del Gelo Dorato e il Coltivatore del Clan Li, il terzo livello della Grande Magia del Demone di Sangue non era abbastanza forte da immobilizzarli completamente.


“Il Patriarca ha detto che il quarto livello della Grande Magia del Demone di Sangue era sufficiente ad uccidere lo stadio iniziale della Ricerca del Dao”, pensò. “Quarto Livello… devo raggiungere il quarto livello!”. I suoi occhi erano di un rosso intenso mentre indietreggiava, scatenando ancora una volta la Grande Magia del Demone di Sangue e subendo ancora una volta il crollo e il ripristino del suo corpo fisico.


“Mi serve il vortice per girare più velocemente! Se va ad una velocità sufficiente, raggiungerà il quarto livello! Prima del quarto livello non dovrebbe esserci un collo di bottiglia; sono già nello strato dei Meridiani dello Spirito. Mi serve solo che il vortice dorato… giri più velocemente! Molto più velocemente!”. La sua base di Coltivazione esplose di energia quando scatenò la Grande Magia del Demone di Sangue e spinse con forza verso il quarto livello. Nello stesso momento, l’esperto allo stadio iniziale della Recisione dello Spirito della Setta della Spada Solitaria, la marionetta della Setta del Gelo Dorato e il Coltivatore del Clan Li stavano avanzando verso di lui con fare aggressivo…


All'improvviso, la mente di Meng Hao divenne sgombra e ogni cosa attorno a lui parve rallentare. Sollevò la mano e la puntò in avanti.


Comparve improvvisamente un vortice dorato che era dieci volte più grande di qualsiasi vortice precedente. Comparve proprio al di sopra dell’esperto allo stadio iniziale della Ricerca del Dao della Setta della Spada Solitaria, così come al di sopra di un’altra decina di altri Coltivatori attorno a lui.


Il vortice dorato si propagò con una forza gravitazionale frenetica. Sia la base di Coltivazione che il Qi e il sangue furono assorbiti rapidamente, e tutti i Coltivatori all'interno del vortice furono trasformati in cadaveri all'istante, ad eccezione dell’esperto della Setta della Spada Solitaria!


Riguardo a lui, sbuffò con freddezza e fu sul punto di far crollare il vortice quando, all'improvviso, i suoi occhi si spalancarono. D’un tratto si rese conto che questo vortice era diverso da quelli precedenti.


L’intensa forza gravitazionale aveva già risucchiato almeno un terzo della sua base di Coltivazione!


Ma, cosa ancora più importante, si rese conto che… non era in grado di liberarsi! Era completamente bloccato!


“Impossibile!” disse, con voce roca.


La velocità con cui gli oggetti venivano trascinati dalla forza gravitazionale era di gran lunga superiore al terzo livello della Grande Magia del Demone di Sangue. Meng Hao in precedenza era in fase di ritirata ma, adesso, si era fermato e aveva alzato lo sguardo verso l’esperto alla Ricerca del Dao bloccato nel vortice. Nei suoi occhi balenò l’intento omicida.


“Grande Magia del Demone di Sangue! Quarto livello!”


La sua svolta era avvenuta con successo!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



