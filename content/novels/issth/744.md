---
weight: 744
title: Capitolo 744 – Sorgi, Secondo Vero Sé!
pubDate: 2025-03-17T11:17:34.975Z
tags:
    - issth
---


Quando il vecchio con i capelli rossi della Setta del Gelo Dorato vide volar fuori la goccia di sangue, disse altezzosamente: “Patriarca Demone di Sangue, ci stai combattendo tutti allo stesso tempo e ancora vuoi dividere la tua attenzione? Sembra che davvero tu non abbia nessun rispetto per noi tutti.”


Allo stesso tempo, eseguì un incantesimo che fece apparire magicamente numerose marionette attorno a lui. Ognuna di queste era alta trenta metri e sembravano al contempo reali e illusorie. Non appena comparvero, si trasformarono in raggi di luce colorata che sfrecciarono verso il Patriarca Demone di Sangue.


“Patriarca Demone di Sangue, la tua distruzione è imminente” disse il Terzo Patriarca del Clan Li. “Non puoi fuggire dalla nostra rete! Una volta che il Monte Demone di Sangue sarà caduto, il tuo vero io vedrà la luce dei Cieli e sarà distrutto in corpo e spirito!” Sbuffò con disprezzo e poi agitò la mano, cosa che fece emettere alla bussola Feng Shui una luce accecante, oltre a innumerevoli simboli magici. Questi, mentre si gettavano avanti, si unirono a formare strati sovrapposti di formazioni magiche.


Il Patriarca non disse nulla e non si scorgeva neppure una traccia di allarme sul suo viso. La sua espressione era in realtà indifferente. Non importava cosa succedesse, era sicuro di poter cancellare ogni ostacolo.


“Demone di Sangue” disse il clone dell'Immortale dell'Alba a bassa voce. “So fin troppo bene che il tuo vero io non può guardare in faccia la gloria dei Cieli. In origine eri una goccia di sangue che si è trasformata in un Demone e i Cieli possono ritrasformare il tuo vero io in una goccia di sangue. Quello che non so, a questo punto... è quali trucchi ti sono rimasti?” Dietro di lei, i tentacoli del feroce Giglio della Resurrezione illusorio frustavano l'aria, irradiando un'intensa pressione. Si udirono dei rimbombi quando le innumerabili incarnazioni dei tentacoli scattarono a circondare il Patriarca Demone di Sangue.


L'Immortale dell'Alba era il suo avversario più potente, perciò il Patriarca concentrò il sessanta percento della sua attenzione su di lei. L'altro quaranta era diviso tra il Patriarca dai capelli rossi della Setta del Gelo Dorato e il Terzo Patriarca del Clan Li.


Entrambi gli schieramenti si erano immobilizzati a vicenda. Sebbene sembrassero impegnati in una battaglia magica, in realtà, entrambi i lati erano cauti, aspettando che l'altro consumasse abbastanza base di Coltivazione da permettere di usare un colpo fulmineo al momento critico.


In basso, sopra al campo di battaglia echeggiava il fragore. Meng Hao stava in piedi dentro al secondo strato dello scudo con la spada di legno che gli vorticava attorno attraverso l'aria. Da questa giungeva un suono ronzante e degli impulsi di potere del Tempo distorcevano l'aria che la circondava. I discepoli della Setta del Demone di Sangue era tutti dietro il secondo strato e fissavano le centinaia di migliaia di Coltivatori sull'altro lato, così come il vecchio vestito di nero della Setta della Spada Solitaria, che era in preda alla frenesia e stava bruciando la propria longevità per guadagnare potere.


La furia e la frustrazione del vecchio erano impossibili da descrivere; non voleva altro che ammazzare Meng Hao ancora e ancora, per poi riprendersi il prezioso tesoro della Setta della Spada Solitaria.


Mentre attaccava, sebbene non reggesse una spada in mano, la volontà della spada che fuoriusciva dal suo corpo si trasformò in una spada amorfa che colpì ripetutamente di taglio il secondo strato dello scudo.


Gli strati dello scudo a cinque strati della Setta del Demone di Sangue divenivano più forti, più vicini erano alla setta. In più, i contrattacchi degli scudi divenivano ancora più intensi.


Cosa più importante, il secondo strato ora aveva il colore del sangue, grazie alla goccia di sangue del Laghetto di Sangue all'interno del Monte Demone di Sangue. Il suo potere non era qualcosa che si potesse spezzare velocemente.


Per di più, il secondo strato non era stato forato precedentemente dalla foglia; solo il quinto, il quarto e il terzo. Il secondo strato era ancora intatto.


Lo scudo tuonò e si deformò quando l'uomo in nero vi sfogò la propria furia. Tuttavia, lo scudo tenne!


Le forze della Setta del Demone di Sangue sedevano reticenti, così come faceva Meng Hao. Il quale osservava gelido mentre il vecchio in nero attaccava e attaccava. L'intento omicida guizzava nei suoi occhi, cosa che la spada di legno sembrava percepire, cominciando a emettere un ronzio intenso.


BOOM!


Lo scudo vibrò e l'uomo vestito di nero indietreggiò. Sollevò il capo in alto e ruggì a pieni polmoni: “A tutti i Coltivatori, udite il mio comando! Attaccate lo scudo con tutto quello che avete! Distruggetelo!!”


Le centinaia di migliaia di Coltivatori esitarono per un momento. I primi a fare una mossa furono i discepoli della setta della Spada Solitaria; decine di migliaia di spade volanti sibilarono nell'aria in direzione dello scudo. Vennero seguiti dai discepoli della Setta del Gelo Dorato e dai membri del Clan Li. C'erano anche alcuni Coltivatori solitari. Tutti loro scatenarono abilità divine che detonarono contro il secondo strato dello scudo color del sangue.


Un gigantesco boato riempì istantaneamente l'aria. La terra tremò con violenza e la vegetazione vicina venne distrutta. Le montagne furono spianate e tutto terreno venne scavato via per un intero metro dalla forza dell'attacco combinato.


Da lontano si vedeva che la catena montuosa in cui si trovava la Setta del Demone di Sangue era stata schiacciata fino a ridurla a una pianura piatta. La vegetazione nell'area era completamente morta e non esisteva alcuna vita.


Ogni cosa era in rovina, con l'eccezione del suo centro esatto, dove lo scudo color del sangue luccicava vivido. Sebbene si increspasse e deformasse violentemente, non cadeva!


I cinque picchi di montagna della Setta del Demone di Sangue erano ora il centro di tutta l'attenzione.


I contraccolpi delle abilità divine esplosero e anche le forze dell'alleanza subirono dei danni, che fecero tossire sangue e arretrare innumeri Coltivatori. Tuttavia, altri si fecero immediatamente avanti per prenderne il posto.


Un ciclo del genere continuò mentre venivano fatti innumerevoli attacchi.


L'uomo vestito di nero della Setta della Spada Solitaria era particolarmente concentrato sull'attacco. Ogni volta che faceva una mossa, un incommensurabile Qi della spada tuonava contro lo scudo del colore del sangue. Due giorni più tardi, lo scudo cominciava finalmente a mostrare segni di cedimento.


Quando arrivò il terzo giorno si propagarono sempre più crepe. I discepoli della setta sedevano in silenzio e gli occhi di Meng Hao furono attraversati da un lampo.


Alla fine echeggiò il suono di qualcosa che si spezza e innumerevoli crepe si fusero assieme in qualcosa che assomigliava a un'enorme ferita. Il Patriarca in nero della Setta della Spada Solitaria esplose con il potere della Ricerca del Dao. Discese una legge naturale che turbinò su se stessa, trasformandosi in un'incredibile spada Celeste.


Non appena comparve la spada, in alto crepitarono i fulmini e la spada lampeggiò improvvisamente, apparentemente colma con il potere dei lampi mentre sfrecciava verso il secondo strato dello scudo.


BOOOOMMMMMM!


Il secondo strato non riuscì a sostenere il colpo. La spada amorfa lo trafisse e lo scudo si frantumò, mandando in tutte le direzioni un'enorme onda d'urto. I discepoli della Setta del Demone di Sangue e Meng Hao si erano già ritirati dietro il rimanete strato finale.


“Combattiamo, Principe di Sangue!?!?”


“Il momento della fine è arrivato! È meglio caricare e uccidere a nostro piacimento che essere bloccati qui!”


“Se non possiamo evitare di morire, allora moriamo in battaglia!” Gli occhi dei discepoli della setta brillavano rossi e persino gli esperti alla Recisione dello Spirito guardavano nella sua direzione.


Questo primo strato era la linea finale di difesa. Una volta spezzata, la setta sarebbe stata incapace di difendersi. Centinaia di migliaia di Coltivatori avrebbero caricato e quando ciò fosse successo... avrebbero potuto reggere per un po', ma alla fine, sarebbero morti tutti.


Wang Youcai osservò Meng Hao, aspettando la sua decisione.


Anche Li Shiqi guardava Meng Hao. Lui era il Principe di Sangue e aveva guadagnato il rispetto attraverso la sua forza. La sua carica solitaria in battaglia senza alcun pensiero per la propria incolumità gli aveva fatto ottenere la massima stima.


Tutti lo guardavano.


Tuttavia, lo sguardo di Meng Hao... si posò su Xu Qing.


Lei era rimasta in piedi all'esterno della Gola del Principe di Sangue per tutto il tempo a osservare la battaglia. Ora che Meng Hao guardava verso di lei, si voltò per contraccambiare lo sguardo.


In quell'attimo ci furono solo loro due nella Setta del Demone di Sangue, dietro lo scudo della tinta del sangue, circondati dalle esplosioni del mondo esterno. Si guardarono l'un l'altra e Meng Hao poté vedere lo sguardo incoraggiante negli occhi di lei. Così come...


Tu vivi, io vivo. Tu muori, io muoio!


BOOM!


L'onda d'urto per la distruzione del secondo strato si affievolì e il Patriarca vestito di nero si mise alla testa della carica. Una luce sconfinata lo circondava mentre si scagliava all'attacco verso il primo strato dello scudo.


Ovunque echeggiavano le esplosioni. Delle centinaia di migliaia di Coltivatori della forza originale, ne rimanevano solo 200.000 ed erano tutti stanchi e feriti. La battaglia era durata a lungo e indipendentemente da loro o dai discepoli della Setta del Demone di Sangue, era stato uno scontro lungo e violento.


“È quasi finita!”


“Tutto quello che dobbiamo fare è rompere la linea di difesa finale, e la Setta del Demone di Sangue... sarà annientata!”


“Altri quattro giorni! In quattro giorni, non ci sarà più alcuna Setta del Demone di Sangue nel Dominio Meridionale!” Gli occhi dei 200.000 Coltivatori erano rossi. Nonostante le loro ferite, ruggirono e attaccarono lo scudo con tutta la forza che riuscirono a generare.


RUMMMBLLLLLLE!


Lo scudo ondeggiò. Però, il primo strato era ancora più robusto del secondo e possedeva un potere di contrattacco ancora maggiore. Ci volle solo un momento perché salisse in cielo un fragore tonante. Era chiaro che lo scudo non si sarebbe rotto in un breve periodo di tempo.


Sfortunatamente, anche uno scudo ancora più forte non sarebbe stato in grado di reggere molto a lungo sotto l'assalto combinato di 200.000 Coltivatori.


“Principe di Sangue, combattiamo!!” I discepoli della setta all'interno dello scudo si alzarono in piedi. Le loro energie erano pronte e concentrate, il loro istinto omicida sempre più intenso.


Meng Hao rimase silenzioso per un momento, poi strinse i denti e disse: “Aspettate per altri quattro giorni!”


Al suo secondo vero sé occorreva esattamente quel tempo per svegliarsi!


Questi erano gli ultimi quattro giorni!


Meng Hao non aveva modo di stimare quanto, esattamente, sarebbe stato potente il suo secondo vero sé una volta svegliato. Avesse usato altro al posto dell'anima di un Immortale, avrebbe potuto speculare. Ma dato che nel suo secondo vero sé c'era l'anima di un Immortale, non aveva modo di indovinare. Doveva aspettare fino al suo risveglio... per vedere se era davvero in grado di sfidare i Cieli.


“DEVE essere forte!” pensò, guardando oltre lo scudo.


Passò un giorno.


Lo scudo tremava violentemente sotto l'attacco di 200.000 Coltivatori, avvicinandosi al limite. I contrattacchi che colpivano nel mucchio causarono molte ferite serie.


Due giorni!


Lo scudo si increspava e deformava praticamente in ogni punto e tremava persino. In effetti, in alcuni punti erano visibili delle crepe, sebbene si sigillassero velocemente.


Il Patriarca vestito di nero della Setta della Spada Solitaria era all'offensiva; ogni volta che lanciava un attacco, lo scudo sembrava potesse collassare.


Tre giorni!


“SPEZZATI!”


Il frastuono riempì l'aria quando, per la prima volta, si formò una crepa che non poté essere sigillata. Per lo scudo era suonato il rintocco della fine. I 200.000 Coltivatori avevano sopportato i contrattacchi per tre giorni, il che aveva consumato a molti l'abilità di combattere, obbligandoli a ritirarsi dal campo.


I rimanenti ammontavano a oltre 100.000, ma ancora affollavano il campo di battaglia, rendendo virtualmente impossibile vedere la fine dell'esercito. Mentre continuavano ad attaccare, comparvero sempre più cedimenti!


Alla fine, arrivò il quarto giorno!


Ormai, lo scudo color del sangue era coperto di crepe. Molte delle quali si allungavano e univano a formare grossi buchi.


Lo scudo tremava e si udivano suoni di rottura; non sembrava potesse reggere ancora per molto.


Allo stesso tempo, si potevano scorgere negli occhi del nero Patriarca della Setta della Spada Solitaria un intenso istinto omicida e persino la follia. All'improvviso volò in alto nell'aria, per poi agitare la manica. In alto, la legge naturale si trasformò immediatamente in una spada.


Questa era la sua spada della Ricerca del Dao!!


“La Setta del Demone di Sangue verrà eradicata in questo stesso giorno!” gridò il Patriarca. Indicò e la spada rombò mentre sfrecciava verso lo scudo.


I discepoli della Setta del Demone di Sangue erano presi dalla follia. I loro occhi erano rossi ed erano completamente pronti per l'attimo in cui il loro scudo fosse collassato. Dopodiché, avrebbero combattuto fino alla morte.


Tuttavia... mentre ancora la spada amorfa sfrecciava verso lo scudo, un tremito attraversò Meng Hao quando percepì un'aura incredibilmente familiare sorgere dalla Gola del Principe di Sangue.


I suoi occhi luccicarono. Il giorno che stava aspettando era finalmente arrivato.


“Sorgi, secondo vero sé!”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



