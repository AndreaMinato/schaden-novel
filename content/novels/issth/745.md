---
weight: 7450
title: Capitolo 745 – Picco!
pubDate: 2025-03-17T11:17:34.975Z
tags:
    - issth
---


Nella Gola del Principe di Sangue, il secondo vero sé di Meng Hao sedeva a gambe incrociate all'interno della capanna. Un attimo prima, non si poteva rilevare un briciolo d'aura di qualsiasi genere provenire da lui. Sembrava quasi morto, come una statua.


Ora, però, i suoi occhi si aprirono di scatto e al loro interno si poteva scorgere un gelo sconvolgente.


Gradualmente, si riuscì a percepire che emanava una sensazione simile a quella di un Immortale. Lo sguardo nei suoi occhi era diverso da quello di Meng Hao, ma il suo corpo era chiaramente lo stesso.


L'anima era come una spada e il corpo era il fodero. Il potere nascosto all'interno... era il ʻséʼ del Dao del Vero Sé della Magia Demoniaca della Fiamma Morente!


All'improvviso si generarono dal suo corpo le increspature di una base di Coltivazione.


In un batter d'occhio colmarono la Gola del Principe di Sangue. Quando il secondo vero sé prese un respiro, le increspature si ritirarono di nuovo, venendo represse al suo interno.


Il corpo era il Dao e l'anima era la lama. Una lama affilata nascosta in un grande Dao!


Nello stesso istante, tutta la vegetazione della Gola del Principe di Sangue avvizzì e morì. Un gelo sinistro, assieme a un'aura terrificante, circolarono attorno al secondo vero sé.


Alzò lo sguardo e, lentamente... sollevò la mano destra verso il cielo al di sopra della Gola.


In quell'attimo, sembrò come se il tempo stesso si fermasse.


All'esterno della valle, Meng Hao sedeva a occhi chiusi e la sua coscienza si propagava in tutte le direzioni. Al suo fianco, la spada di legno tremava, poi all'improvviso sembrò percepire qualcosa. Subito dopo si fiondò verso il rimanente strato dello scudo.


Mentre emergeva, sbocciò con un raggiante bagliore che era... il potere del Tempo!


Il Tempo era come un fiume che sgorgava improvvisamente dalla spada!


100 anni. 1.000 anni. 5.000 anni... 10.000 anni!


Diecimila anni di tempo fuoriuscirono con violenza dalla spada di legno, trasformandosi in distorsioni dell'aria. Il tempo si fermò improvvisamente, facendo sì che la spada della Ricerca del Dao in avvicinamento... si arrestasse a mezz'aria.


Apparentemente, per passare attraverso il fiume del Tempo, aveva bisogno di passare attraverso 10.000 anni!


I discepoli della Setta del Demone di Sangue erano sconvolti da ciò che vedevano e i più di 100.000 Coltivatori all'esterno dello scudo erano egualmente stupefatti. Tutti gli occhi ora erano concentrati sulla spada di legno.


Quelli del Patriarca in nero della Setta della Spada Solitaria erano completamente iniettati di sangue. L'ira venne riattizzata, infuriando nel suo cuore; questa spada di legno era il prezioso tesoro della setta ed era stata venerata per innumerevoli anni. Eppure, mai avrebbe avuto la possibilità d'immaginare che la spada in realtà nascondesse un potere del Tempo così incredibile!
Sebbene ne avesse visti dei segni quando, prima, la spada di bambù si era spaccata, questa aveva cambiato velocemente proprietario ed era stato riluttante a considerare ulteriormente la faccenda. A quest'ora, il suo cuore era consumato dalla rabbia e dalla frustrazione.


Ora che poteva sentire il potere del Tempo sulla spada di legno, era incapace di trattenere la sua furia. Ruggì e spinse ancora di più la base di Coltivazione. Immediatamente sorse un'energia al picco della Ricerca del Dao, rinforzata dal consumo della sua longevità.


La sua intera persona rassomigliava a una cometa o, per esempio, a una spada affilata come un rasoio che baluginò attraverso l'aria per riapparire vicino alla spada di legno. Opponendosi direttamente al potere del fiume di Tempo, allungò la mano per afferrare la spada.


“Torna qui!” gridò.


Tuttavia, non appena allungò la mano e toccò la spada... il secondo vero sé di Meng Hao si mise in piedi nella Gola del Principe di Sangue. Fece un passo avanti e improvvisamente comparve all'esterno dello scudo, al fianco della spada e la sua mano si alzò lentamente ad afferrarla per l'elsa.


La sua tunica era nera, così come i suoi capelli, ed era davvero molto magro, ma possedeva chiaramente gli stessi tratti facciali di Meng Hao. Però, la sensazione che le persone provarono quando lo osservarono non era quella di quando si guarda una persona. Questo secondo vero sé era gelido come il ghiaccio e mentre levitava in quel punto, emanava un'aria estremamente arrogante, come se guardasse dall'alto con sufficienza tutti gli esseri viventi.


La sua comparsa sulla scena riempì immediatamente di sorpresa i discepoli della Setta del Demone di Sangue. Ansimando, spostarono lo sguardo avanti e indietro tra Meng Hao e il suo secondo vero sé con espressioni vuote.


I più di 100.000 Coltivatori all'esterno erano egualmente stupiti.


“Un clone?” Queste furono le parole che immediatamente apparvero nella mente di tutti.


“Un mero clone?” disse il Patriarca della Setta della Spada Solitaria con gli occhi spalancati. “Muori, tu insignificante...” Era sul punto di scatenare un'abilità divina quando all'improvviso cominciò a tremare e i suoi occhi si spalancarono per l'incredulità e lo stupore.


Non era l'unico stupefatto; i Coltivatori nemici circostanti erano tutti ammutoliti.


Anche quelli della Setta del Demone di Sangue erano completamente storditi.


Questo perché...


Nell'istante in cui il secondo vero sé strinse la spada di legno, la sua base di Coltivazione cominciò ad eruttare.


Prima Recisione. Seconda Recisione. Terza... Ricerca del Dao iniziale!


Un tuono intenso colmò il Cielo e la Terra quando la base di Coltivazione del secondo vero sé ruggì. Ricerca del Dao intermedia. Ricerca del Dao avanzata... su per tutta la strada fino al picco della Ricerca del Dao!!


Questo sviluppo mandò nel caos l'intero campo di battaglia!


Semplicemente mettere piede nella Ricerca del Dao metteva qualcuno al livello del Patriarca di una setta, per quanto riguardava il picco della fase... questi erano degli esperti veramente potenti, le forze più forti persino delle sette più grandi!


Questi venivano persino considerati parte delle Riserve del Dao della setta!


In tutto il Dominio Meridionale, non c'erano neppure dieci persone al picco della Ricerca del Dao!
In tutto il Pianeta Paradiso Meridionale, esistevano meno di cento esperti a questo livello!


Qualsiasi Coltivatore al picco della Ricerca del Dao poteva fare un passo ulteriore e diventare un falso Immortale!


E in questo momento, il secondo vero sé di Meng Hao era fermamente al picco dello stadio della Ricerca del Dao, qualcosa che avrebbe certamente scioccato e stupito chiunque stesse guardando.


Il brusio delle conversazioni sorse immediatamente.


“Com'è possibile!?!?”


“Il picco della Ricerca del Dao! Questo è decisamente il picco della Ricerca del Dao. Questa è la stessa sensazione che mi da il Patriarca della nostra setta! Eccetto che... è persino più forte!!”


“Meng Hao, Meng Hao... Non importa come finisca questa battaglia, c'è un nuovo potente esperto nelle terre del Paradiso Meridionale, e quello è Meng Hao!”


“Come ha fatto a creare un clone come quello? Se il suo clone è al picco della Ricerca del Dao, allora il suo vero io è sicuramente destinato ad avere una base di Coltivazione allo stesso livello!”


Una sorpresa di Meng Hao dopo l'altra li aveva scioccati fin nell'animo. Tutto ciò che era accaduto era qualcosa che non sarebbero mai stati in grado di dimenticare.


I discepoli della Setta del Demone di Sangue cominciarono a chiamare eccitati.


“Principe di Sangue!!”


“Principe di Sangue!!”


Allo stesso tempo, il Patriarca Demone di Sangue e gli altri lassù in aria erano sconvolti, in special modo il Patriarca dai capelli rossi della Setta del Gelo Dorato e il Terzo Patriarca del Clan Li.


“Dannazione!! Come fa quel ragazzino ad avere un clone al picco della Ricerca del Dao!?!?”


Gli occhi dell'Immortale dell'Alba erano spalancati; sapeva che Meng Hao non era una persona qualsiasi, ma questo sviluppo l'aveva lasciata profondamente scioccata. In effetti, questa era la prima volta che la sorprendeva davvero a un livello così indescrivibile.


Gli occhi del Patriarca Demone di Sangue spaziarono al suolo e uno sguardo profondo vi guizzò all'interno.


Gli occhi del Patriarca della Setta della Spada Solitaria baluginarono. Sopprimendo la sua confusione, strinse i denti e disse: “Il picco della Ricerca del Dao? Qual è il problema? Anch'io sono al picco della Ricerca del Dao!”


Allungò la mano in un gesto incantato e immediatamente turbinarono attorno a lui più di 10.000 scie di spade luminose.


Il Cielo e la Terra si oscurarono e le nuvole si agitarono. I fasci di luce vorticavano, facendo sembrare l'intera area come se fosse un mondo di spade.


Il Patriarca vestito di nero indicò il secondo vero sé di Meng Hao, facendo sfrecciare verso di lui tutte le luci!


Il clone levitava a mezz'aria, con i capelli neri che sventolavano e un'espressione glaciale. Teneva la spada di legno nella mano destra e i suoi occhi guizzavano. All'improvviso spinse la mano verso il basso.


La spada di legno tremò immediatamente e cominciò a ronzare. In un batter d'occhio, cominciò a emettere una quantità inesauribile di potere del Tempo!


10.000 anni. 20.000 anni. 30.000 anni...
Il potere del Tempo esplose, accompagnato dall'eccitato ronzio della spada di legno, echeggiando in tutte le direzioni. Fu in quel momento che, dopo tanta attesa, il vero potere della spada di legno poté essere finalmente rivelato.


Quello che stava accadendo proprio ora era qualcosa che persino Meng Hao non poteva fare. Solo il suo secondo vero sé, con la sua base di Coltivazione al picco della Ricerca del Dao, poteva scatenare in questo modo il potere della spada di legno.


40.000 anni. 50.000 anni...


Ogni cosa tremò su e giù. Un fiume di Tempo imperversò attorno al secondo vero sé, una vista completamente scioccante per gli occhi. Per quanto riguardava i 10.000 raggi di luce in avvicinamento, si bloccarono improvvisamente sul posto, incapaci di avanzare anche solo di un pollice.


Ciò che gli stava bloccando la strada era il passaggio del tempo!


L'espressione del nero Patriarca della Setta della Spada Solitaria cadde e una sensazione di pericolo si gonfiò nel suo cuore. Nel frattempo, i più di 100.000 Coltivatori nemici erano tutti esterrefatti.


Su a mezz'aria, il Patriarca dai capelli rossi della Setta del Gelo Dorato e il Terzo Patriarca del Clan Li erano egualmente scossi.


Il secondo vero sé levitava a mezz'aria coi capelli neri e gli abiti neri che svolazzavano. La spada nella sua mano non aveva ancora finito!


Boom!


60.000 anni!


Nell'attimo in cui il fiume del Tempo montò fino a 60.000 anni, il secondo vero sé scattò all'azione.


Colpì con la spada e i 10.000 raggi di luce svanirono all'istante. In un battito di ciglia, passarono attraverso 60.000 anni e smisero di esistere.


“Impossibile!!” annaspò il Patriarca vestito di nero. La sua meraviglia aveva raggiunto l'apice e finalmente arretrò alla massima velocità. Tuttavia, il potere del Tempo lo sfiorò comunque e il suo corpo appassì. In un batter d'occhio, sembrò almeno 10.000 anni più vecchio. Tossì una boccata di sangue e i suoi vestiti sembrarono marcire. Il volto era cereo e la sua espressione era mutata dallo stupore al terrore.


Riusciva a sentire l'ombra della morte incombere su di lui, come se potesse morire in qualsiasi momento.


Il secondo vero sé strinse la presa sulla spada di legno, il suo potere era scioccante. Poteva chiaramente combattere al livello del picco della Ricerca del Dao senza nessun problema.


“L'anima dell'Immortale!” esclamò il Patriarca della Setta della Spada Solitaria. “Questo clone emana le increspature dell'anima di un Immortale!!”


Mentre le parole gli uscivano di bocca, il secondo vero sé avanzò e il Tempo divenne un vento che spazzò su tutto come un fiume. Ovunque passasse, gli esseri viventi marcivano e decadevano.


RUMBLE!!


La spada colpì e il Patriarca della Setta della Spada Solitaria tossì una boccata di sangue. Il suo corpo avvizzì notevolmente e i suoi occhi brillarono per il terrore. Osservò il secondo sé in avvicinamento e arretrò di nuovo. Agitò la mano e, incredibilmente, diecimila fasci di luce della spada scattarono in sua difesa.


Quando queste luci vennero distrutte come legno marcio davanti al clone, echeggiò un fragore. Quest'ultimo alzò una mano e agitò la spada di legno una terza volta. 60.000 anni di potere del Tempo generarono un'onda.
Ogni cosa tremò e la sensazione di pericolo nella mente del Patriarca divenne ancora più intensa. Sfrecciò via verso i 100.000 e più Coltivatori, muovendo all'improvviso le mani verso il terreno. Immediatamente numerosi Coltivatori vennero tirati su, completamente incapaci di controllare i loro corpi mentre venivano lanciati per bloccare il potere del Tempo della spada di legno.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



