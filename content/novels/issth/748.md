---
weight: 7480
title: Capitolo 748 - Il vero sé del Demone di Sangue!
pubDate: 2025-03-17T11:17:34.979Z
tags:
    - issth
---


Una voce antica echeggiò dal Monte Demone di Sangue.


“È tempo di finire questa guerra.”


Esclusi i discepoli della Setta del Demone di Sangue, tutti quanti sul campo di battaglia rimasero bloccati sul posto.


Persino la marionetta del falso Immortale controllata dal Patriarca vestito di nero, che stava infierendo su Meng Hao, si fermò a mezz'aria.


L'uomo anziano dai capelli rossi della setta del Gelo Dorato, il terzo Patriarca del Clan Li, addirittura il clone dell'Immortale dell'Alba, tutti si immobilizzarono come congelati. Non potevano muoversi, ma potevano ancora pensare e le loro menti... erano piene di stupore!


“Il fatto che siate stati in grado di spingermi fino a questo punto dimostra che ho veramente sottostimato voi coltivatori del Dominio Meridionale.” disse la voce antica. Sembrava incredibilmente stanca e, allo stesso tempo, carica di un potente e selvaggio orgoglio.


“Immortale dell'Alba, prima mi hai chiesto perché ero così fiducioso. Bene, ora ho intenzione di mostrarti... esattamente il perché sono così fiducioso.


“Tutti voi credete che ciò che siede nella Grotta dell'Immortale nel Monte Demone di Sangue sia effettivamente il mio vero sé?” Nel momento in cui la voce risuonò, Patriarca Demone di Sangue si alzò lentamente dalla sua posizione a gambe incrociate nel Laghetto di Sangue. Fece un passo in avanti, quindi... camminò fuori dalla Grotta dell'Immortale del Monte Demone di Sangue.


Come mosse un passo sul picco di montagna, un mare di sangue insorse dietro di lui. Era letteralmente un mare, un'enorme quantità di sangue che si sollevò in cielo. In un battito di ciglia, coprì tutto, in modo che qualsiasi cosa... fosse del colore del sangue.


Il cielo di prima non era più visibile, facendo sembrare il mondo come se fosse fatto di sangue. In questo mondo di sangue, in cima al Monte Demone di sangue, stava Patriarca Demone di Sangue avvolto nella sua armatura, e osservando il mondo con occhi antichi.


Il Patriarca dai capelli rossi della Setta del Gelo Dorato tremò, e un'intensa apprensione si fece strada dentro di lui.


Il terzo Patriarca del Clan Li era egualmente stupito e un senso di crisi senza precedenti lo riempì.


Il Clone dell'Immortale dell'Alba aveva indosso un'espressione di stupore mentre realizzava che la sua comprensione di Patriarca Demone di Sangue... era ben lontana dall'essere completa.


Anche la marionetta del falso Immortale controllata dal Patriarca in abiti neri era tremante. La massiccia pressione che pesava su di lui era tale che sapeva che un singolo pensiero avrebbe potuto ucciderlo!


“Impossibile! Come può essere così potente!?!?”


Più in basso sul campo di battaglia, i più di 100,000 coltivatori dei poteri alleati erano interdetti.


“Ci sono molte storie su di me nelle terre del Dominio Meridionale,” disse freddamente Patriarca Demone di Sangue. “Secondo alcune di queste storie, io sono l'incarnazione di una goccia di sangue proveniente da un Demone. È questo il motivo... per cui sono chiamato Patriarca Demone di Sangue.


“Questa storia è vera.” Rimase in piedi in cima al Monte Demone di Sangue, non una sola increspatura veniva emanata dalla sua base di coltivazione. Sembrava, a tutti gli effetti, essere un mortale.


“Eppure, è anche falsa!” Con queste parole, la terra iniziò a tremare. Si aprirono fessure, come se alcune enormi creature si stessero risvegliando sotto alla superficie della terra e stessero per emergere.


“Dico che è vera perché io sono veramente l'incarnazione di una goccia di sangue. E dico che è falsa perché il corpo formato dalla goccia di sangue... non è il mio vero sé!”


I rombi risuonarono mentre le spaccature nella terra divennero ancora più grandi. Tuttavia, i coltivatori erano ancora completamente immobili nella loro posizione iniziale. Anche se la terra fosse caduta da sotto i loro piedi, sarebbero rimasti fluttuanti al loro posto.


Per quanto riguarda i discepoli della Setta del Demone di Sangue, si erano già ritirati fino alla regione dei cinque picchi di montagna. Meng Hao era tra di loro, la sua mente in subbuglio mentre teneva salda al suo fianco Xu Qing.


Gli occhi di Xu King erano di nuovo aperti e stava guardando con orrore.


“La mia fiducia è riposta nel mio vero sé. Non resta molta vita in me, quindi non voglio muovermi…. Tuttavia, questa battaglia vi ha fatto guadagnare il diritto di vedermi.” Nel momento in cui le parole uscirono dalle sue labbra, un rombo intenso si percepì dal terreno.


Tutto venne scosso e, inaspettatamente, una colossale mano fuoriuscì dal terreno. Venne seguita da un braccio di migliaia di metri di lunghezza. Sembrava una montagna all'atto di ergersi, che faceva tremare qualsiasi cosa.


La superficie del terreno collassò mentre apparve una testa. Aveva la pelle color sangue, e un corno che si allungava dalla sua fronte. Indossava un'antica armatura fatiscente. Gli servì soltanto un istante... per alzarsi completamente dal suolo!


Era alto circa trentamila metri, completamente cremisi, e ricoperto da innumerevoli e complessi simboli magici..


Era esattamente identico all'Incarnazione Demoniaca della Grande Formazione dell'Incanto del Demone di Sangue che Meng Hao aveva controllato in precedenza, solo più antica e più reale!


Il vecchio uomo dai capelli rossi della Setta del Gelo Dorato sentì la mente in subbuglio. La sua espressione crollò, e iniziò ad ansimare. Accanto a lui, il Patriarca del Clan Li ansimò, i suoi occhi spalancati dallo sconcerto.


Il clone dell'Immortale dell'Alba stava tremando e il Giglio della Resurrezione dietro di lei stava dibattendosi. Anche la marionetta del falso Immortale controllata dal Patriarca in abiti neri stava tremando.


Nell'istante in cui l'enorme figura apparve, il Patriarca Demone di Sangue che stava sul Monte Demone di Sangue avanzò nell'aria, quindi volò per sedersi a gambe incrociate sulla cima dell'enorme testa. Quindi si fuse, lentamente, dentro l'enorme Demone.


Fu a quel punto che gli occhi del Demone si aprirono improvvisamente.


“Questo è il mio vero sé!


“Ero seriamente ferito, e ho scelto questo posto per recuperare le forze. Ho incarnato un clone con una goccia di sangue e formato la Setta del Demone di Sangue.” La sua voce rombò tra le terre come un tuono. In alto, il cielo color sangue scintillò brillante. I più di 100,000 coltivatori stavano tremando sotto shock, persino i più potenti esperti.


Anche Meng Hao era egualmente scosso.


"Sfortunatamente, posso maneggiare solo una frazione del potere che sarei in grado di usare al mio massimo. Sarebbe molto difficile per me ingaggiare un vero Immortale. Tuttavia, uccidere un falso Immortale è un gioco da bambini.” Così dicendo, la sua enorme mano si estese e afferrò il clone dell'Immortale dell'Alba.


Boati riempirono l'aria e il clone dell'Immortale dell'Alba urlò pietosamente. Il Giglio della Resurrezione dietro di lei si contorse mentre lottava per contrattaccare. Riuscì a reggere soltanto per un momento, prima che il suo corpo venisse schiacciato. Lei, insieme al Giglio della Resurrezione, svanirono.


Prima di svanire completamente, la fredda voce senza pietà dell'Immortale dell'Alba si levò: “Demone di Sangue, rifiuto di credere che sarai in grado di mantenere quel corpo di Demone ancora a lungo! Dato che stai morendo, presto il tuo corpo di Demone apparterrà a me!”


“Ah, allora è vero... Sei venuta qui soltanto per il mio corpo di Demone.” A quel punto gli occhi del Demone di Sangue si posarono sul vecchio uomo dai capelli rossi della Setta del Gelo Dorato. Allungò un dito.


Il vecchio uomo tremò, ma non poté fare nulla per difendersi. Il dito del Demone di Sangue lo toccò e fu come se una montagna sconfinata si schiantasse su di lui. Venne immediatamente schiacciato in pezzi, lasciando dietro di lui soltanto la sua Divinità Nascente. La sua espressione era di terrore e disperazione, incapace com'era di fuggire


Proprio quando pensava che sarebbe scomparso per sempre, Demone di Sangue disse calmo: “Ti lascerò vivere.”


Così dicendo, una luce color sangue discese dal cielo color sangue avvolgendo il Patriarca dai capelli rossi e trasformandolo all'istante in qualcosa che assomigliava ad un Clone di Sangue.


Insieme al nuovo corpo venne anche un'espressione vuota, come se le precedenti memorie fossero state cancellate.


“Da questo momento, sarai un Protettore del Dharma della Setta del Demone di Sangue,” disse Patriarca Demone di Sangue, la sua voce calma. Successivamente, il suo sguardo si spostò sul Terzo Patriarca del Clan Li e il suo dito si mosse di nuovo.


Il terzo Patriarca del Clan Li tremò, e il suo corpo esplose. Quando il sangue ed i resti si dissiparono la sua Divinità Nascente volò fuori e fu incasellata in un simile corpo di sangue. Le sue memorie furono cancellate e divenne un altro Protettore del Dharma della Setta del Demone di Sangue.


Patriarca Demone di Sangue sembrò esausto e chiuse gli occhi, come se non avesse abbastanza energie per tenerli aperti. Sembrava che le sue azioni lo stessero mettendo a dura prova.


Dopo un momento, forzò i suoi occhi ad aprirsi e a guardare la marionetta controllata dal Patriarca in abiti neri. “Quindi ci sei tu…. Penso che anche tu sarai un Protettore del Dharma della Setta del Demone di Sangue.”


“Quello lì deve morire!” disse improvvisamente Meng Hao.


Gli occhi del Demone di Sangue tremolarono. Senza altre parole, raggiunse ed afferrò la marionetta del falso Immortale e la strizzò violentemente. Quella che venne distrutta fu in effetti la Divinità Nascente dell'uomo anziano in abiti neri.


Un urlo miserabile si poté sentire quando la sua Divinità Nascente fu completamente obliterata.


Una volta compiute queste azioni, l'enorme Demone di Sangue chiuse gli occhi. Sembrava apparentemente senza forze. Ancora una volta sedette a gambe incrociate e quindi affondò di nuovo nel sottosuolo. L'immagine di Patriarca Demone di Sangue apparve ancora una volta in cima alla sua fronte, sembrava completamente esausto, e circondato da un'aura di morte ancora più forte di prima. Come l'enorme Demone svanì nella terra, Patriarca Demone di Sangue posò un piede sul Monte Demone di Sangue. Come rientrò nella Grotta dell'Immortale lì situata, il mare di sangue che copriva il cielo si affrettò verso la grotta per riformare il Lago di Sangue. Patriarca Demone di Sangue si sedette lentamente a gambe incrociate per meditare.


Fu a questo punto che Meng Hao udì improvvisamente la voce esausta di Patriarca Demone di Sangue nel suo orecchio.


“Non volevo usare il mio vero corpo, è un'incredibile perdita di potere se paragonata a quel poco che mi resta….


“Ma tu… rappresenti una speranza che non posso ignorare….


“Ho bisogno di dormire ora, e non sarò in grado di svegliarmi per almeno altri 100 anni. Magari non mi sveglierò mai. Per quanto riguarda la Setta del Demone di Sangue… la consegno a te…. Fai attenzione all'Immortale dell'Alba. Lei è un Giglio della Resurrezione, e non è un Giglio della Resurrezione…. Inoltre, la grande guerra territoriale sta per arrivare.”


La spaccatura nel suolo si richiuse, e l'incantesimo restrittivo che circondava l'area svanì. I più di 100,000 coltivatori sul campo di battaglia potevano di nuovo muoversi. Tremando, si voltarono a guardare con terrore il Monte Demone di Sangue. Fu impossibile dire chi fosse il primo, ma tutti cominciarono a ritirarsi, spargendosi come uno stormo di uccelli, combattendo tra di loro per essere i primi a sfuggire.


Per quanto riguarda i 70,000 discepoli rimanenti della Setta del Demone di Sangue, il loro intento omicida era ancora più intenso che mai. La loro setta aveva a malapena evitato la completa eradicazione in questa guerra, e non avrebbero mai avuto pace senza aver avuto la loro vendetta..


“Principe di Sangue!!”


“Principe di Sangue!!”


Tutti i discepoli della Setta del Demone di Sangue si voltarono a guardare Meng Hao mentre attendevano la sua decisione su quali sarebbero state le prossime azioni.


Meng Hao guardò gli esausti discepoli della Setta del Demone di Sangue e, dopo un attimo di contemplazione, disse: “I debiti di sangue possono essere pienamente pagati solo CON il sangue! Riposeremo un mese. Dopo di che, io vi guiderò... ad unificare il Dominio Meridionale!”


Il loro intento omicida, insieme alla sete di unificare il Dominio Meridionale trasformò il loro morale in eccitamento e delirio. L'umore avvolse completamente la malconcia Setta del Demone di Sangue!


Nel frattempo, al di fuori della Setta del Demone di Sangue, un vecchio sedeva a gambe incrociate nel cielo. Dietro di lui c'era un calderone per elisir. Aveva un'espressione complicata sul suo volto mentre osservava in basso verso la Setta del Demone di Sangue.


Si trattava del Demone degli Elisir, anche conosciuto come Reverendo Viola dell’Est della Setta del Fato Viola.


“Patriarca Demone di Sangue, hai pagato un prezzo troppo grande per prepararlo a Recidere il Diavolo ed entrare nella Ricerca del Dao. È il mio apprendista, e questa gentilezza da parte tua è qualcosa per cui non avresti dovuto pagare. Mi prendo la responsabilità di ricompensarti.” Dopo una lunga ed intensa occhiata alla Setta del Demone di Sangue, si voltò e svanì.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



