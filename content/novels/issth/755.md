---
weight: 7550
title: Capitolo 755 - Prego Affinché tu Possa Trovare la Felicità
pubDate: 2025-03-17T11:17:34.981Z
tags:
    - issth
---


Quando il Calderone dei Fulmini in mano a Meng Hao iniziò a brillare con luci intense e poi a emettere un boato, Sir Jian rimase basito e nel suo cuore emerse una sensazione negativa. Senza la minima esitazione, strinse la sua mano, con l’idea di trafiggere la testa di Chen Fan con le dita, ferendolo come minaccia per Meng Hao.


Tuttavia, nel momento in cui le sue dita iniziarono a muoversi, un potere incredibilmente impressionante sfrecciò a sua volta nella sua mano. Era come se quello che stringeva non fossero carne e sangue, ma un ferro incandescente. Il contraccolpo gli diede la sensazione che degli aghi stessero trafiggendo il suo palmo. Sir Jian era completamente sconvolto.


Nello stesso momento rimase sorpreso nello scoprire che, anziché fissare Meng Hao come aveva fatto per tutto il tempo, adesso stava guardando Chen Fan.


Con il cuore che martellava, abbassò lentamente lo sguardo e vide che la sua mano era poggiata sulla testa di Meng Hao!


I suoi occhi si spalancarono e la testa si intorpidì. Sfrecciò immediatamente all'indietro, fuori di sé per la paura.


“Che abilità divina è mai questa!?!?!?”. Sir Jian era davvero stupito e anche terrorizzato. Si morse la punta della lingua e sputò del sangue che usò per fuggire ancora più velocemente rispetto a prima.


“Cerchi di scappare?” disse Meng Hao, con gli occhi che balenavano per l’intento omicida. Puntò l’indice sinistro e il suo secondo vero io scatenò immediatamente la Spada di Legno del Tempo. Anche se Sir Jian riusciva a spostarsi più velocemente, non sarebbe comunque stato sufficiente a scappare dalla Spada di Legno del Tempo.


Lo raggiunse in un batter d’occhio, facendo contorcere e distorcere tutto quello che lo circondava. Scioccato, Sir Jian iniziò ad avvizzire rapidamente. Lanciò un grido disperato, durante il quale la Spada di Legno del Tempo trafisse la sua testa.


Ucciso con una spada solitaria!


Ordinata ed efficace, per nulla approssimativa. Il corpo di Sir Jian era avvizzito, la sua Anima Nascente uccisa. Quando cadde, parve quasi che trascorsero diecimila anni; si trasformò velocemente in nient’altro che polvere che fluttuava nel vento.


Non rimase nulla ad indicare la sua esitenza. Era del tutto… morto.


Gli altri due esperti alla Recisione dello Spirito della Setta della Spada Solitaria, insieme alle decine di migliaia di altri discepoli, rimasero in totale silenzio a causa dello shock. I loro volti erano pallidi e trascorse a malapena un istante prima che uno degli esperti alla Recisione dello Spirito si inchinasse e desse il via.


“Principe di Sangue, vorremmo arrenderci alla Setta del Demone di Sangue!”


Gli altri discepoli si inginocchiarono immediatamente, con i cuori che battevano all'impazzata e le voci che tremavano mentre gridavano: “Ossequi, Principe di Sangue!”


Nonostante la paura nelle loro voci, loro erano decine di migliaia e il suono di quel grido formò un’onda sonora che si espanse in tutte le direzioni.


Meng Hao non rispose. Tornò invece a guardare Chen Fan che, abbattuto, era pervaso da un’espressione che tradiva la sua mancanza di interesse per la vita. Per lui, la vita era un dolore di cui voleva liberarsi.


Meng Hao sentì una fitta al cuore quando ripensò al Fratello Anziano che era presente nei suoi ricordi. Quella persona non somigliava a questa. Quella persona andava alla ricerca del Dao con tutto il cuore e aveva delle ambizioni nobili. Sebbene qualche volta fosse un po’ serio e severo, era un eroe che non aveva mai esitato nemmeno per un istante di mettersi davanti a Meng Hao e proteggerlo da ogni pericolo.


Quel Chen Fan vedeva Meng Hao come un Fratello Giovane, qualcuno di cui aveva bisogno di prendersi cura dopo che la Setta era svanita. Era un Fratello Anziano che si preoccupava addirittura che Meng Hao trovasse una moglie.


“Anziano Fratello…” disse Meng Hao, a voce bassa.


Chen Fan rimase in silenzio per un istante prima di alzare lentamente lo sguardo verso Meng Hao. Dopo un momento, si obbligò a sorridere.


“Fratello, sei cresciuto… finalmente posso smettere di preoccuparmi… Sei libero adesso? Se sì, beviamo un po’”.


Meng Hao annuì subito, agitando la mano per congedare i discepoli della Setta della Spada Solitaria e della Setta del Demone di Sangue. Lasciarono tutti la Setta e aspettarono all'esterno, con le gambe incrociate.


L’intera Setta della Spada Solitaria era in silenzio. Meng Hao e Chen Fan si sedettero sulla vetta della montagna, al di sotto dello strano masso. Chen Fan produsse una bottiglia di alcol che poi consegnò a Meng Hao.


Negli occhi di Meng Hao divenne visibile uno sguardo complesso, ma non sapeva nemmeno come iniziare a dargli dei consigli, così si limitò ad accettare la bottiglia e ne bevve un lungo sorso.


L’alcol era forte e bruciava come fuoco mentre scendeva lungo la sua gola.


Chen Fan guardò il masso e disse con voce delicata: “Lei è tua cognata”.


Meng Hao stava seduto in silenzio.


Quando Chen Fan proseguì, sul suo volto iniziarono a scorrere le lacrime.


“Ci siamo promessi che dato che il cammino verso l’Immortalità è disseminato di così tanti ostacoli e colpi di scena, sarebbe stato meglio passare le nostre vite insieme.


“Adesso sta dormendo e potrebbe non svegliarsi per tutta questa vita. Ma poi potrebbe farlo ancora… io resterò qui per accompagnarla. Era questo il nostro accordo.


“Ho deluso il mio maestro. Non ero degno di lui…”. Chen Fan sembrava un anziano. Sul suo volto si riversarono sempre più lacrime.


Aveva pianto di rado, nemmeno quando lui e Shan Ling erano stati catturati e riportati nella Setta. Quando Shan Ling aveva preso la decisione di continuare a dormire, nel suo cuore ci annidarono delle lacrime che non sarebbero mai uscite. La prima volta che aveva pianto davvero era stata quando il suo maestro aveva accettato la punizione al posto suo.


La seconda volta era stata quando il suo maestro era morto.


La terza volta era qui, davanti a Meng Hao.


“Fratello Anziano…” iniziò Meng Hao, ma non era certo di quello che avrebbe dovuto dire, quindi smise di parlare. Dopo un istante, nei suoi occhi comparve uno sguardo determinato. All'improvviso alzò la mano destra e sulla punta del suo dito si formò lentamente una goccia di sangue.


Quando la goccia di sangue comparve, il suo volto impallidì appena. Apparve un bagliore intenso e del colore del sangue, e gli occhi di Chen Fan strabuzzarono. Dopo un istante, nei suoi occhi balenò la comprensione e si alzò in piedi di scatto.


Con un’espressione severa, gridò: “Fratello! Che cosa pensi di fare!? Fermati subito!”


“Fratello, non posso fare molto per aiutarti. L’unica cosa che posso fare è aiutarti a recuperare la tua base di Coltivazione. In questo modo, la tua longevità aumenterà e potrai… potrai avere più tempo per stare con la tua amata”. Con queste parole, fece un gesto con le dita. La sua linfa vitale sfrecciò in avanti ed entrò nella fronte di Chen Fan, che tremò.


Molti anni fa, la sua Anima Nascente era stata danneggiata, crepata; in questo momento, però, sembrava che il tempo stesse scorrendo al contrario. La sua Anima Nascente assorbì il sangue e le crepe si chiusero.


Il sangue non conteneva soltanto una parte della forza vitale di Meng Hao, conteneva anche parte del potere del suo strato Eterno. Fu quel potere che permise alla base di Coltivazione di Chen Fan di ristabilizzarsi.


Certo, Meng Hao aveva soltanto poche gocce di quella linfa vitale. Se si fosse separato da troppe gocce, ciò che dentro di lui era Eterno non lo sarebbe più stato.


Ma Chen Fan era il suo Fratello Anziano. L’amicizia che si era formata tra loro due, e tutto ciò che da quel momento era successo, era tale che Meng Hao nemmeno esitò. Se non avesse dato la sua linfa vitale a Chen Fan, allora voleva dire… che lui non era Meng Hao.


Chen Fan iniziò a tremare e, dopo che trascorse un momento, sputò un grumo enorme di sangue e la sua Anima Nascente tornò all'istante come nuova. Adesso che aveva di nuovo un’Anima Nascente, la sua base di Coltivazione aumentò e i suoi capelli sale e pepe divennero neri.


I suoi lineamenti invecchiati tornarono a essere ancora una volta giovani ed eroici, e non aveva più l’aspetto di un anziano. Era un uomo di mezza età che scoppiava di energia.


Adesso somigliava di più al Chen Fan di cui Meng Hao si ricordava.


Chen Fan guardò Meng Hao a bocca aperta. “Giovane Fratello, tu…”.


“Non c’è bisogno di parlarne”, disse Meng Hao delicatamente. “Tu sei il mio Anziano Fratello…”.


Chen Fan si trattenne e, dopo che trascorse un lungo momento, annuì lentamente. Raccolse la bottiglia di alcol, guardo il masso e iniziò a bere.


Il cielo divenne a poco a poco scuro, e alla fine giunse il sorgere della luna. Quando il sole dell’alba spuntò sulla sua testa all'orizzonte, Meng Hao prese l’iniziativa e iniziò una conversazione. Lui e Chen Fan parlarono della Setta dell’Affidabilità e di tutte le cose che erano successe dopo nel Dominio Meridionale. Parlarono di tutte le cose meravigliose del passato.


Quando il sole fu alto nel cielo, Meng Hao si alzò in piedi.


“Fratello, devo andare adesso… se mai ti stancherai di stare qui, potrai sempre trovarmi nella Setta del Demone di Sangue”.


Chen Fan all'inizio non rispose. Guardò il masso e la donna che giaceva al suo interno con gli occhi chiusi.


“Sei cresciuto”, disse a bassa voce, “e il tuo Fratello Anziano è diventato vecchio… non preoccuparti di me. Segui il tuo cammino… e io seguirò il mio. Resterò qui con lei fino al giorno in cui chiuderò gli occhi una volta per tutte.


“Quando arriverà quel giorno, Fratello… potresti seppellirmi qui? In questo modo potrò guardare il sole nascere e calare per sempre con lei. Se esiste un’altra vita dopo questa… troverò di nuovo questo posto. La vita dopo la vita… aspetterò, fino al giorno in cui si sveglierà”. Si voltò per guardare nel profondo degli occhi di Meng Hao.


“Fratello… stai attento. Il tuo Anziano Fratello non è bravo a fare molte cose, quindi tutto quello che posso fare… è pregare affinché tu possa trovare la tua felicità. Mi auguro che il tuo cammino… ti porti allo splendore!”


Meng Hao fissò Chen Fan e il suo volto fu pervaso da un insieme di emozioni complesse. Ebbe anche una sensazione incredibile nel cuore che lo portò a credere che non si sarebbe mai dimenticato di quella persona della Setta dell’Affidabilità che era così tanto concentrata sulla ricerca del Dao. Non avrebbe mai dimenticato quella persona che stava davanti a lui per proteggerlo. Non sarebbe nemmeno riuscito a dimenticare… l’Anziano Fratello di adesso, che stava qui a raccontare la sua storia con voce delicata.


“Fratello… prenditi cura di te”, disse Meng Hao a bassa voce. Congiunse le mani e fece un inchino profondo, poi si voltò e se ne andò, sospirando tra sé.


Chen Fan era seduto a gambe incrociate e osservava Meng Hao andare via.


“Ling’er, lui è il mio Giovane Fratello. Nel mio cuore, lui è la mia famiglia… Non ho una grande famiglia, solo lui e la Giovane Sorella Xu. Soltanto loro due.


“Se in qualche modo sei ancora consapevole del mondo esterno, allora preghiamo insieme che trovino la loro felicità…”.


Meng Hao volò via dalla Setta della Spada Solitaria. Non appena comparve, i discepoli della Setta della Spada Solitaria e i Coltivatori della Setta del Demone di Sangue si alzarono in piedi, con delle espressioni di profondo rispetto.


Meng Hao guardò in direzione della Setta della Spada Solitaria e disse: “Create dei filamenti dalle vostre anime e fate dei giuramenti di sangue. Dopodiché, potrete rimanere qui e diventare una divisione supplementare della Setta del Demone di Sangue. Tutto rimarrà come prima, anche se i vostri contenitori di giada, gli antichi registri e gli oggetti dell’eredità saranno consegnati alla Setta del Demone di Sangue.


“D’ora in poi, non esisterà più alcuna Setta della Spada Solitaria nel Dominio Meridionale, soltanto una divisione supplementare della Setta del Demone di Sangue.


“L’uomo seduto ai piedi del masso sulla vetta della montagna è il mio Anziano Fratello Chen Fan. Nessuno ha il permesso di mettere nemmeno mezzo piede su quella montagna. Nessuno disobbedirà minimamente a lui”.


I discepoli della Setta della Spada Solitaria espressero il loro entusiasmo. Dal momento in cui avevano accettato di arrendersi, erano pronti ad un qualcosa di simile. I filamenti delle loro anime e i giuramenti di sangue furono coordinati dalla Setta del Demone di Sangue, poi trasformati in contenitori dell’anima che vennero dati a Meng Hao. In seguito, gli oggetti magici e i registri antichi presenti nelle stanze del tesoro furono tirati fuori, così come gli oggetti della loro eredità.


Alla fine, alcuni dei discepoli della Setta del Demone di Sangue furono assegnati alla Setta in modo permanente. Dopo di che…


Meng Hao agitò la manica e la Setta del Demone di Sangue si diresse verso il cielo.


Il loro obiettivo successivo era… la Setta del Gelo Dorato!


Riguardo al suo secondo vero io, questo era già sparito, inviato da Meng Hao in un luogo diverso.


[su_service title="MadOtter" icon="icon: commenting" icon_color="#000000" size="16"] Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]
                                


                                



