---
weight: 7560
title: Capitolo 756 – Ciccio Pazzo!
pubDate: 2025-03-17T11:17:34.981Z
tags:
    - issth
---


Nella Setta del Gelo Dorato, non importava che l'intera setta fosse stata sigillata. I discepoli dovevano fronteggiare delle difficili decisioni.


Dovevano continuare a difendere le loro posizioni o dovevano abbandonare il Dominio Meridionale...?


Dovevano arrendersi alla Setta del Demone di Sangue o morire in battaglia...?


La distruzione della Setta del Setaccio Nero non era nulla di sorprendente. Però, la resa della Setta della Spada Solitaria era stata testimoniata da centinaia di migliaia di Coltivatori del Dominio Meridionale. Le voci si erano diffuse da tempo e persino la sigillata Setta del Gelo Dorato ne aveva avuto notizia.


Non ci volle davvero molto perché la setta diventasse incredibilmente spaventata. Ovviamente, il meno allarmato di tutti era Li Fugui, ma ciononostante, era comunque molto nervoso. I recenti giorni lo trovavano a sospirare con angoscia e in uno smarrimento distinto.


La Setta del Gelo Dorato l'aveva trattato bene, molto bene, sin dall'inizio. Gli erano state date molte bellissime amanti, cosa che lo lasciava esausto, ma felice... Dall'altra parte, Meng Hao era suo fratello sin dai loro giorni nella Setta dell'Affidabilità.


Si erano uniti alla setta assieme come discepoli della Fazione Esterna. Avevano catturato polli selvatici da mangiare e avevano persino gestito un negozio assieme. Meng Hao l'aveva protetto e questo era qualcosa che non avrebbe mai dimenticato.


Loro due erano veramente fratelli.


Ora, però, si trovava in una posizione scomoda ed era alquanto confuso su cosa fare. Suo fratello era per strada e voleva distruggere la Setta del Gelo Dorato e lui non era sicuro su come gestire la situazione.


Alcuni giorni dopo la resa della Setta della Spada Solitaria, il solo esperto alla Recisione dello Spirito della Setta del Gelo Dorato, insieme al maestro di Li Fugui, venne personalmente a discutere la faccenda.


“Perorare una pace?” disse Ciccio, boccheggiando per la sorpresa davanti al Patriarca alla Recisione dello Spirito, il quale appariva piuttosto esausto.


“Tu hai una buona relazione con Meng Hao. Lui è il tipo di persona che... nonostante sia crudele e senza pietà, in grado di portare a termine orrendi massacri e con una imperscrutabilmente alta base di Coltivazione, è comunque... qualcuno che tiene alle amicizie passate.


“Possiamo esserne certi dalle notizie riguardo la Setta della Spada Solitaria. Basandoci su quello che è successo con Chen Fan, è possibile intuire un pochino di quello che pensa Meng Hao.


“Li Fugui, pensaci. Come ti ha trattato la setta sin da quando ti sei unito? Ora stiamo per fronteggiare una catastrofe imminente. Speriamo che tu possa farti coraggiosamente avanti e usare la tua amicizia con Meng Hao per aiutarci a superare questa tempesta!


“La Setta del Gelo Dorato è disposta ad arrendersi. La nostra sola richiesta è di non diventare un ramo ausiliario, ma alleati!


“Faremo tutto ciò che è in nostro potere per assecondare la Setta del Demone di Sangue, ma vogliamo preservare il nucleo delle nostre dottrine e delle nostre tecniche Daoiste, così che la nostra setta non venga spazzata via dal Dominio Meridionale. E forse, fra molti anni, potremo di nuovo salire alla ribalta. Dobbiamo lottare per questa possibilità.”


Il solo Patriarca alla Recisione dello Spirito della Setta del Gelo Dorato congiunse le mani e si inchinò profondamente a Li Fugui. Il suo maestro stava discosto a guardarlo.


Li Fugui rimase silenzioso per un momento prima di annuire seriamente.


Un altro giorno di nervosismo passò per la setta. Infine, le nuvole all'esterno della grande formazione magica della setta ribollirono e apparvero decine di migliaia di raggi di luce. Mentre sfrecciavano verso la Setta del Gelo Dorato, erano come un torreggiante mare di un vivido rosso sangue.


Questi erano i discepoli della Setta del Demone di Sangue. Avevano distrutto la Setta del Setaccio Nero e obbligato all'obbedienza quella della Spada Solitaria. Ora si dirigevano verso la Setta del Gelo Dorato e i loro cuori erano colmi del desiderio di uccidere.


Alle loro spalle c'erano i Coltivatori solitari, ancora più numerosi di prima. In centinaia di migliaia seguivano, attraverso il Dominio Meridionale, la Setta del Demone di Sangue per essere testimoni.


All'esterno della Setta del Gelo Dorato c'era un'area dove l'aria non si increspava per le deformazioni causate dalla formazione magica difensiva e non era minimamente coperto dalla nebbia. Invece, era protetto da una barriera illusoria che rivelava solo l'immagine di una spoglia montagna.


Non appena i discepoli della Setta del Demone di Sangue comparvero sulla scena e prima che potessero reagire in alcun modo, si vide un lampo di luce e la figura rotonda di Ciccio fu sulla montagna.


“Non attaccate, non attaccate, sono io!” chiamò a pieni polmoni. Vedere le decine di migliaia di discepoli della Setta del Demone di Sangue e le centinaia di migliaia di Coltivatori solitari alle loro spalle, lo lasciò totalmente terrorizzato.


Meng Hao guardò Ciccio e poi spostò lo sguardo sulla Setta del Gelo Dorato. Gli ci volle solo un attimo per capire cosa stesse pianificando la setta. Dentro di sé, aveva già nutrito dei dubbi riguardo a come gestirli.


Ciccio era lì e Meng Hao sapeva che non importava cosa avesse fatto alla Setta del Gelo Dorato, avrebbe influenzato Ciccio negativamente.


Vedendolo apparire all'improvviso, Meng Hao agitò la sua manica, deformando l'aria attorno a sé. Svanì, poi riapparve di fronte a Ciccio; dopodiché vennero circondati da una sfocatura che impedì a tutti di vedere chiaramente cosa stava accadendo.


Un vago sorriso comparve sul volto di Meng Hao; il quale osservò la figura rotonda di Ciccio e poi rise sonoramente. Ciccio tirò un sospiro di sollievo dentro di sé e i due si abbracciarono.


Sfortunatamente, non ci volle molto perché il sorriso di Meng Hao si facesse beffardo.


“La tua pancia... è troppo grande” disse. Ciccio era così grasso che lo rendeva difficile da abbracciare.


“Già, sono ingrassato ancora” disse Ciccio, sorridendo e sfregandosi la testa. “Recentemente stavo pensando di perdere un po' di peso.” Guardò oltre Meng Hao e verso le decine di migliaia di discepoli dallo sguardo omicida della Setta del Demone di Sangue.


“Perciò, um... Fratello Anziano Meng Hao, cosa ne diresti di passare agli affari?” Ciccio appariva estremamente nervoso.


“Oh?” rispose Meng Hao, sbattendo le palpebre e ricambiando lo sguardo di Ciccio con uno enigmatico.


Ciccio sospirò e poi spiegò direttamente. “Il Patriarca alla Recisione dello Spirito della setta mi ha mandato per perorare una pace. Cosa ne dici... di non combattere!? La setta si arrenderà fintanto che manterrà il nucleo delle proprie dottrine e tecniche Daoiste...”


Mentre i due chiacchieravano, i discepoli della Setta del Gelo Dorato osservavano nervosamente dall'interno della setta, domandandosi quale sarebbe stato il risultato.


“Mi domando se il Fratello Anziano Li avrà successo oppure no...?”


“Meng Hao dà davvero valore all'amicizia, non dovrebbe essergli difficile convincerlo.”


“Non puoi esserne sicuro. Meng Hao è il Principe di Sangue della Setta del Demone di Sangue. Ha ucciso innumerevoli persone ed è assolutamente feroce e crudele. Non c'è modo che acconsenta alle nostre richieste così facilmente.” Mentre discutevano la faccenda, Meng Hao stava a sentire le richieste di Ciccio e un sorriso ancora più ampio si aprì sul suo volto.


“Ciccio, stai lavorando così duramente per rappresentare la tua setta e perorare la pace, ma cosa ti ha offerto in cambio la setta?”


Ciccio boccheggiò per un attimo, poi si schiaffeggiò all'improvviso la coscia. Uno sguardo furioso apparve sul suo viso.


“Cacchio! Hai ragione! Quei bastardi non mi hanno offerto niente!! Bene, Meng Hao, non accettare ancora niente. Io torno alla setta e informo che le negoziazioni non sono andate bene. Dopo che avranno offerto qualcosa di buono al Giovane Maestro Ciccio, farò ritorno.”


Meng Hao ridacchiò e scosse la testa. Poi agitò la manica, facendo così svanire la sfocatura che li circondava. Mentre questa schiariva, nel mondo esterno tutti riuscirono a vedere loro due.


Il volto di Meng Hao si scurì e gli occhi di Ciccio luccicavano. Realizzando che era tempo di mettere su lo spettacolo, si accese di rabbia e poi ruggì: “Meng Hao, come puoi essere così!?!?”


Bruciante di rabbia, si voltò e si diresse alla Setta del Gelo Dorato.


Le espressioni sui volti dei Coltivatori della setta andarono in frantumi e i loro cuori iniziarono a martellare.


Ciccio fece furiosamente ritorno alla setta e venne immediatamente circondato dai discepoli con sguardo ansioso.


“Io ho chiuso con quel pazzo! Chiuso!” gridò Ciccio. “A Meng Hao non importa nulla dell'amicizia! Sono stanco di cercare di riconciliarmi con lui!” Udire l'invettiva di Ciccio fece diventare ancora più allarmati i Coltivatori della setta.


L'unico Patriarca alla Recisione dello Spirito si fece subito avanti e chiese: “Non ha accettato?”


“Non appena ho menzionato la pace, mi ha chiesto con quale autorità negoziassi per la setta! Con quale autorità?!?! Io sono un discepolo della Setta del Gelo Dorato, dannazione! Quale insulto!” Mentre parlava, gli occhi di Ciccio si spostavano furbescamente di qua e di là.


I discepoli circostanti della setta si stava trattenendo da troppo. Avevano posto tutte le loro speranze su Ciccio e ora che lui aveva fallito, non riuscivano più a trattenersi.


“Bene se deve essere così, allora combattiamo!”


“Già! Meglio morire in battaglia che essere insultati in questo modo! Persino il Fratello Anziano Li non ha potuto farci niente. Combattiamo!”


“COMBATTIAMO!!”


Il loro desiderio di scendere in campo montò e presto, l'intera setta era carica di un'aura omicida. Alcuni cominciarono persino a ruotare le formazioni magiche della setta per essere pronti alla battaglia.


Ciccio era stupefatto. Pensava di aver reso le cose piuttosto ovvie ed era scioccato che nessuno avesse colto il suo significato nascosto.


Il Patriarca alla Recisione dello Spirito stava in piedi silenziosamente, osservando Meng Hao che fluttuava a mezz'aria in lontananza. Dentro di sé sospirò. Non aveva desiderio di fare la guerra; la Setta del Gelo Dorato non si avvicinava minimamente a essere all'altezza della Setta del Demone di Sangue. Ma ora... quali altre opzioni avevano?


Parlando normalmente, avrebbe recepito il messaggio nascosto nelle parole di Li Fugui. Tuttavia, era così ansioso e allarmato che semplicemente non l'aveva notato.


“Se dobbiamo combattere, allora dobbiamo fare la prima mossa!” disse il Patriarca, stringendo i denti. “Combatti ora, e preoccupati di ogni altra cosa dopo!”


Gli occhi di Ciccio si spalancarono e il suo cuore iniziò a battere forte. Realizzando che le cose stavano andando fuori controllo si fece velocemente avanti.


“in realtà...” disse. “Penso ci sia ancora speranza...”


“Fratello Anziano Li, non c'è bisogno di altre discussioni. Noi combatteremo!”


“Vero! Giovane Fratello Li, siamo stati messi all'angolo. Ora la sola possibilità è combattere!”


“Gli mostreremo chi è la Setta del Gelo Dorato! Possiamo essere a terra ora, ma abbiamo ancora la forza di combattere!”


Ora Ciccio era estremamente nervoso. “Hey gente, dovete ascoltarmi! Io penso...”


“Li Fugui, non c'è bisogno!” disse il Coltivatore alla Recisione dello Spirito con occhi gelidi. “Ho fatto un errore di giudizio. Sembra dovremo lottare prima di poter tentare di rovesciare la situazione. Discepoli, udite il mio comando...” Agitò la manica e stava per dare gli ordini quando, tutto a un tratto, Ciccio sollevò il capo e ruggì.


“Patriarca, datemi un'altra possibilità! Io, Li Fugui, metterò in gioco la mia vita per assicurare la pace per la setta!” Era così nervoso che la sua gola era rauca.


Immediatamente, tutti si voltarono a guardarlo con sorpresa, persino il Patriarca alla Recisione dello Spirito.


Li Fugui si colpì il petto così forte da farsi male e le lacrime si raccolsero nei suoi occhi.


“Sei un ragazzo fantastico” disse l'esperto alla Recisione dello Spirito, chiaramente commosso. “Tu... non hai davvero bisogno di metterti in tale pericolo. Combatteremo e gli mostreremo il vero potere della Setta del Gelo Dorato! Questa è la nostra sola speranza!” Detto quello, si preparò a dare gli ordini di combattimento.


Ciccio tremava e le vene gli si gonfiarono sulla fronte. Ancora una volta lanciò un potente ruggito.


“Non preoccupatevi, Patriarca. Io sono un discepolo della Setta del Gelo Dorato e se anche cadessi a causa della morte più crudele, aiuterò la setta a superare questa crisi! Questa volta dirò a Meng Hao che sono un discepolo della Setta del Gelo Dorato e il suo futuro Principe Dorato. Se non sarà d'accordo con i nostri termini, mi ucciderò proprio di fronte a lui!” Detto quello si alzò in volo con un volto calmo e risoluto.


Un tremito attraversò il Patriarca e gli altri discepoli erano totalmente commossi al vedere il volto di Ciccio rigato dalle lacrime e la sua calma di fronte alla morte.


“Indipendentemente dal tuo successo o no” disse il Patriarca alla Recisione dello Spirito, “tu ora sei il Principe Dorato della Setta del Gelo Dorato!!” A questo punto aveva percepito qualcosa di sospetto, ma considerando la crisi in cui erano, non poteva concentrarcisi troppo.


Ciccio cominciò a eccitarsi. Per lui era tempo di spingere ancora un poco, perciò prese un profondo respiro e si squarciò la parte alta della tunica, rivelando i suoi rotoli di ciccia. Con espressione seria e carica della determinazione di morire per la sua setta, gridò: “Patriarca, per favore concedetemi un tatuaggio formale!


“Vi prego, incidete i caratteri ʻPrincipe Dorato della Setta del Gelo Doratoʼ sulla mia schiena!”


Il Patriarca lo fissò sgomento e il suo viso si contrasse.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



