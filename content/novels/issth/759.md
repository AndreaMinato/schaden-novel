---
weight: 759
title: Capitolo 759 – Le Distese del Nord si Mobilitano
pubDate: 2025-03-17T11:17:34.982Z
tags:
    - issth
---


Il Clan Li era distrutto.


Non un singolo membro fu lasciato indietro. Furono uccisi tutti. Non c'era niente che Meng Hao potesse fare per fermarlo. Circa il settanta percento dei discepoli della Setta del Demone di Sangue erano morti. Sebbene ci fosse una certa freddezza tra i discepoli della setta, questa era una guerra e quando i compagni morivano, i sopravvissuti avrebbero pagato qualsiasi prezzo per ottenere vendetta.


La vendetta diventava un'ossessione!


La Setta della Spada Solitaria era stata la prima ad arrendersi, perciò i discepoli della Setta del Demone di Sangue avevano scelto di sopportare.


Dato che il caro amico del Principe di Sangue era un membro della Setta del Gelo Dorato, erano stati in grado di tenere duro.


Ma quando arrivò il tempo del Clan Li, non riuscirono più a trattenersi. Magari i discepoli della Setta del Demone di Sangue non odiavano il Clan Li più degli altri, ma avevano bisogno di uccidere. Avevano bisogno della loro vendetta. Avevano bisogno di uno sfogo per la loro ossessione.


Il Clan Li venne lavato con fiumi di sangue. Ciò che un tempo era stato glorioso, ora era in rovina e negli anni a venire, il clan si sarebbe eventualmente trasformato in nulla più di una terra desolata.


Ovviamente, molti mortali vivevano nel quartier generale del Clan Li. Tuttavia, la Setta del Demone di Sangue non era scesa fino al livello di massacrare i mortali, perciò vennero lasciati in vita.


Alla fine, i discepoli della setta se ne andarono. Fecero ritorno alla Setta del Demone di Sangue e dopo tanto tempo, la carneficina nel Dominio Meridionale era finita. La pace e il silenzio fecero ritorno. Tuttavia, tutti i Coltivatori del Dominio Meridionale erano ben consci... che d'ora in avanti, la Setta del Demone di Sangue non sarebbe stata solo la setta numero uno del Dominio, ma piuttosto... il dominatore assoluto!


Non c'era forza che potesse resisterle. La Setta del Demone di Sangue ora aveva... quattro Coltivatori al picco della Ricerca del Dao!


Il Patriarca Demone di Sangue, il Patriarca Gelo Dorato, il Terzo Patriarca del Clan Li e il quarto membro, il clone di Meng Hao!


Con quattro esperti al picco della Ricerca del Dao, la Setta del Demone di Sangue aveva la forza di imperversare indisturbata per il Dominio Meridionale. Erano persino comparabili ad alcune delle vere super sette delle Terre Orientali.


Per di più, il livello di potere che aveva recentemente mostrato era solo la punta dell'iceberg.


Dopo la distruzione del Clan Li, il Dominio Meridionale era di nuovo stabile e tranquillo. Sfortunatamente, il numero totale di Coltivatori in queste terre si era ridotto in modo significativo. C'erano persino alcune aree che erano evidentemente vuote.


Meng Hao non tornò immediatamente alla setta. Prima, andò a quella del Fato Viola, cosa che ovviamente mandò l'intera setta in subbuglio. Quando arrivò all'esterno del cancello principale, sollevò silenziosamente lo sguardo sull'enorme statua del Reverendo Viola dell'Est.


La Setta del Fato Viola rimase silenziosa per un breve periodo, poi la Divisione Est degli Elisir e la Divisione del Qi Viola comparvero in solenne forma cerimoniale. Meng Hao vide molti visi familiari e sospirò.


Il suo desiderio non era di riunirsi con la Setta del Fato Viola in questo modo. Questo genere di incontro... lo faceva sentire un estraneo.


L'anziano Capo della Setta si fece avanti, un vecchio uomo che era molto familiare a Meng Hao. Appariva molto nervoso mentre congiungeva le mani e diceva: “Principe di Sangue, la vostra gentile presenza è una luce brillante che splende sulla nostra umile setta. Prego, venite dentro!”


La Divisione del Qi Viola e la Divisione Est degli Elisir fecero delle simili dichiarazioni di benvenuto. Tra di loro c'era l'Anziano della setta che molti anni prima aveva identificato l'incredibile talento latente di Meng Hao, poi vide i Signori del Calderone Viola Lin Hailong e An Zaihai, così come l'uomo con cui si era incontrato tutto quel tempo addietro nello Stato di Zhao, Wu Dingqiu. [1]


Tutti loro si avvicinarono a Meng Hao e congiunsero le mani in rispetto.


Hanxue Shan fece un'apparizione, ma non Chu Yuyan.


Il rispetto mostratogli dalla Setta del Fato Viola lo fece sospirare in cuor suo. Non poté trattenersi dal chiedere di non trattarlo in questo modo, ma sfortunatamente non poteva cambiare l'aria omicida che gli vorticava attorno. Gli eventi occorsi nelle sette del Setaccio Nero, della Spada Solitaria, del Gelo Dorato e nel Clan Li avevano seminato la paura nel Dominio Meridionale. Il tutto si era trasformato in qualcosa di simile a una pressione palpabile che si irradiava da Meng Hao.


Poteva dire che Wu Dingqiu era nervoso e poteva percepire la paura nei cuori di An Zaihai e gli altri Signori del Calderone Viola. Persino Hanxue Shan sembrava riluttante ad approcciarlo.


C'erano altre facce familiari ed era lo stesso con tutte loro. Apparentemente, la sua aura omicida era troppo forte, come un ago appuntito che impediva alle persone di avvicinarsi a lui... Meng Hao rimase lì in piedi, silenzioso e con il cuore attraversato da fitte di dolore.


“Quando uno diventa troppo forte” pensò, “deve separarsi dalle persone che conosceva...?” All'improvviso si sentì davvero solo. Era quel tipo di solitudine che veniva quando sei con gli amici e improvvisamente realizzi che ti senti come se fossi tutto solo nel vasto mondo.


Meng Hao pensò a Chen Fan e Ciccio. Per qualche ragione, pensò anche al Grande Anziano Ouyang della Setta dell'Affidabilità e al Capo Setta He Luohua. Nel corso di queste centinaia d'anni, Meng Hao non era mai incappato in loro. [2]


Sentendosi sia come un amico che uno sconosciuto, Meng Hao entrò nella Setta del Fato Viola.


Normalmente, il Patriarca al picco della Ricerca del Dao della Setta del Fato Viola non appariva mai in pubblico, ma ora che Meng Hao era arrivato, emerse dalla meditazione solitaria.


Era un uomo di mezza età con un'aria antica e trascendente. Era magrissimo e nessuna luce brillante negli occhi, ma la sua aura al picco della Ricerca del Dao non era debole. Sbirciò fuori dal tempio, osservando Meng Hao avvicinarsi con i Coltivatori della setta assiepati attorno a lui.


“Compagno Daoista Meng, prego siediti.” Con un leggero sorriso, l'uomo agitò la mano, facendo apparire all'improvviso un lungo tavolo nel centro della sala principale del tempio. Su di esso si potevano veder alcol e Frutti dello Spirito, e di lato fluttuavano delle figure che suonavano una bellissima musica.


Il resto dei membri della setta si fermarono fuori del tempio. Congiunsero le mani e si inchinarono profondamente, poi lentamente se ne andarono. Presto rimasero solo Meng Hao e l'uomo di mezz'età.


“Patriarca, non c'è davvero bisogno di tutto questo” disse Meng Hao.


“Tu sei un ospite, Compagno Daoista” disse l'uomo con un sorriso. “Anche se sei stato un discepolo della Setta del Fato Viola, ora che sei venuto in questo modo, come posso non intrattenerti? Prego, accomodati.”


Meng Hao avanzò e poi si sedette al tavolo. Con un sorriso, l'uomo di mezz'età si sedette dall'altro lato del tavolo.


“Io sono Sun Tao, a essere onesti, io non sono un Patriarca. Sono un semplice apprendista alchimista, perciò non occorre rivolgersi a me come Patriarca. In realtà, per essere più corretti... dovrei chiamarti Giovane Signore.” L'uomo rise e poi verso un coppa di alcol a Meng Hao, che lo fissava sconvolto.


“In passato, io sono stato un apprendista del Reverendo Viola dell'Est.” Sun Tao guardò Meng Hao per un momento e poi sorrise. “In effetti, lo sono ancora.”


A questo punto, gli occhi di Meng Hao luccicarono.


“Non è  né necessario né appropriato per te fare la domanda che hai in mente” continuò Sun Tao. “So esattamente perché sei venuto qui. Sfortunatamente, il tuo maestro è in meditazione solitaria e non può uscire...”


Il cuore di Meng Hao tremò. La ragione per cui era venuto alla Setta del Fato Viola era perché voleva vedere il suo maestro. Erano rimasti separati per molti anni, ma non aveva mai dimenticato i tre inchini.


“Il tuo maestro mi ha mandato qui per spiegarti qualcosa” continuò Sun Tao. “Quando si pratica la Coltivazione... uno deve Coltivare il cuore!


“Finché c'è il cuore, non importa se è rosso o nero. La tua volontà è il fattore più importante. La tua volontà è come una lama, e quella lama... può essere usata ancora per la tua Terza Recisione. Non c'è bisogno di essere travolti dalla confusione.


“La vita è una serie di decisioni. Che tu faccia quelle giuste o meno non importa. La cosa importante è continuare ad andare avanti. Anni più tardi, quando ti guarderai indietro, forse scoprirai che le decisioni sbagliate che hai fatto... non erano realmente sbagliate. Similmente, quelle corrette... potrebbero non necessariamente esserlo state.


“Perché agitarsi per la frustrazione? Perché procedere confusi? In tutte le cose... la soluzione arriva solo dal continuare ad avanzare.


“Seguendo questa linea di pensiero, se non c'è lo ʻsbagliatoʼ, allora come può esistere il ʻcorrettoʼ? Similmente, se non c'è il ʻcorrettoʼ, allora come può esistere lo ʻsbagliatoʼ?


“Un'altra cosa” disse Sun Tao, guardando Meng Hao. “Il Dao dell'alchimia è un grande Dao. Il tuo maestro desidera che ti ricordi di non abbandonarlo mai. Sebbene possa non esserti di grande aiuto nella tua Coltivazione qui nelle terre del Paradiso Meridionale, il tuo futuro percorso... ti porterà molto lontano da qui.”


“A quel punto, il Dao dell'alchimia... sarà di incredibile aiuto. Assicurerà che indipendentemente dalle difficoltà che dovrai affrontare, la tua fiamma alchemica non si estingua mai.”


Meng Hao sedette silenziosamente. Dopo un lungo momento, sollevò il suo bicchiere e prese un lungo sorso di alcol. Poi si alzò, congiunse le mani e si inchinò profondamente a Sun Tao.


“Molte grazie per l'illuminazione, anziano” disse. “Per favore dite al mio maestro che non dimenticherò mai i suoi insegnamenti!”


Sun Tao rimase seduto, ma fece un leggero cenno in risposta. Meng Hao prese un profondo respiro e si voltò per lasciare la sala del tempio.


Nello stesso momento, in una Grotta dell'Immortale nella montagna numero uno della Divisione Est degli Elisir, un vecchio dai capelli bianchi sedeva a gambe incrociate in meditazione. L'aria attorno si contorceva e deformava come per un grande Dao.


I suoi occhi si aprirono leggermente quando guardò Meng Hao lasciare il tempio principale e sul suo viso si scorgeva un'espressione contenta.


Non appena Meng Hao emerse dalla sala del tempio, il Capo della Setta del Fato Viola, gli Anziani e gli altri si affrettarono. Allo stesso tempo, Meng Hao si fermò improvvisamente sul posto e girò la testa per guardare verso le montagne della Divisione Est degli Elisir.


Dopo un lungo, lungo momento, guardò di nuovo il Capo della Setta. “Mi piacerebbe visitare la mia vecchia Grotta dell'Immortale” disse. Il Capo Setta annuì immediatamente e il gruppo lo scortò dalla Divisione Est.


Quasi subito dopo esserci entrato, una strana espressione comparve sul suo viso.


Aveva appena scorto... una lancia di ferro!


Dopo tutti questi anni, la lancia era ancora qui nella Setta del Fato Viola... Era piantata nel terreno, circondata da una ricercata barricata. La lancia era divenuta un monumento della Setta.


Seduti a gambe incrociate nei pressi della lancia c'erano due uomini anziani. Nonostante la loro età, Meng Hao li riconobbe comunque; non erano altri che... Lu Song e Qian Shuihen. [3]


Ora erano entrambi Coltivatori alla Formazione del Nucleo e Guardie Onorarie della Setta del Fato Viola. Nel momento in cui Meng Hao posò gli occhi su di loro, si alzarono in piedi con espressioni di profondo rispetto sui volti. Congiunsero immediatamente le mani e si inchinarono profondamente.


“Saluti, Anziano Meng.”


Il Capo della Setta rise di cuore. “Hahaha! Principe di Sangue, ricordi ancora questa lancia? Venne originariamente portata alla setta da Wu Dingqiu. Quest'area ora è un luogo famoso nella setta.”


“Anziano Meng, puoi stare tranquillo” disse Lu Song eccitato.


“Sì, anziano, ci prenderemo sicuramente cura della lancia!” concordò Qian Shuihen.


Lu Song e Qian Shuihen avevano da tempo dimenticato il loro risentimento. Ora, vedevano Meng Hao con un'adorazione quasi febbrile. In effetti, tutto ciò che era successo tra loro anni addietro era fonte di orgoglio per entrambi.


Meng Hao si schiarì la gola e poi sfregò la borsa da trasporto. Solo lui sapeva che all'interno c'era una lancia d'oro con cui non aveva ancora trovato l'occasione di truffare qualcuno...


Di lato, Wu Dingqiu rabbrividì. Brontolando dentro di sé, stava per arretrare quando Meng Hao guardò improvvisamente verso di lui.


Un tremore lo attraversò e immediatamente si spiaccicò un sorriso sulla faccia. Però, il suo cuore martellava e non poteva esimersi dal maledire l'Eccentrico Song per aver istigato l'incidente della lancia.


Mentre Meng Hao si trovava nella Setta del Fato Viola, rimembrando i vecchi tempi, una scena desolata e terrificante si svolgeva sui confini delle Distese del Nord, vicino al Mare della Via Lattea.


Circa un milione di Coltivatori stavano in piedi vicino alla spiaggia pronti al combattimento. Erano divisi in più di dieci battaglioni secondo le varie sette e clan da cui provenivano.


C'erano anche numerose bestie alte 300 metri, incatenate così strettamente con catene di ferro che non avrebbero potuto liberarsi a dispetto di quanto si dimenassero ferocemente.


Su nel cielo c'erano innumerevoli feroci bestie volanti che emettevano strida penetranti mentre volteggiavano in giro. Le loro ali gettavano in basso ombre enormi mentre loro avevano quasi oscurato tutto il cielo.


Più lontano c'erano dozzine di ruggenti giganti alti come montagne e che reggevano randelli d'osso.


Ancora più lontano si aggiravano nuvole scure, che sembravano nascondere innumerevoli spiriti selvaggi e maligni.


Questo era l'esercito delle Distese del Nord che si era radunato vicino al Mare della Via Lattea. Apparentemente... stavano aspettando qualcosa!


I più scioccanti di tutti erano undici sfrenati e arroganti aure che ruggivano in alto nel cielo. Queste aure... erano tutte al picco della Ricerca del Dao!




NOTE:


1. La scommessa con l'Eccentrico Song nel capitolo 48 e l'incidente con la lancia. L'ultima apparizione è ai Laghi del Dao Primordiale nel capitolo 717.


2. Ultima apparizione nel capitolo 43.


3. Sempre l'incidente con la lancia, capitolo 55 e un'apparizione nella ricerca di un genere per il Clan Song oltre al periodo in cui Meng Hao risiedeva nella Setta del Fato Viola.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                                        



