---
weight: 760
title: Capitolo 76 - Oltre l’Impeccabilità
pubDate: 2025-03-17T11:17:34.769Z
tags:
    - issth
---


Le spade di legno si muovevano in cerchio, emettendo un’aura glaciale e accelerando verso la testa di Shangguan Xiu, pregne dell’intento omicida di Meng Hao. Questa volta non poteva evitarle.


“C’è qualcosa di più prezioso di una Consistenza Impeccabile,” strepitò Shangguan Xiu. “Cento volte più rara persino della tua Condensazione di decimo livello, nel Dominio Meridionale come in tutti e quattro i continenti. Una Consistenza Perfetta!! Meng Hao, tu…” Le spade gli trapassarono la testa, spargendo fiotti di sangue in ogni direzione.


Shangguan Xiu morì all'istante. Aveva non più di cento anni, ma era morto pieno di dolore.


Non si era riconciliato con la morte per via dei suoi grandi piani e perché stava stabilizzando la sua Consistenza. La sua testa esplose e il corpo rotolo giù dal Monte Daqing, atterrando con un tonfo nel fiume. Le sue aspirazioni scivolavano via insieme al corpo.


Meng Hao afferrò la sua borsa verde scuro prima che cadesse, la infilò sotto la tunica senza nemmeno guardarla.


Ansimò. Era arrivato al decimo livello, ma aveva appena abbattuto qualcuno che stava per raggiungere la Stabilità della Consistenza. Si sentiva prosciugato.


Guardò il corpo di Shangguan Xiu allontanarsi, poi si voltò, salendo su una spada volante. Trasformò il corpo in un fascio di luce e si lanciò giù dalla montagna, nel punto in cui giaceva svenuto Piccola Tigre.


Il ragazzo era pallido come la morte e con gli occhi serrati. L’aura era sottile come fili di ragnatela e la sua forza vitale tremolava come una fiamma sul punto di estinguersi.


Meng Hao guardò Piccola Tigre pensieroso, posò lo sguardo sulla perla che fluttuava in aria: data l’incredibile potenza, doveva essere davvero un tesoro. Poteva essere paragonato addirittura allo specchio di rame.


“Duplicarla costerebbe una quantità astronomica di Pietre dello Spirito… peccato.” Meng Hao sospirò guardando verso il cielo.


Sapeva sin dall'inizio che la perla fosse legata alla forza vitale di Piccola Tigre. Se l’avesse rubata, Piccola Tigre sarebbe morto.


“Mi hai affidato la tua vita. Come potrei io, Meng Hao, farti un torto? Se lo facessi, questo tormenterebbe la mia coscienza per il resto della vita. Non penserei con chiarezza e i miei giorni di Coltivazione giungerebbero al termine.” Scosse la manica con gli occhi luccicanti e sfiorò la fronte di Piccola Tigre.


Il corpo del ragazzo fu colto dagli spasmi e gli occhi si aprirono di scatto. Si mise in posizione di guardia, alzandosi in piedi e arretrando di vari passi. Guardò la perla in mano a Meng Hao e tremò con uno sguardo disperato.


Meng Hao sollevò la perla con un solo dito, spingendola verso Piccola Tigre che la afferrò al volo con la mano. Guardò Meng Hao confuso.


“Grazie per il tuo aiuto. Questo tesoro è magnifico. Stai attento e abbi cura di te.” Appena la perla si allontanò, il corpo di Meng Hao s’indebolì. Erano i segni della Condensazione dl Qi di decimo livello che stava scivolando via. La sua base di Coltivazione si abbassò, mentre l’energia spirituale dei cieli e della terra che era stata tagliata via dal corpo fece ritorno.


La sfrenata forza gravitazionale in lui svanì rapidamente.


Meng Hao non si pentì della sua decisione, c’erano cose che non poteva assolutamente fare e si rifiutava di opporsi alla propria coscienza.


Il Globo di Sangue che Shangguan Xiu aveva usato per minacciare le vite delle persone delle tre contee fu disintegrato immediatamente fra le dita di Meng Hao. Si trasformò in una grande quantità di Qi di Sangue, che fluttuò di nuovo verso le tre città.


Tutto quello che le persone comuni sapevano era che per gli ultimi due mesi avevano avuto un forte capogiro ma adesso si sentivano meglio nonostante fossero privi di forze. Senza che lo sapessero la loro longevità era stata danneggiata, erano stati loro sottratti circa cinque anni.


Meng Hao lo vedeva, ma non poteva fare altro che sospirare fra sé e sé. Scosse la manica, preparandosi a partire.


“Fratello Anziano Meng,” disse Piccola Tigre, “Shangguan Xiu…”


“Non esiste più.” E senza voltarsi se ne andò. La battaglia avrebbe sicuramente attirato l’attenzione delle tre grandi Sette. Meng Hao aveva intuito che era per lui che avevano permesso a Shangguan Xiu di compiere quell’immenso incantesimo. Shangguan Xiu voleva la sua borsa da trasporto e le tre grandi Sette volevano lui. Ma al momento non c’era modo di gestire la situazione. Tutto quello che poteva fare era nascondersi e riflettere per un po’.


Piccola Tigre non disse altro. Guardò con determinazione Meng Hao allontanarsi.


“Meng Hao, non hai preso il mio tesoro più prezioso. Io, Dong Hu, non sono una brava persona. Ma stai tranquillo, in questa vita non farò mai nulla che possa deluderti.” Si voltò, osservando lontano. Intravide i volti dei suoi genitori e il suo sguardo si fece gentile. Poi il calore cessò e si allontanò velocemente, a testa bassa.


In quel momento il cielo si riempì di raggi di luce prismatica guidati da nientemeno che Liu Daoyun della Setta del Vento Gelido.


“Stavolta non mi scappi, Meng Hao!”


Meng Hao aggrottò la fronte, mutandosi in un lampo di luce mentre accelerava. Usò gli ultimi residui del potere del decimo livello di Condensazione del Qi per aumentare la distanza fra sé e i propri inseguitori. Aveva intravisto altri discepoli delle Grandi Sette, tra cui Coltivatori della Stabilità della Consistenza ed Eccentrici della Formazione del Nucleo. Erano poco disposti a mettersi in mostra, preferendo mandare avanti dei discepoli di livello basso a dare un’occhiata. Ma ora che la presenza di Meng Hao era stata confermata, sicuramente si sarebbero fatti vedere.


“Shangguan Xiu è sostenuto dalla Città della Via Lattea. Sembra che il suo potere non fosse così poco… le tre grandi Sette devono essersi messe d’accordo sullo stare in disparte. Solo quando hanno sentito la magia della battaglia sparire si sono avvicinati. Shangguan Xiu aveva i suoi segreti, non voleva che la gente vedesse cosa stava accadendo. È stato attento anche alla gente della Città della Via Lattea. Non ha fatto sapere i suoi veri obbiettivi nemmeno a loro.”


Lasciò il Monte Daqing, superando il Mare del Nord e la terra selvaggia, verso la Setta dell’Affidabilità.


A metà strada, su un’anonima catena montuosa, Meng Hao sfrecciava alla massima velocità con un’espressione indistinta in volto. Ogni tanto abbassava lo sguardo sul pezzo di guscio di tartaruga che teneva in mano. Lo aveva rubato dalla borsa di Shangguan Xiu.


Era grande come il suo palmo, ruvido sui bordi. Doveva essere una parte di un guscio più grande.


La sua superficie era piena di piccoli ideogrammi: erano difficili da decifrare, solo infondendo i suoi occhi di energia spirituale era in grado di leggerli con cura.


“Nel mondo della Coltivazione, è possibile ottenere la cosiddetta… Consistenza Perfetta!” Meng Hao sobbalzò.


Sulla superficie del guscio erano incise due ricette: una per un Elisir della Consistenza Perfetta, l’altra per un Elisir del Nucleo Dorato Perfetto.


“Il guscio lo dice chiaramente. La fase di Stabilità della Consistenza non ha solo tre tipologie, Impeccabile, Crepata e Spezzata. Esiste un quarto tipo ed è la Consistenza Perfetta. È estremamente rara, un caso su diecimila…” Meng Hao sospirò rapidamente, guardando il guscio di tartaruga e ripensando a quello che Shangguan Xiu gli aveva detto prima di morire. Ora capiva il rimorso del suo avversario, costretto ad ascendere alla Stabilità della Consistenza dopo essere stato avvelenato. E ora capiva anche l’odio e l’ira nei suoi occhi.


Meng Hao contemplava i fatti in silenzio. Aveva letto molto sulla Stabilità della Consistenza, nel Padiglione Magico della Setta dell’Affidabilità.


Nella Stabilità della Consistenza, i pilastri del Dao si formavano nel Lago dell’Essenza. Poiché la Stabilità della Consistenza allungava la longevità, veniva considerato un furto di buona fortuna e un attacco ai Cieli. Come risultato, i pilastri del Dao non potevano essere perfetti, avrebbero sempre contenuto delle crepe. Tutto ciò in accordo con il Dao dei Cieli. Questo si poteva riassumere nelle loro espressioni, “ottieni qualcosa, perdi qualcosa” o “quando qualcosa entra, qualcos'altro esce.” Era parte del ciclo dei cieli e della terra, e aveva per quello la possibilità di esistere.


La Stabilità della Consistenza consisteva in una prima fase, una media e altre fasi secondarie verso la fine. In totale potevano apparire nove Pilastri del Dao, su ognuno una crepa. Quella era una Consistenza Impeccabile, avente la quantità più bassa possibile di crepe e il rilascio minimo di energia spirituale. Dopo lunghi periodi di esercizi respiratori, il corpo diventava incredibilmente potente, persino più di altre Consistenze.


Nel mondo moderno della Coltivazione, quello era il tipo più potente di Consistenza. Il metodo speciale per ottenerlo si poteva trovare tra gli indizi delle grandi scritture classiche, come i manuali di Condensazione del Qi delle Sacre Scritture dello Spirito Sublime. Quei segreti potevano condurre a dei bagni di sangue. Era per quello che la Setta dell’Affidabilità era stata sciolta.


Senza quelle scritture, l’unico modo per ottenere una Consistenza Impeccabile era possedere un incredibile talento latente o una buonissima fortuna. Spesso era solo un Prescelto ad essere in grado di riunire tutti i pezzi.


Con una crepa in più nei Pilastri del Dao, si parlava invece di Consistenza Crepata: più debole della Consistenza Impeccabile, ma comunque rispettabile. Solo i discepoli delle Grandi Sette riuscivano ad ottenerla.


Infine, la Consistenza Spezzata: con più di diciotto crepe dopo aver raggiunto la Stabilità della Consistenza, era molto fragile. La possibilità di formare un Nucleo era molto bassa.


Meng Hao pensava a quelle cose, chinando di nuovo il capo verso il guscio di tartaruga. Secondo la descrizione, componendo e consumando un Elisir della Consistenza Perfetta, c’era la possibilità di stabilirne una. In tal caso, non sarebbe apparsa alcuna crepa, e quello era il tipo di Coltivazione che poteva abbattere i Cieli, un sentiero da cui non si poteva fare ritorno.


Dato che quella Consistenza non era permessa dai Cieli, scatenava i Fulmini della Tribolazione. Il vero successo richiedeva di affrontare direttamente i Cieli, non era tanto diversa dal decimo livello di Condensazione del Qi.


“Da quel che ha detto Shangguan Xiu, credo che il decimo livello di Condensazione del Qi non sia tollerato dai Cieli. A quanto pare è lo stesso per una Consistenza Perfetta…”


“Se possiedi una Consistenza Spezzata e consumi questo elisir hai una possibilità del dieci per cento di stabilire una Consistenza Perfetta. Con una Consistenza Crepata si arriva al trenta per cento e con una Consistenza Impeccabile al sessanta. L’elisir ripara le crepe e permette di arrivare alla Consistenza Perfetta. Ma… bisogna fare attenzione quando s’ingoia l’elisir: meno si attende dopo la Stabilità della Consistenza meglio è. Se passa troppo tempo sarà meno efficace e ci vogliono due mesi per comporre un Elisir della Consistenza Perfetta.” Il cuore di Meng Hao batteva forte.


“Non mi sorprende che Shangguan Xiu volesse unirsi alla Setta dell’Affidabilità… come Wang Tengfei, voleva una possibilità di ottenere il Manuale di Condensazione del Qi delle Sacre Scritture dello Spirito Sublime! Dopo aver ottenuto una Consistenza Impeccabile, le sue possibilità sarebbero state molto più alte… nessuna sorpresa che sia sparito il giorno in cui la Setta si è sciolta. Con segreti simili ai suoi, non osava mostrare il suo viso…” Meng Hao serrò la mano attorno al guscio di tartaruga, continuando ad avanzare.


La borsa da trasporto di Shangguan Xiu conteneva anche una piccola fornace di elisir, formata da un cristallo verde traslucido grande quanto una mano. C’erano anche grandi quantità di piante medicinali, di centinaia tipologie, conservate in scatolette di giada.


Molte delle piante medicinali non erano familiari a Meng Hao, ma c’era anche un contenitore di giada con il registro completo di tutte le piante. Meng Hao era sempre più eccitato.
                                


                                



