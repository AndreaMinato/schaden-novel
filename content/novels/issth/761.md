---
weight: 7610
title: Capitolo 761 - Un vecchio amico…
pubDate: 2025-03-17T11:17:34.983Z
tags:
    - issth
---


La mano di Meng Hao si strinse lentamente intorno al contenitore di giada.


Sebbene Meng Hao tenesse i suoi pensieri profondamente celati nel suo cuore, e non li avrebbe facilmente rivelati, Patriarca Song aveva praticato la coltivazione per molti anni, ed era in grado di prendere alcune informazioni chiave dalla mano di Meng Hao. Sapeva che la sua scommessa sarebbe stata ripagata.


Meng Hao prese un respiro profondo, quindi congiunse le mani e si inchinò profondamente a Patriarca Song.


“Molte grazie!” disse.


Non disse altro, a parte queste due parole, ma per Patriarca Song era sufficiente. Annuì, quindi unì le mani in risposta.


“Meng Hao, mio giovane amico, se mai andrai nelle Terre Orientali, il ramo locale del Clan Song potrebbe essere in grado di darti assistenza.”


Meng Hao annuì, quindi, senza un'altra parola, si trasformò in un raggio di luce che scattò lontano.


Patriarca Song lo guardò volare via. Dopo un lungo istante, quando ormai Meng Hao non era più visibile, si voltò e tornò indietro alla dimora ancestrale del Clan Song.


Mentre Meng Hao volava nell'aria, il suo volto era attraversato da espressioni complicate. Immagini provenienti dalla sua infanzia apparivano nella sua memoria, immagini che non si erano dissolte nel corso degli anni, ma che erano più chiare che mai.


“Mamma, papà… soltanto… perché?


“Perché ve ne siete andati? Perché mi avete lasciato indietro? Perché?! Perché siete venuti fino al Clan Song… senza dirmelo?! È ovvio che eravate là!


“PERCHE'?!?!”


Meng Hao sentiva come se il suo cuore fosse stato pugnalato. Queste domande erano rimaste seppellite nel suo cuore per troppo tempo, senza alcuna risposta.


E la risposta... era nelle Terre Orientali!


Alla fine Meng Hao sospirò e recuperò la sua compostezza. Era un potente esperto che aveva praticato la coltivazione per centinaia di anni. L'unica cosa che riusciva a fargli perdere il controllo era la questione di suo padre e di sua madre.


“Le Terre Orientali,” pensò. “È sempre stato un mio sogno andarci…. quel luogo… è dove IO DEVO andare!” La decisione apparve nei suoi occhi. Prese un respiro profondo quindi andò veloce in avanti.


Mentre la sera avanzava, scattò alla massima velocità. Aveva chiamato il Clan Song e fatto visita alla Setta del Fato Viola. Ora, era tempo di ritornare alla Setta del Demone di Sangue e di passare il resto delle centinaia di anni con Xu Qing.


Anche mentre continuava, il suo sguardo fu immediatamente attirato da qualcosa che stava avvenendo in lontananza.


“Così è lui….” pensò, sorpreso.


Al momento si trovava nella regione di confine tra il Clan Song e la Setta del Demone di Sangue. Cinquanta chilometri o giù di lì dalla sua attuale posizione, tre strisce di luce apparvero attraverso l'aria.


Era chiaro: c'erano due coltivatori che ne stavano inseguendo un terzo. Il bersaglio era un uomo di mezza età, che indossava un abito bianco strisciato dal sangue. Dallo sguardo sul suo volto, ne aveva già passate tante. Sembrava esausto e, ancora peggio, sofferente.


Era facile da vedere che, una volta, doveva essere un uomo incredibilmente bello. Ora sembrava invecchiato, ma ancora portava con sé uno straordinario spirito eroico. Tuttavia, gli anni non erano stati clementi con lui ed era stato sottoposto ad un battesimo spietato. Ora, la sua vita era solo dolore.


“Wang Tengfei, dove credi di poter scappare ora?!”


“Eri abituato ad essere il primo Prescelto del Clan Wang ma ora non sei niente di più di un cane randagio! Tutto quello che sai fare è fuggire!”


“Per costa stai correndo? Avanti, mostraci alcune delle tue abilità di anni fa. Eri il pinnacolo dell'arroganza! Hai inseguito me e mio fratello per anni, cercando di ucciderci. E ora che finalmente ci incontriamo di nuovo stai fuggendo?!”


“Hahaha! Certo che sta correndo. Non c'è più un Clan Wang nel Dominio Meridionale! È stato cancellato in una sola notte! Wang Tengfei è stato proprio fortunato ad essere sfuggito alla morte! Per sua sfortuna è incappato in noi! Wang Tengfei… sei morto!”


La persona che veniva inseguita non era altri che Wang Tengfei!


I due inseguitori erano due coltivatori di mezza età con una base avanzata di coltivazione della Formazione del Nucleo, giusto uno scalino prima dell'Anima Nascente. Per quanto riguarda Wang Tengfei, anche lui era nella fase avanzata della Formazione del Nucleo. Tuttavia, era chiaramente ferito e non poteva fare altro che fuggire dai suoi due avversari.


Il suo volto era grigiastro, e mostrava un'intensa sofferenza. In apparenza, le parole pronunciate dai suoi inseguitori avevano pugnalato in profondità il suo cuore. Dopo che il Clan Wang era stato distrutto, aveva subito troppi insulti calunniosi. Una volta era stato Prescelto, ma in un battito di ciglia si era mutato in un reietto. All'inizio, aveva detto a se stesso che sarebbe riuscito ad abituarsi a questa nuova situazione, ma ogni volta che sentiva parole come queste che gli venivano lanciate contro, queste lo ferivano profondamente.


Si sentiva come se le persone stessero cavandogli fuori il cuore dal petto, e questo rendeva l'espressione di dolore sul suo volto sempre più intensa.


Era là quella notte in cui il Clan Wang era stato cancellato. Aveva assistito personalmente alla follia del Patriarca quando aveva massacrato un membro del clan dopo l'altro. Quella notte il cielo gli era crollato addosso.


Suo padre e sua madre erano morti. Suo nonno era morto. Tutti erano morti, uno alla volta.… Lui stesso era stato consumato dal terrore e dal dolore. Quindi, il suo fratello maggiore… il fratello maggiore che aveva sempre desiderato superare, lo colpì sulla testa con il palmo.


Il palmo gli passò attraverso come il tuono, rendendolo privo di coscienza. L'ultima cosa che ricordava era suo fratello che gli mormorava all'orecchio: “Ehy ragazzo, tu devi vivere….”


Quando Wang Tengfei si svegliò, aveva aperto gli occhi per ritrovarsi immerso in un mare di sangue. Era circondato dai cadaveri dei suoi compagni di clan. Accasciato proprio su di lui... c'era il corpo del suo fratello maggiore.


Suo fratello lo aveva nascosto con il suo stesso cadavere, usando l'aura della morte per nascondere Wang Tengfei. Ed era così che Wang Tengfei… era riuscito a sfuggire al disastro provocato dal Decimo Patriarca del Clan Wang, il quale, nel suo stato di demenza, non si era preoccupato di cercare attentamente. [1]


Fu a quel punto che Wang Tengfei aveva iniziato a piangere.


Non aveva nulla. Niente clan. Niente famiglia. Era tutto sparito.


Si era sentito come se fosse stato l'unica persona rimasta in vita nel mondo intero. Affranto, si era rimesso in piedi e aveva iniziato a vagare….


Era vivo, ma era come se fosse già morto. Persone che prima poteva definire amici ora lo guardavano con freddi sbeffeggiamenti. La derisione costante era una grande differenza rispetto a come lo avevano trattato in passato e fece giungere ad una conclusione il tremante Wang Tengfei.


Tutto quello che poteva fare era chinare il capo e accettare di essere deriso.


Voleva trovare il Decimo Patriarca del Clan Wang e chiedergli... perché!


Perché hai sradicato l'intero Clan Wang, signore?!


PERCHÈ?!


La domanda si era trasformata nell'unica ragione di vita di Wang Tengfei Aveva iniziato a cercare nell'intero Dominio Meridionale, usando la sua connessione data dalla linea del sangue per trovare il Decimo Patriarca del Clan Wang. E se anche fosse morto durante il percorso… avrebbe avuto la sua risposta!


Alla fine in questa area aveva percepito la presenza del Decimo Patriarca del Clan Wang. Aveva iniziato una ricerca approfondita, ma prima che potesse rintracciarlo, era incappato in queste due persone che prima aveva disdegnato come se non fossero nemmeno degne di essere guardate. Erano dei signor nessuno che lui e i suoi subordinati avevano cacciato e cercato di uccidere per degli oggetti magici.


Ora, poteva soltanto fuggire da loro.


I due inseguitori di Wang Tengfei fecero i gesti di un incantesimo, creando due spade che accelerarono. Scintillando, scattarono verso il volto grigiastro di Wang Tengfei, il quale creò velocemente un tamburo che si lanciò all'indietro. Si espanse rapidamente rimbombando con un suono martellante mentre le due spade si avvicinavano. Gli oggetti entrarono in collisione e…


Boom!


Mentre l'esplosione rimbombava, Wang Tengfei sputò sangue. Il suo volto era bianco e si stringeva forte le braccia intorno al corpo mentre si spingeva alla massima velocità. Non si prese nemmeno il tempo di richiamare il tamburo. I due inseguitori risero mentre uno di loro lo raccoglieva. Quindi scattarono di nuovo all'inseguimento, i loro occhi scintillanti di bramosia e intento omicida.


Continuarono a combattere avanti e indietro, e Wang Tengfei tossiva continuamente sangue. Il bagliore della spada sotto ai suoi piedi iniziò a svanire, e uno sguardo di disperazione apparve nei suoi occhi. Per lui, l'interno mondo sembrò... diventare grigio.


“Eri così arrogante, non è vero?!”


“All'epoca eri sul tuo piedistallo. Guardavi dall'alto come se tutti gli altri fossero insetti, e tu fossi il Prescelto del Cielo! Dov'è adesso la tua arroganza, huh?!”


“Wang Tengfei, sei morto! Se ti reincarni, ricorda di non essere così arrogante nella prossima vita!”


Gli occhi dei due inseguitori lampeggiarono di intento omicida e attaccarono simultaneamente, rilasciando le loro abilità divine più potenti Il qi della spada roteò e un gigantesco palmo rombò in avanti verso Wang Tengfei.


Wang Tengfei sorrise amaramente. Sapeva che non poteva scappare, così si girò improvvisamente sul posto e iniziò a ridere. Ne aveva avuto abbastanza della vita, e comunque sarebbe dovuto morire con il resto del suo clan. Stava per lanciare degli avvertimenti a vuoto quando….


Improvvisamente, un sospiro echeggiò attraverso la terra.


Non appena sentirono il sospiro, i due inseguitori di Wang Tengfei si fermarono e i loro volti sbiancarono. Iniziarono immediatamente a tremare mentre guardavano dietro Wang Tengfei.


“Sangue… Setta del Demone di Sangue. Il Principe di Sangue!!”


“È Meng Hao!”


Meng Hao fluttuò verso il basso da dietro Wang Tengfei finché non si ritrovò in mezzo a lui e ai suoi inseguitori.


“Questa persona è un mio vecchio amico,” disse. “Compagni Daoisti, potreste porgermi i vostri omaggi?”


I due inseguitori ansimarono e i loro cuori si riempirono di terrore. Immediatamente unirono le mani e si inchinarono con il massimo rispetto.


“Anziano, non sapevamo che Wang Tengfei fosse un amico del Principe di Sangue. Speriamo di non avervi offeso, vostra eccellenza.”


“Bene, bene, stiamo andandocene….”


I due coltivatori erano completamente scossi. A nessuno nel Dominio Meridionale era sconosciuto il volto di Meng Hao. Non importava loro nemmeno un briciolo di Wang Tengfei ma, per quanto riguardava Meng Hao, erano terrorizzati all'estremo. Anche mentre parlavano, i due uomini erano indietreggiati tremando.


Wang Tengfei rimase a bocca aperta dietro a Meng Hao, quindi vide i volti dei due uomini e sentì stilettate nel suo cuore. Quelle espressioni erano le stesse che avrebbero riempito i volti delle persone che guardavano lui, le stesse espressioni che aveva assaggiato prima che il Clan Wang venisse sradicato. Ma ora….


Il volto di Wang Tengfei’ si contorse. Sentì come se una lama stesse pugnalando attraverso il suo cuore mentre guardava arrabbiato Meng Hao. Il suo rancore per Meng Hao aveva radici profonde, e persino prima della distruzione del Clan Wang aveva sognato di massacrarlo personalmente.


Odiava Meng Hao per avergli portato via la sua eredità.. Odiava Meng Hao per avergli portato via la sua fidanzata. Odiava Meng Hao per tutti i suoi successi. Nella mente di Wang Tengfei, tutto ciò che Meng Hao aveva conquistato, sarebbe dovuto essere suo!


Nei giorni precedenti, ogni volta che udiva storie su Meng Hao, sentiva come se il suo cuore venisse schiacciato. Sentiva anche che sarebbe ammattito. Il suo odio aveva percorso la strada fino al midollo!


“Non ho bisogno del tuo aiuto!” gridò. “Uccidimi, va bene? Devi solo uccidermi! UCCIDIMI!


“Ne ho abbastanza di vivere, Meng Hao. Vuoi uccidermi? Bene! Non devi fingere! Avanti! Lo spirito di Wang Tengfei è indomabile! Sono proprio di fronte a te. Avanti, uccidimi!


“Mi hai portato via tutta la mia buona sorte! Mi hai portato via tutte le mie opportunità! Hai persino portato via la mia fidanzata. NON ho intenzione di vivere sotto al tuo stesso cielo, ciarlatano! Essere inferiore! Avanti, uccidimi!


“Non eri NESSUNO nella Setta dell'Affidabilità. Avrei potuto ucciderti agitando solo un dito. Se il maggiore Ouyang non avesse interferito, ti avrei abbattuto!


“Io sono Prescelto! Prescelto della Setta dell'Affidabilità! Prescelto del Clan Wang! E tu? Tu sei… un insetto!!”


Wang Tengfei iniziò a ridere follemente. Si era represso per troppo tempo e ora stava levando, urlando istericamente, tutti i suoi pesi.




NOTE:


1. Sebbene non sia menzionato per nome, il fratello di Wang Tengfei era Wang Lihai, un personaggio ricorrente che appare nell'arco temporale del torneo dell’Eredità dell’Immortale di Sangue, nell'arco dei Geyser del Dao e nell'arco della Setta del Demone Immortale e anche in altri archi temporali.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



