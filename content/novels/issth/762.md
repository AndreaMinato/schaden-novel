---
weight: 762
title: Capitolo 762 – Decimo Patriarca
pubDate: 2025-03-17T11:17:34.983Z
tags:
    - issth
---


Le grida isteriche di Wang Tengfei non causarono nulla più di un cipiglio a Meng Hao. Tuttavia, i volti degli altri due Coltivatori impallidirono mortalmente e i loro cuori cominciarono a battere più forte per la paura.


All'improvviso richiamarono alla memoria un evento che aveva causato un piccolo trambusto nel Dominio Meridionale, la faccenda del triangolo amoroso che coinvolgeva Meng Hao, Wang Tengfei e Chu Yuyan.


“Non va bene! Questi due erano rivali in amore!!”


“Dannazione, incappare in ambedue e poi sentire cose che non avremmo dovuto...” L'espressione dei due precipitò e arretrarono nervosamente. Vedendo che Meng Hao non stava prestando loro attenzione, fuggirono alla massima velocità, maledicendo il fatto di non potersi far comparire delle ali.


“Forza, uccidimi! UCCIDIMI!” sfuriò Wang Tengfei con gli occhi iniettati di sangue. Cominciò persino ad avvicinarsi a Meng Hao, fino a essergli giusto di fronte.


“Non volevi uccidermi ai tempi della Setta dell'Affidabilità, Meng Hao? Mi ricordo delle tue unghie piantate nella carne dei tuoi palmi, e il sangue che ne gocciolava. A quei tempi tu eri una formica e io un Prescelto!


“Ora guardami! Scommetto che sei felice. Molto felice, vero? Avanti, uccidimi!!


“Ho già vissuto abbastanza. Il mio clan è andato, i suoi membri sono andati, la mia famiglia è andata. Mio fratello maggiore ha dato la sua vita per me, a a quale scopo? Almeno morire per tua mano mi liberà dalle mie preoccupazioni terrene!


“Perché non hai ancora fatto una mossa? Uccidimi!!”


Sul volto di Meng Hao si riusciva a vedere un'espressione complicata mentre guardava Wang Tengfei. Aveva da tempo saputo cosa era successo al Clan Wang e riguardo a tutto ciò che era accaduto in passato, non era altro che quello, il passato.


“Io sono un Prescelto del Clan Wang. Quando ero un bambino, una goccia di sangue di un Drago Volante delle Tempeste cadde dal cielo. Ho seguito il mio istinto e la mia intuizione, e dopo aver pagato un prezzo enorme, ho finalmente trovato la Setta dell'Affidabilità!


“L'eredità del Drago Volante delle Tempeste apparteneva a me!! Ma tu l'hai portata via! Ti sei preso la mia eredità! E ti sei preso anche la mia qualificazione per la Fazione Interna della Setta! Tu hai distrutto tutte le mie possibilità di ottenere le Sacre Scritture dello Spirito Sublime!


“Poi mi hai anche portato via la mia fidanzata! Chu Yuyan era la MIA fidanzata! Ma lei ha sciolto il nostro fidanzamento... tutto a causa TUA!


“Ti dovevo un debito dalla mia vita precedente o qualcosa del genere, Meng Hao? Perché? Ancora e ancora, tu ti sei preso TUTTO!!” Mentre Wang Tengfei gridava e urlava, le lacrime cominciarono a rigargli il viso.


“Ora tu hai tutto ciò che appartiene a me. Io dovrei essere il numero uno del Dominio Meridionale. Io dovrei essere in cima. E tu... tu dovresti essere come sono io ora!


“Tutto ciò che possiedi... l'hai preso da me! E ora, tu stai qui di fronte a me, di nuovo vincitore. Tu vieni a salvarmi?! Tu non mi stai salvando. Non ho bisogno della tua pietà o della tua compassione, ho solo bisogno che tu mi uccida!!


“Non guardarmi a quel modo, Meng Hao” disse, con le lacrime che gli scendevano lungo le guance. “Io sono Wang Tengfei!” Dopo la distruzione del Clan Wang era stato oggetto di ridicolo all'infinito; ma era un dolore che riusciva sopportare. C'erano solo una cosa al mondo che non poteva tollerare. Una singola persona.


Meng Hao!


Avrebbe preferito morire che vedere la pietà e la perplessità nei suoi occhi. Lui era Wang Tengfei! Se doveva morire, bene, ma sarebbe morto con orgoglio!


Meng Hao sospirò, poi scosse la testa. Quando ricordò tutto ciò che era successo tra lui e Wang Tengfei, sapeva di aver agito in modo un po' impulsivo.


Era giovane e una testa calda e ora che si guardava indietro, realizzò che... molte cose che aveva fatto erano un pochino eccessive. Per esempio, la faccenda di Chu Yuyan... Forse... se non li avesse deliberatamente sabotati, i due avrebbero potuto essere ancora insieme, felici e contenti.


Almeno starebbero meglio di come stavano ora.


Meng Hao non disse niente. Estrasse un contenitore di giada e vi impose un po' di senso divino, poi lo lanciò a fluttuare di fronte a Wang Tengfei.


“Prendi questo” disse piano. “Se ti troverai in grave pericolo, potrà salvare la tua vita una volta. Tu e io... siamo vecchi amici. Spero davvero... che tu possa trovare la tua via.” Detto quello, si voltò per andarsene.


Wang Tengfei fissò sconvolto il contenitore di giada che gli fluttuava di fronte. Poi sollevò il capo e cominciò a ridere follemente mentre altre lacrime colavano giù per il suo volto. Non voleva benevolenza da Meng Hao. Non voleva essere debole di fronte alla persona che una volta aveva odiato più di ogni altra nel mondo. Dopo la distruzione del Clan Wang, aveva patito molte cose e aveva sperimentato l'ipocrisia del mondo.


Precedenti buoni amici l'avevano preso a calci quando era a terra. I compagni di un tempo lo evitavano come se fosse un parassita velenoso. Un dolore del genere era qualcosa che riusciva ad accettare. Se i nemici di una volta cercavano di ucciderlo, almeno avrebbe potuto auto-detonare e finirla con una rovina comune.


Come avrebbe mai potuto immaginare che la persona che odiava di più... sarebbe stata l'unica a trattarlo gentilmente dopo la sua caduta dalla vetta?


Non voleva accettarlo e non poteva farlo. La sua isteria era un modo si sfogarsi. Le sue lacrime erano un'espressione di estrema tristezza.


Agitò la mano, spedendo rumorosamente il contenitore a terra.


“Io sono Wang Tengfei! Non ho bisogno della tua compassione!!”


Meng Hao si fermò e si guardò alle spalle, poi sospirò ancora. Stava per andarsene quando improvvisamente, udì un lungo grido provenire dalla foresta vicina.


Il grido provocò lampi di colore attraverso il cielo e fece agitare le nuvole. Una figura che emanava un'aura che eccedeva quella del picco della Ricerca del Dao emerse dagli alberi.


“Hahaha! Ascensione Immortale, Ascensione Immortale... Hahaha! Io diventerò Immortale!” Era un vecchio uomo pazzo con i capelli scarmigliati, gli abiti stracciati e la pelle sporca.


Le pupille di Meng Hao si contrassero e l'intento omicida guizzò nei suoi occhi. Il suo secondo vero sé si materializzò all'improvviso vicino a lui, facendo un passo avanti.


Il vecchio pazzo appariva molto diverso da prima, ma Meng Hao poteva ancora dire che era... il Decimo Patriarca del Clan Wang!


Meng Hao aveva fatto delle ricerche in precedenza riguardo il Decimo Patriarca. Sapeva che, nella sua pazzia, aveva distrutto il Clan Wang e poi era impazzito completamente. Tuttavia, questa era la prima volta che lo incontrava personalmente nel Dominio Meridionale.


“Patriarca!!” gridò Wang Tengfei.


“Decimo Patriarca del Clan Wang!” ringhiò tetramente Meng Hao. Sollevò la mano e puntò un dito, cosa che fece scattare il suo secondo sé attraverso l'aria in direzione del Decimo Patriarca.


Il frastuono delle esplosioni riempì l'aria quando i due cominciarono istantaneamente a combattere. Attorno al Decimo Patriarca vorticava del Qi Immortale. I suoi capelli erano in disordine e il suo volto segnato dall'età aveva un'espressione confusa.


“Ascensione Immortale. Io diventerò un Immortale...” Ridendo in modo folle, agitò la mano, deformando l'aria. Mentre lottava con il clone di Meng Hao si propagarono le onde di una potente base di Coltivazione.


Meng Hao sbuffo con sprezzo e decollò. Possedeva un corpo fisico alla Ricerca del Dao, così come il Calderone dei Fulmini, che tirò fuori mentre chiudeva le distanze con il Decimo Patriarca.


I boati echeggiavano mentre Meng Hao e il suo secondo sé combattevano avanti e indietro con il Patriarca. Il vento urlava e la terra tremava.


“Recidi!” Il secondo vero sé di Meng Hao lanciò un grido e colpì con la Spada di Legno del Tempo. Diecimila anni del potere del Tempo si riversarono come un grande fiume. Tuttavia, il Decimo Patriarca del Clan Wang non era un comune Coltivatore al picco della Ricerca del Dao. Lui possedeva del Qi Immortale e un'aura Immortale che usò per resistere al potere del Tempo. Echeggiò un boato e il clone arretrò. Il volto del Decimo Patriarca sbiancò e tutto a un tratto, la confusione nei suoi occhi iniziò a essere rimpiazzata dalla chiarezza.


“Meng... Hao...” disse, fissandolo senza distogliere lo sguardo. La sua voce era rauca e parlava a scatti mentre recuperava i sensi.


“Patriarca!!” urlò Wang Tengfei con urgenza, volando verso il Decimo Patriarca.


“Teng... Fei...” disse lui, guardando verso Wang Tengfei. All'improvviso, la sua espressione fu di estremo dolore; sollevò le mani ad afferrarsi la testa e poi lanciò uno strillo miserabile. “Non avvicinarti!”


“Il Clan Wang... sono colpevole, colpevole... ho ucciso tutti nel Clan. Ho ucciso tutti... Tutto per diventare un Immortale. Tutto per l'Ascensione Immortale. Ne è valsa la pena...? NE VALEVA LA PENA?!?!” Il Decimo Patriarca alzò la testa e lanciò un folle ululato, il suo volto era distorto da un'intensa amarezza.


Gli occhi di Meng Hao lampeggiarono mentre stava discosto assieme al suo clone. Non stavano attaccando, ma semplicemente osservando, con gli occhi che balenavano per l'intento omicida.


“Sono colpevole... sono stato io a uccidere personalmente tutti i miei compagni di clan...” Il Decimo Patriarca ululò e delle lacrime rigarono il suo volto. Si sentiva come se il suo cuore venisse stritolato. Provava rimorso, impotenza e la follia vorticava dentro la sua testa. I volti dei membri del clan che aveva personalmente ucciso cominciarono ad apparire attorno a lui, il che lo fece tremare. Il suo volto stravolto da un'agonia indescrivibile.


Si voltò improvvisamente a guardare Meng Hao, con la testa tra le mani e gli occhi rosso accesso. “Tu. Tutto a causa tua!”


Ogni tanto, il Decimo Patriarca tornava lucido. Ogni volta che accadeva, era un momento di rimorso e dolore indicibili. Il suo cuore si riempiva di orrore e rimpianto e la pazzia che saliva da sapere che le sue mani erano macchiate di rosso per il sangue dei suoi compagni di clan, gli facevano desiderare la morte.


Ma la sua base di Coltivazione aveva raggiunto il punto in cui morire... non era facile.


Stava per caricare Meng Hao, ma lui lo schivò di lato, con gli occhi che baluginavano con freddezza. Non attaccò, eppure l'ostilità nei suoi occhi divenne più profonda. Un gelido sorriso apparve sul suo volto.


“Vuoi morire?” chiese. “Non sarà così facile! Come potrei lasciarti morire? La morte salda tutti i conti, perciò lasciarti morire sarebbe come liberarti semplicemente dal tuo dolore e la tua amarezza. Penso che invece ti lascerò continuare a vivere nella tua follia. Ogni tanto ti sveglierai e sarai distrutto dal rimorso e dal dolore! Questa è la vendetta che meriti!”


L'odio nei suoi occhi bruciava. Lui detestava il Decimo Patriarca del Clan Wang; se non fosse stato per lui, Xu Qing non si sarebbe trovata nella sua attuale situazione e lui non avrebbe fronteggiato così tante crisi mortali. In effetti, considerando quello che era successo nella Grotta della Rinascita, lui era davvero già morto.


Una tale ostilità non era qualcosa che la semplice morte poteva spazzare via. Obbligare il Patriarca del Clan Wang a vivere una vita di sofferenza... quella era vera vendetta!


Meng Hao rise glaciale mentre arretrava. Tuttavia, fu a questo punto che il volto del Decimo Patriarca cominciò di nuovo ad assumere uno sguardo assente. Cominciò a ridere in modo stupido, come se l'amnesia stesse iniziando a lavare via tutto il dolore.


Ma Meng Hao non poteva permettergli di dimenticare così facilmente.


Sollevò la mano e puntò con il dito.


La Settima Maledizione del Sigillo del Demone. Maledizione del Karma!


Non usò pienamente l'arte; invece, usò la magia Karmica solo per provocare tormento al Decimo Patriarca attraverso il Karma anche quando era in uno stato privo di senno. Infuse i Fili di Karma con le vite dei membri del clan che aveva ucciso. Ora l'avrebbero costantemente assillato, ricordandogli le sue mani sporche di sangue. Ora sarebbe stato per sempre piagato dalle memorie di ciò che aveva fatto.


Rumble!


I Fili di Karma del Decimo Patriarca del Clan Wang vennero gettati nel caos. Il suo corpo tremò e i suoi occhi si riempirono di lacrime. Sebbene la sua espressione fosse vuota, lanciò un grido di follia. Il dolore trafisse il suo cuore e perse il controllo.


“Ascensione Immortale... N-n-non avvicinarti! La mia anima... Uccidere... Uccidere... Uccidere tutti... Fratellino, non avvicinarti a me... AGGHHHHHH!! Ascensione Immortale...”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



