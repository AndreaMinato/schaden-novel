---
weight: 7650
title: Capitolo 765 - Tribolazione del Settimo Anno!
pubDate: 2025-03-17T11:17:34.984Z
tags:
    - issth
---


Anche le grandi tribù nelle Terre Nere in questo momento si stavano concentrando sul Dominio Meridionale. La questione delle quattro forze alleate che avevano assediato la Setta del Demone di Sangue e gli avvenimenti successivi in cui la Setta del Demone di Sangue aveva riunificato il Dominio Meridionale erano ben noti.


Quando il nome di Meng Hao era salito alla ribalta, il Clan del Corvo Dorato nelle Terre Nere ne fu particolarmente entusiasta. Quando arrivò la notizia del grande matrimonio di Meng Hao, il Capo Clan guidò personalmente alcuni membri del Clan fuori dalle Terre Nere per partecipare alla cerimonia e offrire i loro doni di nozze.


Anche le altre grandi tribù fecero lo stesso.


In ultimo, ma non per importanza, la Chiesa della Luce Dorata gridava a gran voce il suo motto distintivo mentre avanzava a gran velocità verso il Dominio Meridionale, circondata da una nebbia che vorticava.


Nel frattempo, nelle Terre Orientali, nella residenza antica del Clan Fang c’era una torre alta. Sembrava molto simile alla Torre del Tang, sebbene fosse di circa trenta metri più alta. [1]


Era più alta di circa trenta metri di ogni altra Torre del Tang presente nel Dominio Meridionale.


All’interno della torre c’erano un uomo e una donna che si trovavano nel bel mezzo di un’accesa discussione. Sul volto della donna scorrevano le lacrime mentre lei guardava l’orizzonte in direzione… del Dominio Meridionale e di Meng Hao.


“Lo abbiamo abbandonato prima che compisse sette anni… Ha affrontato così tante volte dei gravi pericoli nel Dominio Meridionale e noi non lo abbiamo aiutato. Non abbiamo nemmeno osato avvicinarci a lui… Non sarei dovuta andare a vederlo nel Clan Song, ma… è mio figlio! È NOSTRO figlio!


“Gli è stata rubata la consistenza del Dao nel Mare della Via Lattea e sapevo che non sarei potuta andare ad aiutarlo, ma ciò non è servito ad alleviare il dolore lancinante nel mio cuore. Poi Xu Qing ha rinunciato a così tante cose per lui nella Grotta della Rinascita. Ho visto tutto quello che è successo. Tutto! Quella ragazza mi piace…


“Adesso lui si sposerà e io ANDRÒ AL MATRIMONIO!”. La donna esaminò l’uomo con gli occhi che balenavano per la determinazione.


L’uomo tremava e aveva gli occhi pervasi dalla tristezza. Anche lui sentiva delle fitte di dolore al cuore. Tuttavia, non poteva fare altro che sopportarle e riporre tutte le sue speranze su ciò che sarebbe accaduto in futuro.


“Aspetta solo un po’ di più, Lili [2]”, sussurrò l’uomo. Tremò e strinse la colonna accanto a lui fino a quando le sue nocche non divennero bianche. “Non puoi aspettare un po’ di più…? Abbiamo vissuto delle difficoltà indicibili per portarlo qui e dargli una possibilità di vivere. Una volta che avrà raggiunto la Ricerca del Dao, allora il pericolo sarà passato. La Ricerca del Dao, tutto qui.


“Soltanto una piccola attesa. Il giorno in cui entrerà nella Ricerca del Dao, andremo insieme. Gli spiegheremo tutto, insieme!”. Negli occhi dell’uomo era possibile vedere un amore profondo mentre guardava l’orizzonte.


“Non possiamo fare errori”, proseguì. “Se falliremo questa volta… Lili, la quarta vita, la Tribolazione del Settimo Anno. Sei davvero in grado di sopportare ancora un dolore simile?


“Io sono suo padre e lui è nostro figlio. È per lui che entrambi abbiamo fatto dei giuramenti del Dao per stare a guardia della porta del Paradiso Meridionale per 100.000 anni e non mettere piede fuori dal Paradiso Meridionale per tutto questo tempo. Ogni cosa è stata fatta per quest’unica possibilità. Continua ad aspettare…”. L’uomo chiuse gli occhi. Per suo figlio avrebbe sacrificato volentieri la sua vita, il suo tutto.


“Tribolazione del Settimo Anno…”. Lungo il volto della donna scorsero altre lacrime quando ripensò ai ricordi amari del passato. “Ma sono già passati così tanti anni…”.


“La Recisione dello Spirito stabilizza l’anima e la Ricerca del Dao disperde il sangue”, sussurrò l’uomo, e fu difficile comprendere se stesse parlando con la donna o tra sé. “Ogni giorno che precede la ricerca del Dao, è un giorno in cui la Tribolazione del Settimo Anno… non viene neutralizzata. Il suo corpo è già alla Ricerca del Dao, tutto quello che resta è la sua base di Coltivazione… presto. Il giorno arriverò presto”.


Il giorno del matrimonio si avvicinava. Quando mancavano solo cinque giorni alla cerimonia di unione, più di un milione di Coltivatori si erano già radunati nelle Distese del Nord, adiacenti al Mare della Via Lattea.


Bestie feroci, spiriti maligni, esperti potenti… si trasformarono tutti in un qualcosa di simile a un ciclone che avrebbe potuto spazzare via ogni cosa in modo stupefacente.


I Patriarchi alla Ricerca del Dao di diversi Clan, delle Tribù e delle Sette si alzarono in volo, undici sagome stupefacenti che rimasero a fissare il Mare della Via Lattea, in direzione del Dominio Meridionale che si estendeva oltre l’orizzonte.


“La possibilità di raggiungere l’Immortalità si trova nel Dominio Meridionale!”


“Il Dominio Meridionale ha appena affrontato una sfortuna incredibile. Adesso loro sono nella condizione di massima debolezza e non potrebbero mai immaginare che i nostri eserciti potrebbero comparire ora!”.


“È un’opportunità incredibilmente rara!”


“In questa guerra, noi annienteremo i loro esperti alla Ricerca del Dao, uccideremo i loro Coltivatori alla Recisione dello Spirito, estirperemo i loro discepoli all’Anima Nascente! Riguardo alla Formazione del Nucleo, questi non hanno molta importanza”.


“Frantumare la loro Coltivazione, limitare le loro possibilità di raggiungere l’Immortalità, e poi potremo occupare il Dominio Meridionale! Possiamo ottenere l’illuminazione riguardo al destino Immortale e possiamo diventare Immortali!”


“In questa guerra noi, le forze alleate delle Distese del Nord, con l’aiuto del Giglio della Resurrezione, prenderemo di certo il controllo di ogni cosa!”


“Colpite in fretta e con forza! Non date alle Terre Orientali la possibilità di intervenire!”


Questi esperti alla ricerca del Dao erano adornati con tenute diverse. Alcuni erano ricoperti da tatuaggi. Altri erano avevano delle attrezzature di osso che sprigionavano una luce nera. Alcuni indossavano degli abiti Daoisti. Tuttavia, tutti possedevano una forza incredibile.


Si libravano a mezz’aria guardando in direzione del Mare della Via Lattea. All’improvviso, l’aria fu pervasa da un boato incredibile. Non c’era vento ma si levarono comunque delle ondate enormi lungo il mare.


Il Quarto Anello, il Terzo Anello e il Secondo Anello del Mare della Via Lattea, tutte queste zone nel mare esterno dell’Anello Interno furono ricoperte da ondate intense. I discepoli delle tre grandi Sette nel Terzo Anello rimasero completamente stupita.


I Coltivatori che vivevano sulle diverse isole nel mare poterono sentire i boati e ne rimasero scioccate.


Non era il boato normale del ma, invece, era pervaso da un’aria mostruosa e assassina. L’acqua si sollevò, come se una creatura colossale stesse cercando di risalire dalle profondità del mare!


Mentre tutti si guardavano attorno stupiti, nelle profondità del Secondo Anello un enorme Giglio della Resurrezione si stava dimenando come un folle. Questa… era la causa dei boati che pervadevano il Mare della Via Lattea.


Continuavano a riecheggiare dei boati mentre l’enorme Giglio della Risurrezione iniziò a crescere, quasi senza un limite. Nello spazio di soli dieci respiri di tempo, degli enormi tentacoli, ciascuno spesso trenta metri, si sollevarono dal Secondo Anello. L’acqua del mare colò via da questi quando sfrecciarono sul mare.


I tentacoli emisero un’aura impressionante quando sfrecciarono nell’aria. Allo stesso tempo, innumerevoli tentacoli più piccoli si estesero sul fondo del mare. Quando raggiunsero le acque del Terzo Anello, sfrecciarono anche questi nell’aria.


Si diffusero altri tentacoli che perforarono la Divisione di Burrasca che separava il Terzo e il Quarto anello.


Se si riusciva a stare in un punto in alto nel cielo in cui era visibile tutto il Mare della Via Lattea, si poteva vedere che si stavano diffondendo più di 100.000 tentacoli. Sembrava che… sotto le acque del mare si nascondesse una presenza spaventosa.


Certo, questo non era altro che il Giglio della Resurrezione!


Il Giglio della Resurrezione crebbe rapidamente, diventando sempre più grande fino a quando, per lo stupore di tutti i Coltivatori, emerse del tutto dall’acqua. I tentacoli si unirono, intrecciandosi.


Formarono… un ponte!


Era un ponte che aveva un lato formato da cinquantamila tentacoli, per più di 1.500 chilometri. Sorprendentemente, questa parte del ponte si avvicinava al Dominio Meridionale, ma non lo toccava.


L’altro lato del ponte si inarcava fino a collegarsi con le Distese del Nord!


Al centro dei due lati c’era un enorme Giglio della Resurrezione, così tanto grande che a mala pena si riusciva a vederne le estremità, dal quale gocciolarono delle enormi quantità di acqua quando si alzò.


La scena era incredibilmente impressionante e stupefacente. Era comparso un fiore enorme che aveva creato un ponte con i suoi rami e le foglie, un ponte che collegava due grandi continenti!


La difficoltà maggiore nell’intraprendere una guerra tra queste due regioni era il problema del trasporto delle truppe. Ma adesso quel problema era stato risolto e la grande guerra sarebbe potuta iniziare in qualunque momento.


L’aria fu pervasa dai boati quando comparve il ponte del Giglio della Resurrezione. Gli oltre 1.000.000 Coltivatori delle Distese del Nord sollevarono il capo e gridarono. Gli undici esperti alla Ricerca del Dao agitarono le mani, e i Coltivatori si diressero verso il ponte del Giglio della Resurrezione.


Gli spiriti demoniaci si trovavano dietro ai Coltivatori, seguiti dai giganti simili a montagne, così come da innumerevoli bestie selvatiche. Tutti partirono alla carica sul ponte del Giglio della Resurrezione, dove per poter avanzare usarono tutta la velocità che riuscirono a radunare, oltre ad alcune caratteristiche incorporate nel ponte. Ben presto, la distanza tra loro e il Dominio Meridionale venne ridotta rapidamente.


Avevano bisogno di qualche giorno per raggiungere il Dominio Meridionale.


Il giorno del matrimonio era sempre più vicino.


Il grande lago che una volta era lo Stato di Zhao adesso era decorato con lanterne e addobbi colorati. I tavoli erano allestiti tutt’intorno e i discepoli della Setta del Demone di Sangue giravano per intrattenere gli ospiti.


Il suono delle risate felici e delle voci allegre si diffuse nell’aria.


Arrivò Chen Fan, così come Ciccio, insieme ad un altro amico di Meng Hao della Setta del Fato Viola che si era precipitato in questo posto il più velocemente possibile. Il sorriso di Xu Qing diventava sempre più bello. Quando guardò Meng Hao, parve che lo sguardo affettuoso nei suo occhi potesse sciogliere anche il ghiaccio più freddo.


Anche Meng Hao sorrideva, sebbene in alcuni momenti sembrasse essere fuori di sé, incerto su cosa fare o dove andare. I Patriarchi alla Recisione dello Spirito della Setta del Demone di Sangue avevano familiarità con i matrimoni e fecero del loro meglio per gestire tutto in modo adeguato. C’era anche Ciccio che si era già unito formalmente con più di cento concubine. Con tutti i loro consigli e il loro aiuto, Meng Hao era impegnato con tutte le formalità.


Alla fine, arrivò Chu Yuyan. Arrivò con un sorriso che sembrava davvero di congratulazioni. Tuttavia, nel profondo del suo cuore provava frustrazione e delusione. Quando Meng Hao la incontrò per caso, aprì la bocca per dire qualcosa ma, alla fine, tutto quello che riuscì a fare fu… sospirare.


Xu Qing spostò Chu Yuyan di lato, dove iniziarono a consultarsi a bassa voce.


Arrivarono anche Hanxue Shan e Song Jia. Ben presto tutte le donne, insieme alle concubine di Ciccio, si fecero largo verso l’isola al centro del lago, dopodiché si poté sentire spesso il chiacchiericcio delle loro voci fluttuare da lì.


Qualche giorno dopo, arrivò il grande giorno e le campane del matrimonio risuonarono a festa.


A partire dall’alba, innumerevoli ospiti distinti affluirono dalle Sette e i Clan di tutto il Dominio Meridionale. Divenne presto evidente che non c’erano sufficienti tavoli per il banchetto, anche se ne avevano preparati più di 100.000. C’era spazio solo per stare in piedi, e tutti erano accalcati a perdita d’occhio. C’erano addirittura dei Coltivatori che si libravano in aria il lontananza. Anche se non potevano avere un posto, volevano comunque vedere la cerimonia di unione e applaudire per congratularsi.


I Coltivatori alla Recisione dello Spirito e gli esperti alla Ricerca del Dao erano tutti presenti! Quando le campane del matrimonio risuonarono, nell’aria comparve una scia viola. Si trattava di un anziano con un abito viola, antico e maestoso. Tuttavia, il suo volto era ricoperto da un sorriso cordiale e l’aroma degli elisir medicinali si levava attorno a lui. Non appena Meng Hao lo vide, il suo corpo fu attraversato da un fremito e lui si alzò in volo. Davanti a tutti i Coltivatori presenti, congiunse le mani e fece un inchino profondo.


“Saluti, maestro!”


L’anziano non era altri che Demone degli Elisir. Guardò Meng Hao con soddisfazione e con affetto. Dopo essere scoppiato a ridere, aiutò Meng Hao a stare dritto.


“Oggi è il giorno del tuo matrimonio e io sono qui in veste di cerimoniere ufficiale”.




NOTE:


1. Nota di Deathblade: come ho già detto, converto l’unità di misura cinese in metri. La torre è più alta di nove “Zhang” e, come tutti noi sappiamo, il nove è un numero importante nella cultura cinese e in ISSTH.


2. “Lili” è la ripetizione del carattere Li 丽, dal nome di Meng Li.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter

