---
weight: 7670
title: Capitolo 767 - L’Invasione delle Distese del Nord!
pubDate: 2025-03-17T11:17:34.984Z
tags:
    - issth
---


“Le Distese del Nord!” pensò Meng Hao con le pupille ristrette.


Al momento, gli altri esperti alla Ricerca del Dao non erano in grado di vedere ciò che vedeva Meng Hao. Ad eccezione di… Demone degli Elisir. I suoi occhi iniziarono a brillare per una luce intensa, e lui rimase basito.


Le ovazioni stavano ancora riecheggiando nell’aria mentre i Coltivatori in basso erano in attesa delle parole celebrative di Demone degli Elisir e dei momenti finali della cerimonia di nozze.


Tuttavia, i cuori di Meng Hao e di Demone degli Elisir si raggelarono e, al momento, stavano sprofondando nelle profondità più remote!


Dall’espressione sul volto di Meng Hao, Xu Qing riuscì a percepire subito che qualcosa non andava. “Che cosa succede…?” chiese, stringendo nervosa la mano di lui.


“Le Distese del Nord… stanno per invaderci”, disse a bassa voce stringendo con forza la mano.


Sebbene nessuno dei Coltivatori in basso potesse sentire ciò che diceva, i Patriarchi al culmine della Ricerca del Dao vicino a loro rimasero improvvisamente basiti.


“Quello…”. Demone degli Elisir strabuzzò gli occhi quando guardò l’enorme ponte impressionante che si estendeva sopra al Mare della Via Lattea, così come il Calderone enorme che si avvicinava sempre di più.


L’espressione sul volto di Demone degli Elisir tentennò. Preoccupato che si sarebbe potuto scatenare il panico, mantenne un tono di voce bassa quando disse: “Meng Hao, guarda meglio. Vedi quel calderone di pietra senza decorazioni, pieno di terra nera? C’è per caso… un bastoncino d’incenso… che viene fuori dalla terra?!?!”.


Proprio mentre Demone degli Elisir parlava, i Coltivatori in ovazione all’improvviso divennero silenziosi. Sui loro volti comparvero delle espressioni confuse e, ben presto, tutti iniziarono a rendersi conto che Demone degli Elisir stava guardando il Mare della Via Lattea.


In risposta alla domanda di Demone degli Elisir, Meng Hao sbatté le palpebre per altre nove volte. La sua visione del Mare della Via Lattea divenne più ravvicinata all’istante e confermò che in effetti c’era un bastoncino d’incenso conficcato nel suolo nero che riempiva il calderone enorme.


“Sì”, disse, annuendo.


Il volto di Demone degli Elisir divenne livido e le sue pupille si restrinsero. Volò immediatamente in alto e gridò a gran voce: “Coltivatori del Dominio Meridionale, dovete scatenare tutti il potere delle vostre basi di Coltivazione immediatamente e ostacolare il flusso di energia spirituale di Cielo e Terra. Create immediatamente una barriera. MUOVETEVI!


“Patriarca Song, apprendista alchimista e Meng Hao, venite con me. Porta Patriarca Gelo Dorato e il Terzo Patriarca del Clan Li!!


“Per nessuna ragione… dobbiamo permettere che quel Calderone di pietra tocchi le terre del Dominio Meridionale!” gridò Demone degli Elisir mentre sfrecciava verso il Mare della Via Lattea. “Quello non è altro che l’Incenso delle Nove Rovine dell’Avvizzimento Infernale, raffinato dalla carne e il sangue di un vero Immortale!! È la più crudele tra le maledizioni; se solo tocca la terra, la maledizione si diffonderà tra tutti i Coltivatori nati nel Dominio Meridionale! Non esistono cure o antidoti ed è impossibile sfuggire, nemmeno lasciando il Dominio Meridionale. Chiunque sia nato nel Dominio Meridionale sarà maledetto!”


Patriarca Song rimase basito e Sun Tao della Setta del Fato Viola ebbe una reazione simile. Senza esitazioni, lo seguirono alla massima velocità.


Negli occhi di Meng Hao balenò l’intento omicida. Oggi era il giorno del suo imponente matrimonio, il giorno più importante della sua vita. Xu Qing aveva meno di un centinaio di anni di longevità, tutto quello che voleva era offrirle un matrimonio magnifico. Purtroppo, erano stati interrotti a metà.


L’arrivo dei Coltivatori delle Distese del Nord era del tutto imprevisto. Come poteva Meng Hao non essere furioso?


Guardò Xu Qing e, sebbene il cuore di lei fosse carico di preoccupazioni, l’unica cosa che riuscì a vedere sul suo volto fu un’espressione dolce.


“La cerimonia di nozze non è ancora finita” disse a bassa voce. “Resterò qui ad aspettarti”.


Meng Hao annuì, poi si alzò in volo. Il suo secondo vero io si materializzò accanto a lui, e Patriarca Gelo Dorato e il Terzo Patriarca del Clan Li emersero dal palazzo Immortale. In un batter d’occhio si trasformarono tutti in raggi di luce che sfrecciarono verso il Mare della Via Lattea.


I Coltivatori alla Recisione dello Spirito che avevano creato il drago e la fenice comparvero immediatamente. Si levò il potere delle loro basi di Coltivazione che fece distorcere l’aria. In basso, anche le centinaia di migliaia di altri Coltivatori, ancora sconvolti a causa degli sviluppi improvvisi, scatenarono il potere delle loro base di Coltivazioni. L’aria impiegò solo un istante a distorcersi, così come una tromba d’aria a sollevarsi.


Nel frattempo, i Coltivatori delle Distese del Nord sul ponte del Giglio della Resurrezione lungo il Mare della Via Lattea si resero conto di essere stati scoperti. Senza più il bisogno di nascondere la loro presenza, l’aria fu pervasa dai boati e l’aspetto del Mare della Via Lattea cambiò all’istante!


Non sembrava più soleggiato e calmo. Al contrario, sulla sua superficie si gonfiavano delle onde enormi, ed emersero anche numerosi cadaveri. Quei cadaveri non erano altro che i Coltivatori del Mare della Via Lattea.


Era completamente visibile anche il ponte del Giglio della Resurrezione dall’aspetto spaventoso, così come il milione di Coltivatori delle Distese del Nord che si estendevano in formazione come un drago enorme.


“Entro un mese, il Dominio Meridionale sarà distrutto!” una voce fredda e antica riecheggiò. Si trattava di un anziano tra le forze delle Distese del Nord. Indossava degli abiti di pelle di animale e attorno al suo collo era stretta una collana di denti. Questo si alzò in volo, seguito da tre sagome impressionanti.


Di queste tre persone, due erano anziani e uno era un bambino.


I due anziani erano assolutamente identici, ad eccezione del fatto che uno indossava degli abiti neri e l’altro bianchi. Incredibilmente, le loro basi di Coltivazione erano al culmine della Ricerca del Dao. Riguardo al bambino, lui stringeva in una mano un Frutto Cinabro, che di tanto in tanto masticava. Nei suoi occhi era visibile un bagliore rosso ed era circondato da una fitta aria assassina. Anche lui era al culmine della Ricerca del Dao.


Queste quattro persone erano i Patriarchi che guidavano la prima ondata delle forze armate delle Distese del Nord. La seconda ondata di centinaia di migliaia di Coltivatori delle Distese del Nord si trovava a qualche giorno di distanza.


La prima ondata era così vicina che riuscivano a vedere le montagne del Dominio Meridionale, così come i sei raggi di luce brillante che stavano sfrecciando nell’aria.


Nello stesso momento, notarono anche la tromba d’aria impressionante creata dalle basi di Coltivazione delle centinaia di migliaia di Coltivatori, che si levò in alto nel cielo sprigionando un potere scioccante.


“Questi Coltivatori del Dominio Meridionale sono furbi. Hanno percepito la nostra presenza con largo anticipo e sapevano esattamente quando saremmo arrivati”.


“Non erano a conoscenza solo del momento, sapevano anche il luogo e sono pronti a combattere! Hanno anche unito le basi di Coltivazione di diverse centinaia di migliaia di Coltivatori in una tromba d’aria! Sperando di ridurre il potere del nostro unguento sacro!”


“Dalla loro reazione, sembra che siano proprio a conoscenza del nostro piano! Per fortuna siamo preparati. È un peccato che il nostro unguento sacro sia più efficace quando sono sparpagliati!”


“Delle sei persone che si stanno avvicinando, quattro solo al culmine della Ricerca del Dao. Una è allo stadio iniziale della Ricerca del Dao e la terza, il giovane vestito di rosso… possibile che sia solo un Coltivatore alla Seconda Recisione?”


“Pazienza, non ha importanza, ci atterremo al piano e sacrificheremo il nostro unguento sacro!!”


I quattro Patriarchi delle Distese del Nord si scambiarono delle occhiate, poi l’anziano con la collana di denti fece una risatina fredda. Produsse un elisir medicinale rosso che era ricoperto da strani simboli magici e che ingerì immediatamente. Poi allungò le mani e sollevo la testa all’indietro per lanciare un urlo selvaggio.


“Trasformazione del Pesce Drago!”


Al contempo, il suo corpo iniziò subito ad aumentare di dimensioni e a riempirsi di squame. In un batter d’occhio, era alto decine di metri e pieno di muscoli. Sorprendentemente, i denti attorno al suo occhio balzarono in avanti fino a vorticare attorno a lui in una formazione di incantesimo sferica!


L’aria fu pervasa dai boati, insieme a un ruggito che proveniva dalla formazione di incantesimo. All’improvviso ne venne fuori un coccodrillo nero lungo trecento metri!


Il coccodrillo sbatté la coda, facendo diffondere delle increspature. I 10.000 Coltivatori che sostenevano l’enorme calderone di pietra volarono immediatamente in avanti e si posarono sul dorso del coccodrillo.


Il coccodrillo lanciò un ruggito e i suoi occhi iniziarono a brillare di rosso quando partì all’attacco verso il Dominio Meridionale.


Riguardo all’anziano alto diversi metri, il suo corpo sprigionò un’energia feroce quando lo seguì, come se dovesse scortare il coccodrillo.


Alle sue spalle, i due anziani, i quali sembravano identici ad eccezione degli abiti bianchi e neri in contrasto, agitarono entrambi le maniche. Con sorpresa, iniziarono a sprigionare un’aura di morte incredibile. Cosa ancora più stupefacente, dietro di loro comparvero due Jian Shi[i], i quali indossavano a loro volta degli abiti bianchi e neri in contrasto.


I due Jian Shi avevano i denti lunghi e le espressioni feroci. Indossavano dei cappelli e si muovevano con dei saltelli insieme ai due anziani, mentre questi scortavano il calderone di pietra.


In ultimo c’era il ragazzino. Mentre avanzava, dalle forze sul ponte del Giglio della Resurrezione emerse un gigante. Questo teneva in mano un’enorme mazza a dente di lupo e gridava mentre sfrecciava in avanti, sollevando un vento molto forte. Il ragazzo volò verso l’alto per mettersi sulla sua spalla.


Aveva mangiato circa la metà del Frutto Cinabro e teneva l’altra metà in mano, sfregandola di tanto in tanto.


Il coccodrillo in testa aveva gli occhi brillanti e di un rosso intenso. Ruggiva mentre avanzava alla massima velocità, trasformandosi in quello che parve quasi un fulmine nero. Mentre si avvicinava al Dominio Meridionale, Demone degli Elisir, Patriarca Song e l’apprendista alchimista Sun Tao si precipitarono per raggiungerlo.


Non ci furono parole. Non appena lo raggiunsero, iniziò il combattimento.


BOOM!


Sun Tao evocò un Calderone degli elisir che sprigionava fumi medicinali. Tra questi fumi comparvero innumerevoli guerrieri con l’armatura dorata che bloccarono immediatamente tutta la zona.


Patriarca Song sbuffò con freddezza e poi mosse le braccia in segno di incantesimo. L’energia spirituale nella zona svanì all’istante e comparve una bara di rame, il tesoro prezioso del Clan Song.


Riguardo a Demone degli Elisir, questo sfrecciò direttamente verso il calderone di pietra.


Il coccodrillo ruggì, così come fece anche l’anziano alto diversi metri accanto a lui. L’anziano all’improvviso balenò e comparve davanti al coccodrillo, poi tirò un pugno.


“Fuori dalle palle!” gridò.


BOOM!


Il primo colpo era sostenuto dal potere del suo corpo fisico. Questo frantumò l’aria quando stridette verso i guerrieri dorati di Sun To. I guerrieri iniziarono subito ad avvizzire e a cadere a pezzi.


L’anziano era incredibilmente forte. Attorno a lui vorticava la legge della natura, che rendeva tutta la zona circostante sua. Sfrecciò in avanti, scontrandosi con la barricata seguito dal coccodrillo.


Nel frattempo, gli anziani vestiti di bianco e di nero chiusero gli occhi. I loro corpi divennero indefiniti e, incredibilmente, si unirono ai due Jian Shi alle loro spalle. Gli occhi degli Jiang Shi iniziarono a brillare all’improvviso per l’intelligenza. Quando saltarono in avanti, la loro aura mortale si levò nell’aria, trasformandosi in un vortice. Dal vortice poi si allungarono innumerevoli braccia pallide. Uno dei due Jian Shi sfrecciò verso Patriarca Song, l’altro andò a bloccare Demone degli Elisir.


Gli ultimi a fare la loro mossa furono il ragazzo e il gigante simile a una montagna. Il gigante brandiva la sua mazza di dente di lupo e il ragazzo puntava il dito in avanti, lasciando Sun Tao basito. All’improvviso, sulla fronte del ragazzo si rigonfiò una bolla enorme. Era di un rosso accesso ed aveva l’aspetto del Frutto Cinabro.


In un batter d’occhio, esplose uno scontro tra esperti al culmine della Ricerca del Dao. I boati pervasero l’aria mentre Meng Hao si avvicinava, seguito dal suo secondo vero io e i Protettori del Dharma destro e sinistro.


“Hao’er” disse Demone degli Elisir con insistenza. “Blocca quel calderone di pietra! Non permettere che tocchi la terra!”


Dopo aver studiato la battaglia, gli occhi di Meng Hao balenarono e lui sfrecciò come un fulmine verso il coccodrillo.


L’anziano alto diversi metri davanti al coccodrillo aveva un corpo fisico che poteva schiacciare il nemico come dei rami secchi. Quando vide Meng Hao avvicinarsi, lo ignorò completamente e si concentrò sui tre Coltivatori al culmine della Ricerca del Dao accanto a lui.


“LEVATEVI DI TOOOORNOOOO!!” gridò l’anziano, tirando un pugno in aria.




NOTE:


1. Nella tradizione cinese, Jian Shi è un termine che sta ad indicare dei corpi senza vita (letteralmente, corpi rigidi) che indossano abiti della dinastia Qing e uccidono le loro vittime per assorbirne il Qi. In occidente, sono conosciuti anche come vampiri cinesi oppure zombie cinesi (https://en.wikipedia.org/wiki/Jiangshi).


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                


                                



