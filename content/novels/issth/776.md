---
weight: 7760
title: Capitolo 776 - Il Quinto Livello della Grande Magia del Demone di Sangue!
pubDate: 2025-03-17T11:17:34.986Z
tags:
    - issth
---


Era stato pronunciato il carattere “anima”!


In quel momento, i Coltivatori delle Distese del Nord bloccati nel vortice intorno a Meng Hao lanciarono le ultime grida disperate della loro vita. I loro corpi avvizzirono fino a prosciugarsi, le loro basi di Coltivazione svanirono. Adesso sentivano un dolore intenso che li circondava come un’inondazione.


Nei loro occhi, tutto divenne nero e il mondo scomparve. Le loro vite… non esistevano più!


Dai loro occhi, orecchie, naso e bocca vennero fuori un gran numero di anime in difficoltà e che si lamentavano. La schiena di ciascun Coltivatore era inarcata, il volto scavato e gli occhi grigi. Le bocche erano rimaste aperte, rigide.


Le anime vennero fuori e si unirono per formare un vortice, trasformandosi in un ciclone di anime. Tutti coloro che riuscirono a vedere questo spettacolo rimasero stupefatti.


“Magia Demoniaca! Quella è magia Demoniaca!”


“Un’abilità divina così sinistra deve essere magia Demoniaca!!”


I Coltivatori delle Distese del Nord nella zona stavano tremando e i loro cuori furono pervasi dalla paura. Spaventati, osservarono le anime ruotare fino a diventare un ciclone e Meng Hao fare un gesto verso il suolo, poi alzare lo sguardo. I suoi capelli bianchi fluttuarono attorno a lui e i suoi occhi brillarono con un bagliore spietato.


Anche il suo volto era cadaverico, rendendo così tutto il suo aspetto come quello di un dio Diabolico. Le anime delle vittime attorno a lui ricordavano degli schiavi che non potevano sfuggirgli.


In alto, l’anziano che aveva assunto le sembianze del roc sussultò, scosso completamente da ciò che aveva visto. Tuttavia, nei suoi occhi tremolava l’intento omicida e nel suo cuore ardeva l’efferatezza. Continuò a cadere in picchiata verso Meng Hao.


“La tua magia occulta non funzionerà su di me!! MUORI!!”


Gli occhi di Meng Hao tremolarono e mentre l’anziano si avvicinava a lui a gran velocità, balzò in alto dal suolo con forza. Il ciclone composto da innumerevoli anime che lottavano lo circondò, assumendo quasi l’aspetto di un fiume quando accelerò per andare incontro al roc.


Riecheggiò un’esplosione e, per quanto fosse forte e coraggioso, l’anziano non poté bloccare il sangue che colò dagli angoli della sua bocca. Non riusciva più a mantenere la forma di un roc, e quando cadde all’indietro tornò al suo aspetto umano.


Dalla bocca di Meng Hao schizzò del sangue e la terra sotto di lui si riempì di crepe e si spaccò, portando le spaccature a diffondersi in tutte le direzioni.


Le anime in difficoltà esplosero, trasformandosi in particelle di luce dell’anima che poi si diressero a gran velocità verso Meng Hao e si fusero al suo corpo. Meng Hao poté sentire di aver raggiunto… la soglia del quinto livello della Grande Magia del Demone di Sangue.


“Mi servono altre anime!” pensò, con gli occhi che balenarono. Dato che non voleva che l’anziano partisse di nuovo all'attacco, produsse il Calderone dei Fulmini. Ci fu un tremolio e scambiò la sua posizione con quella di un altro Coltivatore delle Distese del Nord.


Ricomparve di nuovo al centro delle forze delle Distese del Nord, al che fece immediatamente un gesto in direzione del suolo. Comparve un vortice quando la Grande Magia del Demone di Sangue partì nuovamente all'attacco.


Parve quasi che, per Meng Hao, i Coltivatori delle Distese del Nord non fossero altro che cibo. Erano fondamentali per le sue abilità di combattimento contro un esperto al culmine della Ricerca del Dao. Mentre li assorbiva, l’aria fu pervasa da urla disperate. Il Qi, il sangue e le basi di Coltivazione vennero risucchiate, usate da Meng Hao per rafforzare il suo corpo fisico fino al punto che sarebbe esploso dallo stadio intermedio della Ricerca del Dao allo stadio avanzato della Ricerca del Dao.


Riguardo alla sua base di Coltivazione, ora questa superava la Recisione dello Spirito ed era entrata temporaneamente nella Ricerca del Dao! La legge della natura vorticava attorno a lui, così da rendere Meng Hao… ancora più audace!


La Grande Magia del Demone di Sangue era più adatta allo scontro con un gruppo di avversari!


Più nemici c’erano, più era possibile diventare invincibile!


A mezz'aria, l’anziano con abiti in pelle di animale gridò. Il suo corpo balenò quando si trasformò non in un roc, ma in un pitone gigante nero. Aprì la sua bocca feroce e si lanciò in direzione di Meng Hao come se volesse inghiottirlo.


Meng Hao rimase ad attendere nel vortice il pitone che si avvicinava. Era possibile sentire gridare migliaia di Coltivatori delle Distese del Nord mentre i loro corpi avvizzivano, le loro basi di Coltivazione svanivano e si avvicinavano alla morte.


Meng Hao disse all'improvviso “anima”, e si poté udire un boato quando le migliaia di Coltivatori esplosero e le loro anime si alzarono in volo.


Poi Meng Hao sparì. Proprio quando il pitone era sul punto di raggiungerlo, lui si spostò verso l’orizzonte, dove spuntò un altro vortice della Grande Magia del Demone di Sangue.


L’anziano si era andato su tutte le furie, eppure non c’era nulla che potesse fare per fermare Meng Hao e il Calderone dei Fulmini. Questa abilità rapida simile a un teletrasporto rendeva molto difficile bloccare Meng Hao, e lo lasciò sconvolto fino al midollo.


“Maledizione! Meng Hao, ti sfido a combattere contro di me personalmente!”


Negli occhi dell’anziano balenò l’intento omicida. Questa volta non inseguì Meng Hao, ma volò invece verso l’esercito di Coltivatori del Dominio Meridionale.


“Se non vuoi venire qui e combattere, allora io inizierò ad uccidere dei Coltivatori del Dominio Meridionale!”


Meng Hao si fermò, poi agitò la mano destra. Comparve la Grande Magia del Demone di Sangue e il Calderone dei Fulmini balenò. Questa volta scambiò la sua posizione con quella dell’anziano.


Una volta avvenuto lo scambio, l’anziano… rimase scioccato nel trovarsi proprio al centro di uno dei vortici di Meng Hao.


Meng Hao si librava a mezz'aria, fissando l’anziano con freddezza.


“Vuoi combattere?” disse. “E allora combattiamo!”. Allungò le braccia di lato verso l’esterno e nei molteplici vortici che aveva creato qualche istante prima riecheggiarono le urla scioccate dei Coltivatori delle Distese del Nord. Il Qi e il sangue defluirono verso di lui, portando così il corpo di Meng Hao a raggiungere ancora una volta il culmine del Ricerca del Dao.


L’aria fu pervasa dai boati quando il corpo dell’anziano iniziò ad avvizzire. Tuttavia, era in grado di continuare a combattere, e quindi tirò un pungo verso Meng Hao.


“MUORI!”


Meng Hao serrò i pugni e sfrecciò in avanti per andargli incontro. I due balenarono in avanti e indietro centinaia di volte, creando delle esplosioni che fecero tremare ogni cosa nella zona. Alla fine, negli occhi dell’anziano balenò una luce intensa. Dalle sue pupille si alzarono in volo all'improvviso due uccelli dorati, i quali emettevano dei versi acuti mentre sfrecciavano verso Meng Hao.


Nello stesso momento, l’anziano iniziò a ruotare velocemente come una trottola. Sollevò la gamba destra in aria e poi la schiacciò sulla testa di Meng Hao. Se il calcio lo avesse colpito, Meng Hao avrebbe subito una ferita molto seria.


Gli occhi di Meng Hao brillarono gelidi quando disse: “Meridiani dello spirito!”


Si poterono udire immediatamente delle altre urla disperate provenire dai Coltivatori delle Distese del Nord bloccati nei vortici in basso. Le loro basi di Coltivazione furono risucchiate dal naso e dalla bocca, per poi sfrecciare verso Meng Hao. Le basi di Coltivazione ruotavano attorno a Meng Hao sotto forma di una tempesta, rafforzando la sua base di Coltivazione fino al punto in cui non fosse forte quanto il culmine della Ricerca del Dao.


Eseguì rapidamente un gesto di incantesimo e poi puntò il dito al cielo.


“Nona Montagna! SCHIACCIALO!”


L’aria fu pervasa dai boati quando in alto comparve la maestosa Nona Montagna. Era enorme, quasi quanto una montagna reale e la legge della natura che le vorticava attorno mandò il cielo in fermento e fece tremare la terra. Sull'uomo gravò una pressione enorme.


L’anziano sollevò la testa e poi gridò. Il suo corpo divenne rapidamente più grande quando si trasformò in un gigante simile ad una montagna.
Sollevò subito entrambe le mani in aria e afferrò la Nona Montagna.


Si poté udire un’esplosione quando la Nona Montagna si scontrò con lui. Dalla sua bocca schizzò del sangue e si poterono udire dei crepitii mentre cercava di resistervi.


“Anima!” disse Meng Hao, con gli occhi che sprigionavano freddezza. Mentre i Coltivatori delle Distese del Nord nei vortici caddero al suolo morti, le anime che opponevano resistenza volarono verso Meng Hao dai loro occhi, dalle orecchie, dai nasi e dalle bocche.


L’enorme quantità di anime che si stavano unendo al corpo di Meng Hao provocò un boato che pervase la sua testa. Ad un tratto… raggiunse il quinto livello del Grande Magia del Demone di Sangue!!


In quel momento, la base di Coltivazione di Meng Hao non mutò. Tuttavia, le sue abilità di combattimento si moltiplicarono all'istante!


I suoi capelli si sollevarono e lui ricordò in tutto e per tutto una divinità Diabolica. I suoi occhi splendettero come due soli e il campo di battaglia in basso fu completamente oscurato dall'ombra di nebbia nera si levò attorno a lui. Era come se stesse offuscando i Cieli.


Fece un respiro profondo e poi avanzò.


L’anziano liberò un grido infuriato quando sollevò le braccia. All'apparenza, stava facendo entrare in azione una qualche forma di legge naturale.
Adesso si potevano sentire dei crepitii provenire dalla Nona Montagna; questa, in seguito, si frantumò in mille pezzi.


“Piccolo bastardo!” disse l’anziano, con il sangue che colava dagli angoli della sua bocca. Distruggere la Nona Montagna aveva richiesto uno sforzo non indifferente da parte sua. Il suo corpo adesso balenò quando si trasformò in una tigre bianca, che poi ruggì e si lanciò su Meng Hao.


Questa volta Meng Hao non la evitò. I due Coltivatori si incrociarono a mezz'aria; riecheggiarono delle esplosioni mentre i due continuavano a combattere.


“Qi e Sangue!” disse Meng Hao con freddezza. Questa volta sul palmo della sua mano comparve un piccolo vortice. Quando lanciò un colpo sulla zampa anteriore dell’uomo sotto forma di tigre, tutta la zampa si ridusse all'istante in pelle e ossa!


Il colpo di scena improvviso e scioccante lasciò l’uomo basito. Questo sussultò, il suo corpo di tigre bianca fu attraversato da un fremito, e poi batté in ritirata alla massima velocità.


Negli occhi di Meng Hao tremolò l’intento omicida. Come avrebbe potuto lasciare che l’uomo scappasse così? Il suo corpo balenò nell'aria e comparve accanto all'anziano. Il vortice nel palmo della sua mano destra scattò verso la schiena dell’anziano.


“LEVATI DI TORNO!!” gridò l’anziano. La sua base di Coltivazione crebbe immediatamente con un’esplosione di Qi che comparve all'improvviso. Meng Hao sbuffò con freddezza e proseguì con il colpo del palmo.


“Meridiani dello Spirito!”


Si poté udire un’esplosione quando assorbì non il Qi e il Sangue, ma la base di Coltivazione. Quando l’esplosione spaventosa della base di Coltivazione proveniente dall'anziano raggiunse Meng Hao, lui non fece altro che toccarla con la mano e questa parve crollare. La forza sconfinata della base di Coltivazione iniziò a fondersi immediatamente con il palmo di Meng Hao.


La mente dell’anziano si intorpidì. Non avrebbe mai potuto immaginare che la tecnica magica di Meng Hao sarebbe potuta essere così impressionante. In due brevi istanti di contatto, aveva perso il dieci percento della sua base di Coltivazione così come il Qi e il sangue. Adesso lui era a dir poco spaventoso per l’uomo, che indietreggiò immediatamente per battere in ritirata.


Meng Hao lo inseguì senza esitare. Continuavano a combattere, e l’anziano continuava a lanciare delle grida. Non osava avvicinarsi troppo, ma riusciva soltanto a scappare alla massima velocità sotto il bombardamento interminabile di Meng Hao. Dalla sua bocca schizzò del sangue, e lui indietreggiò.


Il volto di Meng Hao era freddo e il suo intento omicida infuriava.


Gli spettatori potevano credere a malapena a ciò che stavano guardando. L’anziano con gli abiti in pelle di animale non era in grado di rispondere agli attacchi di Meng Hao e stava per essere battuto al punto che fu costretto a ritirarsi.


“Salvami!!” gridò, con la mente che tremava. Il suo corpo si stava trasformando velocemente in nient’altro che carne e ossa, e aveva perso il quaranta percento del potere della sua base di Coltivazione. Sapeva di essere in un momento di crisi seria.


I Coltivatori delle Distese del Nord erano stupiti e gli altri cinque esperti al culmine della Ricerca del Dao delle Distese del Nord in alto erano scossi.


Qualche istante prima, quando Meng Hao aveva ucciso il ragazzo vestito di rosso, erano rimasti scioccati. Tuttavia, nella loro mente, Meng Hao aveva semplicemente usato una sorta di stratagemma per vincere. Ma vedere ciò che stava facendo adesso li aveva fatti innervosire.


Proprio quando furono sul punto di fare una mossa per aiutare l’uomo, il carattere “morente” comparve tremolando accanto a Meng Hao. Si sprigionò una luce grigia e tutti gli esperti alla Ricerca del Dao si fermarono.


Non osarono avvicinarsi a lui!


Questo era il motivo esatto per cui Meng Hao non aveva più usato il carattere “morente”. L’uso migliore del simbolo magico adesso per lui… era come una minaccia contro qualsiasi intervento esterno!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



