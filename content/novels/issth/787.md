---
weight: 7870
title: Capitolo 787 - L’Ascesa di un Sole Splendente
pubDate: 2025-03-17T11:17:34.988Z
tags:
    - issth
---


Tra i potenti esperti dei quattro poteri che hanno mosso guerra contro la Setta del Demone di Sangue, il Patriarca della Setta della Spada Solitaria era morto in battaglia, come anche il Patriarca della Setta del Setaccio Nero. Adesso inoltre, Patriarca Gelo Dorato aveva trasformato la sua forza vitale in una spada, che aveva ucciso un coltivatore delle Distese del Nord per poi diventare cenere nel vento.


Per quanto lo riguardava, se la guerra contro la Setta del Demone di Sangue non fosse mai avvenuta, il Dominio Meridionale sarebbe stato molto più forte ora. Anche se le Distese del Nord avessero avuto undici esperti alla Ricerca del Dao, non avrebbero mai osato mandare truppe nel Dominio Meridionale.


Dopotutto le cinque grandi sette e i tre grandi clan avevano numerose riserve di Dao. Nonostante avessero solo otto coltivatori al picco della Ricerca del Dao, potevano avvalersi di svariati altri esperti alla Ricerca del Dao.


Se si aggiungono i tesori preziosi delle varie sette e clan, sarebbe stato più che sufficiente a far pagare alle Distese del Nord un caro prezzo per qualunque incursione.


Adesso però... tutto ciò, era solo un modo illusorio di pensare.


“Patriarca!” urlarono i coltivatori della Setta del Gelo Dorato sottostanti. Le loro menti erano piene di dolore mentre guardavano il loro Patriarca svanire.


Secondo il pensiero del Patriarca Gelo Dorato invece, quello che stava facendo era espiare i peccati commessi in passato.


Adesso c’erano solo cinque esperti al picco della Ricerca del Dao tra le forze delle Distese del Nord. Sfortunatamente però, ai coltivatori del Dominio Meridionale erano rimasti solo il Patriarca Song, che si indeboliva sempre più col passare del tempo, Demone degli Elisir e il secondo vero sé di Meng Hao.


Erano loro tre contro quattro opponenti al picco della Ricerca del Dao!


I rimbombi riempivano l’aria, mentre il feroce combattimento sottostante continuava. Cielo e terra erano coperti e le nuvole si agitavano. Miserevoli urla fluttuavano nell'aria insieme alle esplosioni causate dalle tecniche magiche. Nei momenti finali prima del sopraggiungere della morte, alcune persone decidevano di farsi auto-esplodere. Tutti questi suoni si trasformarono in un canto funebre che echeggiò come un tuono in tutto il creato. Si potevano veder scorrere larghi e profondi fiumi di sangue.


In basso, la persona più forte tra le fila delle Distese del Nord, il capo clan della Linea di Sangue Imperiale si era trasformato in un Drago del Fulmine Primordiale. I fulmini schizzavano fuori dal suo corpo e sembravano connettersi al cielo. Il potere che possedeva mentre si lanciava contro Meng Hao era indescrivibile.


Meng Hao aveva fatto roteare la Grande Magia del Demone di Sangue al massimo della velocità. Centinaia di migliaia di anime schiavizzate, incapaci di entrare nel ciclo della reincarnazione si erano fuse insieme per formare la testa del Demone di Sangue col suo feroce corno. La testa era gigante e chiunque la guardasse non poteva che rimanerne esterrefatto.


Questo era un duello tra un Drago del Fulmine Primordiale e un Demone di Sangue!


Era una battaglia avvenuta innumerevoli anni prima. Adesso, stava accadendo ancora una volta. Il Drago del Fulmine Primordiale e il Demone di Sangue avevano di nuovo ingaggiato una battaglia mortale!


In un battito di ciglia, il Drago del Fulmine Primordiale e il Demone di Sangue fecero collisione l’uno contro l’altro. La Testa del Demone di Sangue si distrusse e poi esplose in innumerevoli pezzi.


Simultaneamente, il corno del Demone di Sangue scintillò, come una spada affilata, mentre affondava nel corpo del Drago del Fulmine Primordiale, poi lo trapassò squarciandolo completamente a metà.


Uno scioccante rimbombo risuonò nell'aria, accompagnato dal ruggito del Drago del Fulmine Primordiale e da una massa di qi demoniaco fuoriuscito dalla testa del Demone di Sangue. Il tutto venne trasformato in una potente esplosione che si diramò in tutte le direzioni.


Tutte le centinaia di migliaia di coltivatori sul campo di battaglia vennero momentaneamente private dei loro sensi.


Il capo clan della Linea di Sangue Imperiale apparve nel punto in cui si dissipò il Drago di Fulmini, del sangue colava fuori dalla sua bocca e le vene pulsavano sulla sua fronte mentre guardava Meng Hao, che tremò e tossì un grande boccata di sangue.


Barcollò all'indietro per alcuni passi e mentre il capo del clan della Linea di Sangue Imperiale lo osservava, i fulmini del suo Calderone dei Fulmini lo ricoprirono e lui scomparve. Quando riapparve, si guardò alle spalle per vedere un coltivatore delle Distese del Nord che si trovava nel posto precedentemente occupato da lui.


Non appena riapparve, Meng Hao aprì le mani facendo espandere grandi quantità di nebbia rossa. Questa sembrava senziente, in un secondo si lanciò contro migliaia di coltivatori nelle vicinanze.


Urla miserabili riecheggiarono nel campo di battaglia mentre la nebbia entrava nei loro corpi. Uno dopo l’altro, i coltivatori delle Distese del Nord avvizzirono e morirono; il loro qi, sangue, base di coltivazione e persino le loro anime emersero e volarono verso Meng Hao.


Il capo clan della Linea di Sangue Imperiale era in preda alla furia. Dei fulmini sembravano pulsare nei suoi occhi mentre prendeva un profondo respiro e faceva espandere il suo corpo. In un battito di ciglia si trasformò in un gigante alto trenta metri. Mentre i suoi capelli fluttuavano nell'aria intorno a lui, sollevò la testa e ruggì, un ruggito che conteneva una bizzarra legge naturale. Tutto intorno a lui divenne immobile.


Sembrava quasi come se tutto si muovesse più lentamente, mentre lui si muoveva più velocemente!


Il suo corpo si mosse fulmineo mentre si lanciava contro Meng Hao, cercando di colpirlo con un pugno.


Gli occhi di Meng Hao brillarono con freddezza. Questo vecchio uomo era potente e considerando la sua corrente coltivazione e abilità divine, era difficile da combattere.


“A meno che… non riesca ad usare il sesto livello della Grande Magia del Demone di Sangue!” Meng Hao spinse le mani verso il terreno, poi le alzò verso l’alto, sollevando e facendo volare le migliaia di corpi nell’area come tanti meteoriti verso il capo clan della Linea di Sangue Imperiale.


“È Tempo di morire!” urlò il capo clan della Linea di Sangue Imperiale, la sua voce echeggiò cupa. I corpi andarono in pezzi mentre lui appariva di fronte a Meng Hao. Il suo pugno fece contatto!


BOOM!


Del sangue schizzò fuori dalla bocca di Meng Hao mentre lui spariva all'improvviso. Riapparve in lontananza, dove la Grande Magia del Demone di Sangue improvvisamente si mise in moto. Le urla di migliaia di coltivatori ancora una volta riempirono l’aria.


“Dannazione!” il capo clan della Linea di Sangue Imperiale ruggì, adirato. Immediatamente si lanciò all'inseguimento, in uno stato di completo stupore a causa della violenta tecnica di Meng Hao. Non poteva permettergli di andare in giro liberamente tra i coltivatori delle Distese del Nord. Se lo avesse permesso, non sarebbe passato molto tempo prima che quella tecnica assorbisse tutte le loro vite.


“Non ha importanza in che anno o era questa tecnica malvagia è apparsa, tutti la considereranno Diabolicamente malvagia!” urlò. “Tutti si muoveranno insieme per distruggerla! Coltivare una tecnica come questa ti ha condannato ad affrontare l’ira dei Cieli! Tu ANDRAI incontro ad una fine violenta!”


“La magia non è né buona né malvagia,” replicò Meng Hao con calma. “Ciò esiste solo nel cuore. Tu non sei in grado di danneggiare il cuore del Dao di Meng Hao!” Poi vibrò riapparendo in un altro posto sul campo di battaglia. Gli sbalorditi coltivatori delle Distese del Nord nella zona tentarono di scappare, ma non erano veloci come la nebbia rossa di Meng Hao, che penetrò i loro corpi e iniziò ad assorbirli.


“Vediamo chi è più veloce, tu o io!” disse Meng Hao, i suoi occhi luccicarono col desiderio di uccidere. Riusciva a percepire che era sul punto di raggiungere il sesto livello della Grande Magia del Demone di Sangue.


Gli occhi del capo clan della Linea di Sangue Imperiale brillarono di una luce profonda mentre cessò l’inseguimento. Invece, si lanciò nell'aria, il suo obiettivo era il posto in cui gli esperti al picco della Ricerca del Dao delle Distese del Nord stavano combattendo Patriarca Song e gli altri.


“Tu uccidi i coltivatori delle Distese del Nord? Bene, io uccido i coltivatori al picco della Ricerca del Dao del Dominio Meridionale!”


Mentre il capo clan della Linea di Sangue Imperiale si lanciava nell'aria, le labbra di Meng Hao si contorsero in un freddo sorriso. Smise di assorbire le forze vitali dei coltivatori delle Distese del Nord e fece apparire il Calderone dei Fulmini. In risposta, il capo del clan della Linea di Sangue Imperiale rise.


Ci volle solo un istante per far soffocare la sua risata.


Questo perché Meng Hao non aveva preso il posto di qualcuno nelle vicinanze per bloccare il suo cammino.


Invece.. riapparve vicino ai due giganti, che stavano avanzando con la grossa porta dorata e l’enorme albero.


“Dannazione, com'è insidioso!” pensò il capo clan della Linea di Sangue Imperiale, mentre sbiancava. “Questo ragazzino è insidioso e senza pietà. Se non ci sbarazziamo di lui, sarà difficile finire di ripulire il Dominio Meridionale!” Pensato questo, si lanciò nella direzione di Meng Hao.


Meng Hao era riapparso direttamente vicino a uno dei giganti con l’armatura dorata, e una strana luce brillava nei suoi occhi. Ignorando il capo clan della Linea di Sangue Imperiale che gli si stava avvicinando, aprì le sue mani verso l’esterno. Dei rombi potevano essere uditi mentre la nebbia rossa esplodeva verso l’esterno dal corpo di Meng Hao.


La nebbia si proiettò in avanti in un battito di ciglia, penetrando all'interno del corpo di uno dei giganti con l’armatura dorata, che venne colto di sorpresa, lanciando poi un ululato in preda al terrore.


Il suo corpo iniziò a tremare e i suoi occhi vennero illuminati da un'espressione di sofferenza insopportabile. Il suo corpo avvizzì rapidamente e il suo sconfinato qi, il sangue, la base di coltivazione e l'anima vennero rapidamente estratti.


L'intero corpo si rinsecchì in un battito di ciglia. Dei crepitii potevano essere uditi mentre le sue gambe, incapaci di supportare la gigante porta d’oro, iniziarono a disintegrarsi. Il gigante poi iniziò ad accasciarsi sul fianco sul punto di crollare.


Fu in quel momento che l’adirato capo clan della Linea di Sangue Imperiale arrivò. Il suo pugno colpì Meng Hao, facendogli schizzare sangue dalla bocca. Meng Hao immediatamente si lanciò all'indietro per ritirarsi, i suoi occhi brillavano di una luce straordinaria.


“Muori!” urlò il capo clan della Linea di Sangue Imperiale, avvicinandosi al massimo della velocità. Il Drago del Fulmine Primordiale apparve di nuovo, insieme al roc, il pitone e anche la tigre bianca. L’energia rilasciata era incredibile, e venne unita tutta in un singolo pugno.


Proprio nel momento in cui questo stava per colpire Meng Hao…


Il gigante avvizzito nell'armatura dorata non riuscì più a resistere. La sua forza vitale svanì e il suo corpo cadde pesantemente a terra. Enormi quantità di nebbia rossa brillavano con splendore grazie al potere che era stato assorbito.


La brillantezza dello splendore eccedeva enormemente quello mostrato quando Meng Hao aveva assorbito diverse decine di migliaia di coltivatori delle Distese del Nord. Mentre la nebbia rossa si fondeva di nuovo all'interno del suo corpo, Meng Hao iniziò a tremare.


L’energia all'interno del suo corpo era stata completamente recuperata, e la Grande Magia del Demone di Sangue… improvvisamente raggiunse…


Il sesto livello!


La sua energia era adesso, completamente diversa da come lo era un momento fa. Istantaneamente, una tempesta color sangue si scatenò intorno a lui, innalzandosi alta nel cielo.


All’interno del suo corpo, la Grande Magia del Demone di Sangue roteava al picco della velocità possibile. Meng Hao alzò la sua mano lanciando un colpo di palmo diretto contro il capo clan della Linea di Sangue Imperiale in arrivo.


Un vortice apparve intorno al palmo. All'inizio era solo largo tre metri, ma si espanse rapidamente fino a trecento metri. Sembrava un'enorme bocca, che mordeva voracemente verso il capo clan della Linea di Sangue Imperiale.


Per la prima volta, il capo clan della Linea di Sangue Imperiale percepì un senso di crisi mortale. Immediatamente spinse tutto il potere che riuscì a radunare all'interno del suo colpo.


Uno scioccante, tonante colpo echeggiò!


Il capo clan della Linea di Sangue Imperiale venne inghiottito dal vortice. Un momento dopo, un ruggito furente poté essere sentito e il vortice collassò. Dall'interno, una figura coperta di sangue ne fuoriuscì.


Era il capo clan della Linea di Sangue Imperiale, ferito seriamente, con il sangue che guizzava fuori da varie ferite. Un'espressione di stupore copriva la sua faccia, mentre realizzava che il venti percento del suo potere complessivo era sparito nel breve momento appena passato.


Il vortice collassato immediatamente volò verso Meng Hao. Un tremore lo percorse mentre il suo corpo fisico diventava ancora più forte. Infatti, poteva essere percepita anche un po’ di volontà Immortale!


Anche la sua base di coltivazione aumentò con un dirompente potere.


Era sospeso a mezz'aria, la tempesta color sangue infuriava intorno a lui, il Calderone dei Fulmini crepitava per l’elettricità che lo attraversava, i suoi capelli sferzati dal vento. Sembrava un vero e proprio Maestro!


Guardò in basso con freddezza il capo del clan della Linea di Sangue Imperiale e l’aura di un Maestro crebbe ancora più intensa. Dei colori abbagliavano in cielo e i venti urlavano. Le centinaia di migliaia di coltivatori sul terreno, persino gli esperti al picco della Ricerca del Dao che combattevano in alto, erano tutti completamente scioccati.


Meng Hao sembrava un sole luminoso, che ascendeva con uno splendore infinito!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



