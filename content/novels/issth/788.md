---
weight: 7880
title: Capitolo 788 - Soppressione!
pubDate: 2025-03-17T11:17:34.988Z
tags:
    - issth
---


L’esperto numero uno delle Distese del Nord, il capo clan della Linea di Sangue Imperiale, fissava Meng Hao con occhi spalancati. Poco prima, Meng Hao lo stava semplicemente tormentando, ma adesso la sensazione che emanava era quella di una bestia selvaggia primordiale. Il suo sguardo, la sua aura, la tempesta color sangue, tutto ciò rese il capo del clan della Linea di Sangue Imperiale incredibilmente scioccato.


La sua espressione era seria, mentre Meng Hao procedeva verso di lui con occhi che emanavano freddezza. Gli ci volle solo un istante per raggiungere il capo clan della Linea di Sangue Imperiale, dopo di che scosse la mano, facendo espandere una luce color sangue. In un battito di ciglia, i due si scambiarono dozzine di colpi.


Dei boati riecheggiavano. Intorno a loro, il feroce combattimento continuava e allo stesso modo riprese il combattimento tra gli esperti al picco della Ricerca del Dao sopra di loro.


In principio, il Dominio Meridionale era in una posizione sfavorevole, ma adesso che Meng Hao era riuscito a ridestarsi con il suo Demone di Sangue e la Grande Magia del Demone di Sangue, la situazione… era stata ribaltata!


Se Meng Hao riuscisse ad uccidere il capo clan della Linea di Sangue Imperiale, a quel punto il Domino Meridionale… avrebbe la possibilità… di riuscire ad ottenere una vittoria!


Il morale dei coltivatori del Dominio Meridionale si alzò, ed iniziarono ad attaccare con colpi sempre più feroci.


Fuori dalle formazioni d'incantesimo, uno dei giganti con l’armatura dorata era stato ucciso, e l’altro rimaneva fermo, completamente terrorizzato da Meng Hao. L’enorme porta dorata, avendo perso uno dei giganti che la stava supportando, rimase inclinata precariamente su un lato.


Il gigante vedeva con orrore Meng Hao combattere il capo del clan della Linea di Sangue Imperiale, e il suo scalpo iniziò ad intorpidirsi dalla paura. Alla fine, lanciò l’enorme porta a terra e iniziò a scappare.


D'altronde, non era un coltivatore, ma un gigante che discendeva da un'antica linea di sangue. Il pensiero di combattere contro Meng Hao riempì il suo cuore di terrore.


Nello stesso istante in cui iniziò a scappare però, la fredda e distaccata donna che fluttuava nella vorticosa nebbia verde volse il suo sguardo con occhi luccicanti. La sua stupenda mano si aprì e puntò verso il gigante.


“Scappi prima del termine della battaglia? Sterminerò la tua linea di sangue fino al nono grado di parentela!”


Immediatamente, il gigante iniziò a tremare e un sigillo apparve sulla sua fronte. Il marchio iniziò a bruciare  nel profondo della sua pelle, fino a raggiungere l’osso. Il gigante emise un urlo miserabile e la follia apparve nei suoi occhi.


“Cancellerò la tua mente,” disse la donna con calma, “ti farò cadere nella pazzia, rimpiazzerò la tua forza vitale con la follia. Uccidi centomila nemici e la maledizione sarà sciolta.” Il gigante ululò, e la sua espressione si distorse in una di follia. I suoi occhi erano iniettati di sangue mentre saltava verso l’esercito del Dominio Meridionale.


Ogni coltivatore del Dominio Meridionale che incontrava veniva fatto a pezzi prima di avere la possibilità di fuggire. Il gigante li schiacciava con i suoi piedi, poi li raccoglieva e li cacciava in bocca. Il sangue fluiva dal mento verso terra, sembrava essere completamente impazzito.


Per i coltivatori del Dominio Meridionale, un gigante alto come una montagna con una forza simile alla Ricerca del Dao rappresentava un'enorme influenza per l'intera battaglia. In un battito di ciglia, centinaia di coltivatori del Dominio Meridionale vennero uccisi.


Era virtualmente impossibile da fermare. L’unico modo per interferire sarebbe stato se decine di migliaia di coltivatori avessero attaccato tutti all'unisono. Sfortunatamente… la possibilità che i coltivatori delle Distese del Nord permettessero una situazione del genere erano praticamente nulle. Seguendo le istruzioni della donna nella nebbia verde, i coltivatori delle Distese del Nord iniziarono un'offensiva per avanzare.


Un infinito mare di persone si spinse in avanti, come fosse stata una marea, in una carica collettiva.


Nella battaglia tra gli esperti della Ricerca del Dao in cielo, Patriarca Song e Demone degli Elisir erano ansiosi, ma comunque incapaci di dare supporto al Dominio Meridionale. Tutto quello che potevano fare era guardare come ancora una volta le sorti della battaglia venivano ribaltate.


Dei rimbombi riempivano l’aria mentre Meng Hao combatteva avanti e indietro contro il capo clan della Linea di Sangue Imperiale. La figura numero uno delle Distese del Nord aveva una potente energia, un'incredibile base di coltivazione e attacchi selvaggi e feroci. Tutto questo, unito al sesto livello della Grande Magia del Demone di Sangue di Meng Hao, fece sembrare come se il terreno stesso fosse sul punto di esplodere verso il cielo.


Mentre ingaggiavano battaglia, Meng Hao vide il gigante impazzire, e poteva percepire la donna che fluttuava all’interno della nebbia verde.


“È tempo di morire!” disse al capo del clan della Linea di Sangue imperiale. L'intento omicida lampeggiò nei suoi occhi mentre alzava la gamba destra e poi iniziò a girare vorticosamente. Si trasformò in un ciclone che si lanciò frontalmente e andò a colpire il pugno in arrivo del capo del clan della Linea di Sangue Imperiale.


Un enorme boato echeggiò, e sangue venne spruzzato dalla bocca di entrambi gli avversari. In questo istante però, Meng Hao improvvisamente sparì, poi riapparve al posto di un coltivatore delle Distese del Nord di fianco al gigante che si lanciava in avanti.


“Morirai per questo!” ruggì il capo del clan della Linea di Sangue Imperiale. L’agile manipolazione del campo di battaglia di Meng Hao gli stava dando parecchi problemi. Era sul punto di iniziare ad inseguirlo quando Meng Hao agitò con decisione la mano, facendo apparire un'enorme nebbia rossa, che si raccolse immediatamente in un vortice che inghiottì il ruggente gigante.


Potevano essere uditi rumori di sgranocchiamento e masticazione. Il suono era stridulo nelle orecchie e chiunque lo ascoltò non poté che rimanerne scioccato.


Del sangue fluiva dall'interno del vortice, insieme a grida miserevoli. Dei rombi risuonarono nell'aria mentre il vortice svaniva. La nebbia rossa all'interno tornò indietro verso Meng Hao, fondendosi in lui, rendendolo… persino più forte!


Si voltò e tirò un pugno direttamente al capo del clan della Linea di Sangue Imperiale che, per la prima volta, venne respinto e fatto rotolare all'indietro. La sua espressione all'inizio era colma di shock per poi essere sostituita da una di furia. Poi il suo corpo tremò mentre cambiava la forma in quella di un corvo dorato a tre zampe!


Emanava una luce brillante, facendolo sembrare un sole. Un intenso calore esplose sulla faccia di Meng Hao.


Nello stesso istante, la donna nella nebbia rivolse il suo sguardo verso Meng Hao con occhi luccicanti. Aprì la mano, e nove simboli magici volarono fuori alla massima velocità. Rotearono insieme nell'aria formando un enorme sigillo!


Il potente sigillo immediatamente volò verso Meng Hao.


“Sopprimi!” disse la donna con leggerezza, la sua voce fredda e priva di qualsiasi emozione. La faccia era pallida dal principio, ma dopo aver lanciato i nove simboli magici diventò ancora più bianca.


Gli occhi di Meng Hao sfavillarono di intento omicida. La sua base di coltivazione si attivò e alzò la mano sinistra, in cui apparve uno scioccante artiglio nero, all'incirca grande quanto un pugno di una persona.


Non appena l’artiglio fece la sua comparsa, un'aura brutale esplose all'esterno. Allo stesso tempo, quello che sembrava lo strillo di un gatto echeggiò facendo tremare tutto.


Questo artiglio non era altro che uno degli oggetti che Meng Hao aveva acquisito durante l’eruzione degli antichi Laghi del Dao! Dopo averlo raffinato per un po’ di tempo in passato era finalmente in grado di usarlo!


Non era l’artiglio di una specie di bestia selvaggia, ma quello di un gatto!


Era un artiglio di un gatto!


L’artiglio era nero, e il gatto a cui apparteneva era anch'esso completamente nero.


Non appena apparve, un'aura brutale riempì l’aria e lo strillo impressionante del gatto scosse le menti di tutti quanti nell'area. Sembrava quasi un attacco rivolto all'anima. Catalizzato dalla base di coltivazione di Meng Hao, l’artiglio si sollevò in aria e si espanse. Istantaneamente, l’artiglio cercò di squarciare il corvo dorato a tre gambe in arrivo.


Questo tremò, ma non fu in grado di evitare il colpo. L’artiglio tagliò il corvo, facendo esplodere istantaneamente le sue tre gambe. Il corvo rilasciò un urlo di dolore mentre si ritrasformava nel capo clan della Linea di Sangue Imperiale. Spruzzò sangue dalla bocca e le sue braccia vennero tagliate a pezzi. Si lanciò all'indietro esterrefatto, usando simultaneamente una tecnica magica per farsi ricrescere istantaneamente le braccia che aveva perso.


La faccia era sbiancata e la voce era debole mentre diceva, “Gatto Sepolcrale dei Nove Inferni!”


Nello stesso momento, il sigillo continuava a procedere verso Meng Hao. Lui lo guardò, mentre il vortice della Grande Magia del Demone di Sangue gli rombava intorno, poi si trasformò in una tempesta e infine nella testa del Demone di Sangue. Aveva un'espressione selvaggia mentre si lanciava contro il sigillo, sprigionando un'energia incredibile che sembrava potesse fare tutto a pezzi.


“Disperdi!” disse Meng Hao, la sua voce che echeggiava. L’enorme sigillo tremò e poi iniziò a sgretolarsi. Dei crepitii potevano essere uditi prima dell’esplosione del sigillo, che si ritrasformò nei nove simboli magici. Tre di essi erano adesso anneriti e gradualmente scomparvero. Gli altri sei ritornarono dalla donna nella nebbia.


Poi, Meng Hao iniziò a massacrare chiunque fosse lungo la strada che portava alla donna.


“È giunto il tuo turno di essere soppressa!” disse. “Nona Montagna!” Puntò col dito indice e tutto tremò. La Nona Montagna apparve, seguita dalla Grande Magia del Demone di Sangue, che si fuse nella montagna, facendola diventare di un rosso acceso. Poi si lanciò direttamente contro la donna nella nebbia.


Mentre discendeva, un'enorme voragine si aprì nel terreno sottostante, che inghiottì non pochi coltivatori delle Distese del Nord. La faccia della donna tremò, immediatamente si allungò e prese l’ultimo tremolante spettro, che poi lanciò in aria.


Lo spettro si trasformò in una stella cadente che si scagliò contro la Nona Montagna. Nello stesso momento la donna eseguì un incantesimo, che fece volare i restanti sei simboli magici intorno allo spettro e si univano all’attacco della Nona Montagna.


BOOOOOMMMMM!


Sorprendentemente, il potere discendente della Nona Montagna sembrò essere stato ostacolato.


“Perle Bianca e Nera!” Meng Hao disse tranquillamente. Una nebbia nera e bianca apparve intorno alla Nona Montagna, che poi si trasformò in due perle. Mentre roteavano intorno alla montagna, si sentì un rombo e la montagna iniziò di nuovo a discendere. Lo spirito fu fatto a pezzi e i simboli magici esplosero in un bagliore di colori. Non erano in grado di fermare la Nona Montagna mentre continuava la sua discesa verso l’esterrefatta donna.


Bagliori di colori e rimbombi riempirono il cielo. La nebbia verde esplose in pezzi. La donna, insieme a numerosi coltivatori delle Distese del Nord nell'area, vennero completamente schiacciati sotto la montagna.


Da questo momento, c’era un'altra montagna in questa terra!


Tutti nell'area erano scioccati, incluso il capo clan della Linea di Sangue Imperiale. I suoi occhi erano iniettati di sangue. Per colpa di Meng Hao, le Distese del Nord avevano subito ingenti perdite in questa difficile battaglia.


All'inizio, la vittoria era una certezza per le Distese del Nord, ma adesso… tutto a causa di Meng Hao, le sorti della battaglia erano cambiate! Se non fossero riusciti a gestire Meng Hao, le Distese del Nord… avrebbero perso!


Arrivando a questa conclusione, gli occhi del capo clan della Linea di Sangue Imperiale tremarono con determinazione. In principio, voleva evitare di usare la statua ancestrale, dato che avrebbe consumato una significante quantità delle riserve di qi. Questo era il motivo per cui aveva inizialmente cercato di gestire Meng Hao da solo.


Adesso si rese conto… di aver commesso un errore.


“Avrei dovuto usare la statua ancestrale dall'inizio, a qualsiasi costo!! Comunque, non è ancora troppo tardi!


“Meng Hao, venire soppresso dalla statua ancestrale del mio clan sarà una buona fortuna per te!” Gli occhi del capo clan della Linea di Sangue Imperiale irradiavano determinazione mentre puntava un dito verso il cielo e un altro verso la terra.


“Statua ancestrale, per favore rivelati!”




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        



