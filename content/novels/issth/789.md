---
weight: 7890
title: Capitolo 789 - Una Grande Crisi!
pubDate: 2025-03-17T11:17:34.988Z
tags:
    - issth
---


Mentre ancora si sentiva la voce del capo clan della Linea di Sangue Imperiale, gli occhi di Meng Hao tremarono e un indicibile senso di crisi mortale nacque dentro di lui.


Meng Hao non richiamò a sé la Nona Montagna, la lasciò lì a torreggiare sulla distesa di terra mentre emanava un'incredibile pressione.


Il capo clan della Linea di Sangue Imperiale puntò nel cielo e in basso verso il terreno. Un fulmine color blu apparve improvvisamente, trapassando cielo e terra…


Leggermente distante dal campo di battaglia c’era un'area che precedentemente era stata celata, ma adesso era improvvisamente visibile, come se una tenda fosse stata aperta per rivelare… un'enorme gabbia!


Nella gabbia c’era una scimmia, il corpo completamente coperto di simboli magici e gli occhi rossi come il sangue. Sembrava essere ricolma di una follia in grado di consumare i cieli.


Appena Meng Hao vide la gabbia e la scimmia, la sua mente annaspò. Persino lui… non era stato in grado di percepire l’esistenza della gabbia.


Questo significava che l’intenso potere della gabbia eccedeva la base di coltivazione di Meng Hao di un grande margine!


Adesso, persino un falso Immortale non avrebbe potuto evitare del tutto di essere percepito da Meng Hao. Questo significava che la gabbia… era al livello di un Vero Immortale!


D'altronde, il capo clan della Linea di Sangue Imperiale non avrebbe nominato niente al di sotto di questo livello di potenza come loro statua ancestrale!


Era un tesoro prezioso formato da riserve di qi raccolte in innumerevoli anni.


La gabbia si sollevò lentamente nell'aria, circondata da fulmini che si estendevano dal terreno fino al cielo. Il capo clan della Linea di Sangue Imperiale si prostrò in ginocchio in adorazione, alzò le mani al cielo e iniziò a recitare un bizzarro incantesimo.


L’aria si riempì con la musica di un grande Dao. Sembrava il canto formato da innumerevoli voci, risuonava debolmente in modo tale da rendere impossibile riuscire ad ascoltarlo chiaramente. Però i coltivatori circostanti che lo sentirono furono scossi mentalmente. I patriarchi al picco della Ricerca del Dao in aria rivolsero il loro sguardo verso la gabbia, in preda allo shock.


Meng Hao prese un profondo respiro. Il senso di crisi mortale raggiunse il picco dentro di lui. Sollevò il Calderone dei Fulmini in modo da farsi ricoprire dai fulmini. Immediatamente cambiò posto con un coltivatore vicino al capo clan della Linea di Sangue Imperiale. Si sollevò in aria e compì un incantesimo che fece apparire la Grande Magia del Demone di Sangue mentre lui si dirigeva verso il capo clan.


Non poteva permettere all'uomo di continuare ad eseguire la sua magia; la strana gabbia antica era qualcosa che riempiva il cuore di Meng Hao di paura.


BOOM!


La sua abilità divina collise con il capo clan della Linea di Sangue Imperiale, che non fece nulla per scappare. Rimase lì in adorazione come prima, con le parole dell’incantesimo che uscivano dalla sua bocca. Non appena l’abilità divina di Meng Hao lo raggiunse fu bloccata da un potere invisibile e poi… si dissipò.


Meng Hao sbiancò.


Fu in questo momento che, all'interno della gabbia, gli occhi della scimmia tremarono. Gli innumerevoli simboli magici sul suo corpo iniziarono a contorcersi e divincolarsi e poi iniziarono a muoversi sulla superficie del corpo. Luce dorata veniva emanata dalla scimmia, insieme ad un'aura simile a quella di una Divinità Immortale.


Lo scalpo di Meng Hao si intorpidì e il senso di crisi mortale diventò ancora più forte. Vedendo che non poteva attaccare il capo clan della Linea di Sangue Immortale, iniziò ad indietreggiare, preparandosi a lasciare quest’area del campo di battaglia e la terrificante gabbia.


Però, nel momento in cui iniziò ad indietreggiare…


Il capo clan della Linea di Sangue Imperiale guardò verso l’alto, con un'espressione piena di follia. “Statua ancestrale,” urlò, “per favore massacra questa persona!”


Dei fulmini discesero danzanti intorno alla gabbia, facendola sembrare un sole di fulmini a mezz'aria.


I simboli magici sul corpo della scimmia iniziarono a muoversi più velocemente. Poi, tutti i simboli magici sul suo braccio destro sparirono, sparpagliandosi su altre parti del corpo.


I simboli magici erano come sigilli che tenevano la scimmia costantemente soppressa. Adesso… il braccio destro era stato liberato.


In seguito, una sezione della gabbia di fronte alla scimmia si strappò e si distorse in una cavità!


Un bagliore feroce apparve negli occhi della scimmia mentre ruggiva improvvisamente: “Il mondo degli Immortali è la radice di tutti i mali! Gli Immortali… devono essere uccisi!”


Mentre la sua voce risuonava, allungò la mano destra, passando attraverso il varco e apparendo all'esterno della gabbia mentre cercava di raggiungere Meng Hao, che impallidì. Il Calderone dei Fulmini crepitò facendolo sparire, per poi riapparire in lontananza, dove si trasformò immediatamente in una stella cadente che scappava via.


Nell'istante in cui prese il volo però, il braccio che fuoriusciva dalla gabbia iniziò ad espandersi. In un battito di ciglia era lungo trecento metri. Un altro battito di ciglia ed era lungo tremila metri. Poi trentamila!


Un'enorme mano si lanciò contro Meng Hao. Era grande, riempiva il cielo, bloccava la luce, passando montagne e fiumi mentre si avvicinava a Meng Hao.


Era impossibile dire con precisione di che abilità divina si trattasse. Meng Hao era sbalordito, come pure gli esperti al picco della Ricerca del Dao.


Lui sputò una boccata di sangue mentre si spingeva avanti con una velocità incredibile. Però, l’enorme mano sembrava non avere limiti. Era come un continente che gli si scagliava contro e si allargò circondandolo completamente. Di fronte a lui, quelli che sembravano cinque imponenti picchi montuosi stavano discendendo dall'alto!


Meng Hao spalancò gli occhi totalmente sbalordito da questa statua ancestrale. In seguito però, un freddo luccichio apparve nei suoi occhi e l’immagine del roc comparve sulla sua fronte. Si lanciò in avanti mentre l’immagine di un pesce [1] si formava nell’aria intorno a lui e veniva distrutta con un colpo di coda. Il carro da guerra apparve, e in seguito Meng Hao fece circolare il qi dell’Immortale Indica la Via. Dei rimbombi riempirono il campo di battaglia mentre lui si sparava in avanti.


Utilizzando il potere del carro da guerra riuscì a passare tra le cinque montagne in discesa.


Dietro di lui sul campo di battaglia, il capo clan della Linea di Sangue Imperiale sputò una boccata di sangue. Immediatamente i simboli riapparvero sul braccio della scimmia nella gabbia. Il capo era infuriato; come avrebbe potuto mai immaginare che la statua ancestrale non fosse in grado di catturare Meng Hao?


“Dannazione, questo è incredibile!” Il capo clan della Linea di Sangue Imperiale si morse la punta della lingua e sputò altro sangue. Poi cacciò fuori un frammento di teschio, che spinse sulla sua fronte. Il suo corpo iniziò a tremare e dei rimbombi iniziarono a sentirsi. Un infinito splendore venne radiato e innumerevoli voci parlarono all’unisono.


“Statua ancestrale, per favore sigilla questa persona!”


Non appena si sentì il ruggito del capo clan della Linea di Sangue Imperiale, gli occhi della scimmia tremarono. Non luccicavano più di luce rossa; invece, iniziarono ad oscurarsi come se la fiamma della sua forza vitale si stesse consumando. Fu in questo istante che la scimmia si trasformò in una statua.


Quando accadde ciò, la gabbia iniziò ad irradiare luce brillante, simultaneamente divenne più grande. Poi, all'improvviso sparì.


Intanto, Meng Hao stava scappando utilizzando tutto il potere del carro da guerra. In un battito di ciglia si era allontanato di un'incredibile distanza. Si girò per guardarsi alle spalle e non vedendo l’enorme mano, sospirò con sollievo. Poi, l'intento omicida affiorò nei suoi occhi mentre stava per tornare sul campo di battaglia, mentre all'improvviso la sua mente vacillò lasciandolo incredulo.


Tutto intorno a lui era piatto e grigiastro. Il mondo intero sembrava pacifico e calmo, come privo di vita.


Guardò avanti e vide una catena montuosa in lontananza.


“Considerando il potere del carro da guerra e quanto l’ho spinto, dovrei essere in grado di vedere il Mare della Via Lattea da qui…” la sua mente sussultò e un brutto presentimento nacque nel suo cuore. Con occhi tremanti si lanciò verso la catena montuosa che aveva appena visto. Poi, sbiancò.


Quelle… non erano montagne! Erano enormi pilastri!


Lo scalpo di Meng Hao si intorpidì. Si girò di nuovo e sorprendentemente si ritrovò a guardare una gigantesca statua.


Era la statua di una scimmia, e l’espressione che aveva era di derisione.


Un tonante ruggito riempì la mente di Meng Hao. Se a questo punto non avesse capito quello che era successo non sarebbe stato lui.


“Sono all'interno della gabbia!” pensò incredulo. Aveva usato la velocità massima che riusciva a raggiungere, ed era chiaramente riuscito a evitare il palmo della scimmia. Ansimando, iniziò a scappare di nuovo. Ci volle solo un leggero lasso di tempo per capire che non si trovava più nelle terre del Dominio Meridionale, ma in un mondo quadrato.


In tutte e quattro le direzioni, trovò dei pilastri. Al centro c’era la statua gigante della scimmia. A questo punto, la faccia di Meng Hao sbiancò.


Fu in questo momento che il suono di un canto iniziò a pulsare verso di lui. Le voci sembravano contenere un potere indicibile. Mentre risuonavano il mondo iniziò a tremare. Cosa accadde dopo era chiaramente visibile a Meng Hao. L’intero mondo… iniziò a restringersi!


Allo stesso tempo, una pressione scioccante iniziò a schiacciarlo.


Più il mondo si restringeva, più diventava intensa la pressione. Era una forza di soppressione che fece tremare Meng Hao; sembrava come se una montagna lo stesse schiacciando.


Intanto, nel mondo esterno, il Demone degli Elisir, il Patriarca Song e gli altri fluttuavano sul campo di battaglia scossi. Sotto di loro, i coltivatori del Dominio Meridionale sembravano senza speranza.


Tutti potevano vedere che la gabbia in cielo, circondata dai fulmini, adesso conteneva una figura, che era ovviamente Meng Hao!


Sembrava essere stato ridotto in una minuscola dimensione mentre veniva soppresso dal potere all'interno della gabbia.


Uno spietato bagliore apparve negli occhi del capo clan della Linea di Sangue Imperiale, che rimise a posto il frammento di teschio e poi sputò una boccata di sangue. Il suo corpo invecchiò visibilmente; manipolare la statua ancestrale in quel modo gli costò un caro prezzo.


“Questa campagna è progredita con battute d’arresto. Comunque, Meng Hao è stato finalmente soppresso. Finalmente, la guerra del Domino Meridionale avrà una fine. Le Distese del Nord adesso controlleranno questo territorio!


“Il destino Immortale apparirà sicuramente per un coltivatore delle Distese del Nord!” Sollevò la testa e iniziò a ridere. Il pesante prezzo che aveva pagato valeva la pena, considerando che ora Meng Hao era stato soppresso.


L'intento omicida tremò nei suoi occhi mentre si lanciava nell'aria, andando direttamente verso il luogo dove stavano combattendo il Patriarca Song e il Demone degli Elisir. Dopo aver ucciso loro due, la battaglia sarebbe stata sotto controllo.


Sotto, i coltivatori del Dominio Meridionale erano senza speranze, mentre i coltivatori delle Distese del Nord erano ravvivati. Ruggendo, i coltivatori delle Distese del Nord iniziarono ad attaccare; in un battito di ciglia, il Dominio Meridionale soffrì ingenti perdite, mentre veniva respinto. L’unica cosa che potevano fare adesso era ritirarsi dietro la protezione delle formazioni d’incantesimo.


Queste formazioni erano forti, ma non abbastanza da poter fermare un intero esercito di centinaia di migliaia di coltivatori impazziti. L’enorme porta dorata venne di nuovo sollevata da decine di migliaia di coltivatori. La quarta formazione d'incantesimo venne distrutta, poi la terza. Nonostante la morte di alcuni coltivatori delle Distese del Nord durante il processo, anche la seconda formazione venne distrutta.


La nona Montagna non era ancora scomparsa. Rimase lì, emettendo boati, come se qualcuno al suo interno stesse cercando di uscirne fuori!


Il Dominio Meridionale era stato colpito da una grande crisi!




NOTE:


[1] Il roc, o “Kunpeng”, nasce come pesce per poi elevarsi a volatile.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                


                                



