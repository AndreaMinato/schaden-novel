---
weight: 7900
title: Capitolo 790 - Una Volta Disse…
pubDate: 2025-03-17T11:17:34.989Z
tags:
    - issth
---


In alto c’era un’altra crisi!


Dalla bocca di Patriarca Song schizzò del sangue. Aveva perso un altro occhio, strappato dal Capo del Clan della Linea di Sangue Imperiale. Se non fosse stato per l'intervento del secondo vero io di Meng Hao con la Spada del Tempo, sarebbe morto sicuramente.


Dato che aveva perso entrambi gli occhi, Patriarca Song era in uno stato pietoso. All'improvviso, la sua fronte si aprì e comparve un bagliore intenso, che era la sua Divinità Nascente. Dato che non aveva occhi veri e propri, avrebbe usato la sua Divinità Nascente come occhi, così da poter continuare a combattere.


Non poteva permettersi di auto-distruggersi. Se si fosse auto-distrutto in questo momento di profonda crisi per il Dominio Meridionale, non solo avrebbe garantito che Demone degli Elisir e il secondo vero io di Meng Hao sarebbero stati sconfitti ancora prima, ma avrebbe rappresentato anche un colpo durissimo per il morale dei Coltivatori del Dominio Meridionale.


“Uno scontro mortale! E qual è il problema?”. Ridendo, Patriarca Song continuò a combattere.


Demone degli Elisir sputò del sangue. Stava combattendo contro due avversari e, considerato quanto fosse forte il Capo del Clan della Linea di Sangue Imperiale, non poteva farcela da solo. Fortunatamente, era intervenuto il secondo vero io di Meng Hao, che aveva immobilizzato il Capo del Clan della Linea di Sangue Imperiale così come la donna obesa.


“Ho già soppresso il tuo vero io, inutile clone!” disse il Capo del Clan della Linea di Sangue Imperiale con una risata fredda. “Levati di mezzo!”


Agitò la mano e comparve il Drago del Fulmine Primordiale. Ruggendo, questo si avvicinò rapidamente al secondo vero io di Meng Hao, che guardò il drago con freddezza. Dopo che il suo vero io era stato sigillato, aveva perso il legame tra loro. Sebbene fosse molto nervoso riguardo a questa cosa, non c’era nulla che potesse fare se non fermare il nemico.


La terra tremò e all'improvviso si poterono udire dei crepitii provenire dalla Nona Montagna. Sulla sua superficie comparve una spaccatura, come se la persona che era sigillata all'interno presto sarebbe stata liberata. Fu in quel momento che risuonò un’enorme esplosione; l’ultima formazione di incantesimi del Dominio Meridionale venne distrutta.


Il contraccolpo che scatenò fece volare all'indietro i Coltivatori delle Distese del Nord in ritirata. Tuttavia, dopo solo qualche istante ripartirono ancora all'attacco, con gli occhi iniettati di sangue e i volti ricoperti da espressioni feroci e crudeli.


I Coltivatori del Dominio Meridionale erano stati schiacciati al limite. Delle loro forze iniziali di 200.000 elementi, ne erano rimaste meno della metà. Adesso erano pronti a rischiare tutto in un attacco finale sfrontato.


“Uccideteli!!”


La terra tremava, scorrevano fiumi di sangue e infuriava uno scontro violento.


C’era così tanto sangue che il cielo stesso lo rifletteva, diventando rosso. Il campo di guerra che era lo scontro finale per il Dominio Meridionale tremò con forza.


All'interno della gabbia, anche Meng Hao stava vivendo una tribolazione mortale. Il suo corpo tremò per la pressione e lui sputò un grumo di sangue. Sembrava che… il Dominio Meridionale... avrebbe subito inevitabilmente un’enorme sconfitta!


I Coltivatori si trovavano in una situazione disastrosa. Gli esperti alla Ricerca del Dao vivevano un momento di grande difficoltà. Gli occhi del Capo del Clan della Linea di Sangue Imperiale brillarono spietati; sembrava che mancassero pochi istanti prima che la battaglia fosse vinta.


Tuttavia, fu a questo punto che…


“Divisione Meridionale!” riecheggiò una voce antica tra le terre. Era come un vento di tempesta che si spostava in tutte le direzioni.


“Divisione Meridionale!!” riecheggiò una seconda voce che pronunciò le stesse parole. Era una voce arcaica allo stesso modo, che si diffuse fino a riempire Cielo e Terra.


“Divisione Meridionale!!”


“DIVISIONE MERIDIONALE!!!” riecheggiarono altre voci, fino a quando non divenne impossibile definire quante fossero. Ogni cosa tremò e il cielo balenò. Sui volti dei Coltivatori delle Distese del Nord comparvero degli sguardi scioccati. Anche i Coltivatori del Dominio Meridionale sembravano confusi.


In alto, Patriarca Song e Demone degli Elisir fissavano scioccati. Gli esperti alla Ricerca del Dao delle Distese del Nord si voltarono per guardare verso l’orizzonte.


Riguardo al Capo del Clan della Linea di Sangue Imperiale, il suo volto tremolò.


“Divisione Meridionale!” Tra i boati comparvero all'improvviso 10.000 sagome che avanzarono nell'aria. Indossavano un’armatura verde che carica di un’aria di antichità. Era come se queste sagome fossero esistite per innumerevoli anni; molte erano addirittura decrepiti e malridotti.


All’interno dell’armatura erano visibili dei volti privi di emozioni che sembravano essere senza vita. Erano marionette! Guardiani Demoniaci con l’armatura verde!


Ciascuno dei guardiani Demoniaci con l’armatura verde aveva una base di Coltivazione alla Formazione del Nucleo; la terra tremò quando questi avanzarono. Dietro di loro c’erano altre novanta sagome che indossavano un’armatura nera.


Di un nero intenso e con il Qi Demoniaco che roteava, questi erano… guardiani Demoniaci con l’armatura nera!


Ciascuno aveva una base di Coltivazione all’Anima Nascente e possedeva una forza impressionante. Mentre avanzavano, si poteva vedere che alle loro spalle c’erano sei sagome con l’armatura.


Ciascuna di queste sei sagome emanava l’aura alla Recisione dello Spirito e un’energia impressionante. Non appena comparvero, la terra tremò e il cielo divenne cupo.


Dietro a queste sei figure c’erano tre anziani che indossavano un’armatura da combattimento color bronzo. I loro capelli erano bianchi e si sollevavano attorno a loro, e i loro lineamenti erano antichi. Sembrava che esistessero da molti, molti anni. Anche questi anziani erano marionette, non più Coltivatori. Tuttavia, le auree che sprigionavano erano al culmine della Ricerca del Dao!


Quando queste oltre 10.000 persone comparvero, gridarono tutte la stessa cosa.


“Divisione Meridionale!”


Quando il suono si levò al cielo, i Coltivatori del Dominio Meridionale iniziarono a pensare ad un’antica leggenda.


Secondo la leggenda, il Dominio Meridionale e il Deserto Occidentale non avevano sempre avuto dei rapporti stabili come quelli che avevano ora. Infatti, c’erano stati molti scontri, compresi alcuni casi di guerra.


In una di queste guerre, il Deserto Occidentale occupava la posizione più debole, mentre il Dominio Meridionale era molto più potente. Il Dominio Meridionale invase il Deserto Occidentale, il che spinse i Coltivatori del Deserto Occidentale ad unire le loro forze per creare le Sentinelle della Divisione Meridionale. Presumibilmente, tutti i loro Coltivatori al culmine della Ricerca del Dao si offrirono volontari per abbandonare tutto e diventare marionette. Crearono una catena montuosa per dividere il sud dall'ovest; questo separò del tutto il Deserto Occidentale e il Dominio Meridionale.


Da quel momento in poi, quelle montagne sconfinate furono chiamate… le Montagne della Divisione Meridionale!


All’interno di quelle montagne c’erano i guardiani eterni del Deserto Occidentale, i quali erano la legione precedente… delle Sentinelle della Divisione Meridionale! [1]


In seguito, il potere del Deserto Occidentale diminuì e poi arrivò il Mare Viola. Non erano più comparsi esperti alla Ricerca del Dao, e quindi i rapporti con il Dominio Meridionale divennero a poco a poco più stabili.


“Sentinelle della Divisione Meridionale!”


“Quelle sono le Sentinelle della Divisione Meridionale del Deserto Occidentale!!” La comparsa di questa nuova forza lasciò i Coltivatori del Dominio Meridionale del tutto sconvolti. Questo soprattutto perché non sapevano con certezza se le Sentinelle della Divisione Meridionale venissero come nemici o come alleati!


I Coltivatori delle Distese del Nord si trovavano nella stessa posizione. La comparsa improvvisa di una terza fazione li aveva lasciati stupefatti.


Fu a questo punto che si poté vedere partire all'attacco un gruppo di decine di migliaia di persone alle spalle delle Sentinelle della Divisione Meridionale. Indossavano degli abiti semplici e sembravano grezzi e grossolani. Avevano delle espressioni barbare e i loro capelli venivano lanciavano all’impazzata come fossero selvaggi.


Sprigionavano anche un’aria arcaica, come se dentro alle loro vene pulsasse del sangue che era esistito per secoli. Queste persone erano… il Clan del Corvo Dorato, la grande Tribù della Fiamma Selvaggia, la grande Tribù del Demone Farfalla e la grande Tribù del Cielo Nuvoloso.


Il Deserto Occidentale si era trasformato nel Mare Viola, le grandi tribù erano migrate verso le Terre Nere e queste persone erano le tribù guerriere delle Terre Nere.


“Compagno Daoista Demone degli Elisir, siamo in debito con te per la tua cortesia di molti anni fa. Compagno Daoista Meng Hao, siamo qui per unirci a te nella battaglia!!”


“Patriarca Meng Hao, siamo qui!!”


“In passato abbiamo avuto le nostre divergenze con il Dominio Meridionale. Tuttavia, quando giunse l’Apocalisse del Mare Viola, il Dominio Meridionale ha concesso al Deserto Occidentale di occupare le Terre Nere e non ha interferito con noi. Non avete nemmeno approfittato della situazione per farci del male. Una gentilezza simile… verrà ripagata dai Coltivatori del Deserto Occidentale proprio in questo giorno!”


“Ci siamo già consultati con il Passo della Divisione Meridionale sulla questione, e i Patriarchi sono d’accordo. Aiuteremo il Dominio Meridionale a scacciare le Distese del Nord!”


Mentre le voci riecheggiavano nelle orecchie dei Coltivatori del Dominio Meridionale e delle Distese del Nord, tutti rimasero scioccati.


I Coltivatori del Dominio Meridionale stavano tremando. Non avrebbero mai immaginato che il Deserto Occidentale all’ultimo minuto… avrebbe mandato delle truppe in loro aiuto!


Anche i Coltivatori delle Distese del Nord stavano tremando. Proprio quando la battaglia sembrava conclusa, c’era stato un altro ostacolo!


Fu a questo punto che dietro i Coltivatori del Deserto Occidentale si poterono vedere centinaia di migliaia… di bestie selvatiche!


Sebbene le bestie non fossero incredibilmente forti, la loro velocità e la loro quantità erano sufficienti ad oscurare il cielo. Si potevano vedere molti Dominatori di Demoni che controllavano le bestie mentre queste si dirigevano verso il campo di battaglia, creando una formazione a pinza con i Coltivatori del Dominio Meridionale per circondare del tutto le forze delle Distese del Nord!


Il morale dei Coltivatori del Dominio Meridionale si sollevò all’istante, e questi iniziarono a combattere con ardore.


Tremando, Patriarca Song alzò la testa e scoppiò a ridere. Accanto a lui, sembrava che anche Demone degli Elisir si stesse muovendo. In passato aveva trattato molto bene il Deserto Occidentale, fornendo spesso assistenza in segreto. Questo perché molto tempo fa, Reverendo Viola dell’Est si trovava in buoni rapporti con il Deserto Occidentale. [2]


Ora che erano arrivati i Coltivatori del Deserto Occidentale, il Dominio Meridionale aveva ritrovato la voglia di vivere dalla sua crisi imminente!


Questo valeva soprattutto considerata la presenza delle Sentinelle della Divisione Meridionale. Non appena raggiunsero il campo di battaglia, l’anziano con l’armatura in bronzo sfrecciò immediatamente verso lo scontro tra esperti al culmine della Ricerca del Dao.


“Maledizione!” gridò il Capo del Clan della Linea di Sangue Imperiale. “Voi barbari del Deserto Occidentale state cercando la morte!”. Entrò subito nello scontro con una delle tre marionette al culmine della Ricerca del Dao del Deserto Occidentale delle Sentinelle della Divisione Meridionale. Lo scontro violento fece tremare ogni cosa.


Tre grandi territori adesso erano stretti nello scontro! Il Deserto Occidentale! Il Dominio Meridionale! Le Distese del Nord!


Mentre infuriava la battaglia, il cielo divenne grigio. La terra si frantumò in mille pezzi e l’aria stessa era lacerata. Il cielo sopra di loro era squarciato, rivelando così una piccola parte di quello che sembrava essere un insieme di stelle diverso sopra di loro. Anche tutto il Paradiso Meridionale sembrava essersi inclinato sui suoi assi, e tutto il pianeta tremò.


In origine, il Clan Ji si sarebbe fatto avanti per impedire che questi tre territori iniziassero una guerra come questa e scuotessero le fondamenta delle terre del Paradiso Meridionale. Ma adesso… il Clan Ji si comportava come se non l’avesse nemmeno notato. Non comparve nemmeno un membro del Clan Ji.


Tra i boati della battaglia, le bestie e i Coltivatori si scontravano con fare sanguinario. Il Dominio Meridionale, il Deserto Occidentale e le Distese del Nord combattevano con foga. Al momento era difficile definire chi fosse nella posizione di vittoria.


Nessuno era sicuro di ottenere una vittoria schiacciante, né il Dominio Meridionale e il Deserto Occidentale, né le Distese del Nord.


Il sangue scorreva sulle terre, e la battaglia violenta infuriava ovunque. Si diffusero delle grida disperate e innumerevoli cadaveri caddero al suolo. Ogni cosa era macchiata di sangue. Il cielo era scuro. Tutti sembravano coinvolti in un macello violento. L’unica cosa da fare era uccidere… e continuare ad uccidere!


In alto, a mezz’aria, i cinque esperti alla Ricerca del Dao delle Distese del Nord stavano combattendo contro i tre Coltivatori del Dominio Meridionale e i tre esperti del Deserto Occidentali, in tutto sei persone. La battaglia fece tremare completamente il cielo in alto, disperdendo il cielo del Clan Ji e rivelando il vero cielo stellato di un’epoca antica.


In qualsiasi altra occasione, il Clan Ji non avrebbe mai permesso che accadesse una cosa simile. Ma adesso… i Cieli di Ji erano recisi. Avevano perso il loro protettore, così da rendere il cielo attuale distorto in un vortice enorme.


Il vortice che ruotava sembrava come un occhio enorme, all’interno del quale ruotava un cielo stellato!


Il Mare Viola si agitò e il Mare della Via Lattea ruggì. Le scosse massicce erano tali che, nella zona in cui i due mari confinavano, era possibile vedere che il Mare Viola adesso stava penetrando nel Mare della Via Lattea. Cominciarono ad avvenire all’istante delle trasformazioni impressionanti.


Le trasformazioni erano di per sé stupefacenti, ma quello che era ancora più sorprendente era che… il sangue che inondava il campo di battaglia non penetrò nel terreno ma, invece, iniziò a scorrere lentamente nel Mare della Via Lattea.


Le terre che in passato erano state la Setta del Demone di Mare erano stracolme di sangue che adesso si riversava nel Mare della Via Lattea. Considerato che  anche il Mare Viola stava scorrendo all’interno di questo, il Mare della Via Lattea… eruttò.


A questo punto, si levò una voce flebile sopra il Mare della Via Lattea.


“Una volta disse… quando l’occhio del vortice comparirà nel cielo, quando il fiore di loto si trasformerà, quando ci sarà un divario tra Immortale e Demone, il Loto Blu comparirà… e adesso…


“Si possono vedere le stelle, il sangue di milioni di Coltivatori scorre liberamente e si può vedere l’occhio del vortice nel cielo.


“L’Apocalisse del Deserto Occidentale e lo sconfinato Mare Viola hanno nascosto le trasformazioni del fiore di loto.


“Nel giorno in cui i Cieli verranno paralizzati, pervasi dalle legioni di fantasmi addolorati, io desidero… vedere il Loto Blu!


“Trasformerò il sangue di milioni di Coltivatori in fango! Trasformerò tutte le anime ingiuste in melma. Io… emergerò senza macchia e incontaminato da quella melma di infinito fango insanguinato! Io… mi libererò del corpo del Giglio della Resurrezione e diventerò il Loto Blu! [3]




NOTE:


1. Le Montagne della Divisione Meridionale sono state descritte nel capitolo 504, e Meng Hao ha incontrato una Sentinella della Divisione Meridionale nel capitolo 506.


2. C’è un riferimento che di sicuro qualcuno di voi ricorderà, che sembra collegare Demone degli Elisir al Deserto Occidentale. Questo si collega addirittura a Zhou Dekun. Controllate il capitolo 263.


3. Nota di Deathblade: lo studioso di Confucio Zhou Dunyi ha scritto: “amo il fiore di loto, perché sebbene cresca dal fango, è senza macchia”.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



