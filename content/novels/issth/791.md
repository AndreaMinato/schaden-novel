---
weight: 791
title: Capitolo 791 - L’Eco del Grande Dao!
pubDate: 2025-03-17T11:17:34.989Z
tags:
    - issth
---


Quando il Mare della Via Lattea si unì al Mare Viola, il suo colore cambiò, diventando indaco!


L’acqua in superficie si agitò e le onde cariche di schiuma ad un tratto divennero simili a dei capelli che si sollevavano dal mare.


L’enorme ponte del Giglio della Resurrezione che collegava il Dominio Meridionale e le Distese del Nord all’improvviso iniziò a tremare. In seguito, i suoi tentacoli si ritirarono sia dalle coste del Dominio Meridionale che dalle Distese del Nord!


Si ritirarono verso la superficie del Mare della Via Lattea per formare… un impressionante Giglio della Resurrezione!


Un Giglio della Resurrezione di sette colori!


Il Giglio della Resurrezione stava sbocciando e i suoi colori stavano svanendo insieme al colore del Mare della Via Lattea che cambiava. Adesso aveva l’aspetto di un fiore di loto indaco.


L’energia spirituale sconfinata di Cielo e Terra si levò verso il Loto Blu che prima era il Giglio della Resurrezione, come se il processo di trasformazione avesse un bisogno disperato dell’energia di tutto il pianeta.


Nel cielo balenarono i colori e ulularono i venti. Il Clan Ji notò immediatamente questi fenomeni, e le menti dei membri del clan furono scosse.


Nelle terre del Dominio Meridionale, i Coltivatori comuni non notarono altro che una leggera riduzione dell’energia spirituale attorno a loro. Tuttavia, gli esperti alla Ricerca del Dao in alto nel cielo riuscirono a notare i cambiamenti sbalorditivi che stavano accadendo in direzione del Mare della Via Lattea.


L’esperto più potente in assoluto delle Distese del Nord, il Capo del Clan della Linea di Sangue Imperiale, non riuscì a non sembrare scioccato. Anche gli altri esperti al culmine della Ricerca del Dao delle Distese del Nord rimasero stupiti. Ora che il ponte del Giglio della Resurrezione era scomparso, non avevano alcuna via di fuga per tornare alle Distese del Nord!


“Maledizione!”. Rimasero basiti.


Riguardo a Demone degli Elisir e a Patriarca Song, sui loro volti balenò l’intento omicida. Non erano certi di cosa avesse in mente di fare il Giglio della Resurrezione. In questo momento, il compito imminente più importante era uccidere i Coltivatori delle Distese del Nord!


Anche se stesse crollando il cielo, avrebbero comunque combattuto come prima.


L’aria fu pervasa da boati e infuriò uno scontro violento. Le tre fazioni delle Distese del Nord, del Dominio Meridionale e del Deserto Occidentale combattevano tutte aspramente. Gli esperti alla Ricerca del Dao in alto facevano lo stesso. Con l’aggiunta delle forze del Deserto Occidentale, adesso la battaglia era molto più equa.


Ora era uno scontro equo!


Tuttavia, la battaglia si svolgeva nel Dominio Meridionale, la terra natale dei Coltivatori del Dominio Meridionale. Se lo scontro fosse continuato ancora a lungo, i Coltivatori delle Distese del Nord sarebbero stati sicuramente sconfitti!


Sfortunatamente, il Dominio Meridionale e il Deserto Occidentale dovevano pagare un prezzo molto caro per vincere questa battaglia. Ad ogni modo dovevano vincerla, a qualsiasi costo. Qualsiasi cosa sarebbe stata meglio della distruzione della consistenza delle loro coltivazioni.


“Uccideteli!”


La terra tremò e il sangue scorse in ogni direzione. Il cielo era lacerato e lungo la terra sferzavano dei venti violenti. Fu influenzata l’intera rotazione del Paradiso Meridionale.


Infatti, ci furono addirittura delle aree del Dominio Meridionale che tremarono con così tanta violenza che la terra crollò, permettendo così al Mare della Via Lattea di entrarvi velocemente.


Nel frattempo, la statua ancestrale del Clan della Linea di Sangue Imperiale fluttuava a mezz’aria, sprigionando un’aura antica. All’interno della gabbia, Meng Hao adesso stava affrontato il momento più critico che avesse mai affrontato in tutta la sua vita.


Il mondo della gabbia si stava rimpicciolendo. In questo momento poté vedere che tutto il mondo era grande a malapena 30.000 metri!


Una pressione intensa gravò su di lui, sigillandolo completamente.


Dalla sua bocca colò del sangue. Eseguì dei gesti di incantesimo per invocare le abilità divine. La Grande Magia del Demone di Sangue infuriò quando cercò di superare il sigillo. Tuttavia, non funzionò nulla. Nessuna quantità di potere fece qualcosa per colpire l’aria attorno a lui.


Non poteva fare altro che osservare, con gli occhi spalancati, mentre il mondo di 30.000 metri diventava grande 25.000 metri e poi continuava a rimpicciolirsi.


“Maledizione!” disse, con gli occhi iniettati di sangue. Si alzò in volo nell’aria, concentrando tutto il potere della sua base di Coltivazione per trasformarsi in una stella cadente che sfrecciò nel cielo, nella speranza di creare un foro ed evadere.


BOOM!


Il corpo di Meng Hao tremò con forza e lui sputò un enorme grumo di sangue. Sbatté al suolo all’indietro, con il risultato di non aver fatto assolutamente nulla per indebolire la forza del sigillo.


L’area continuava a rimpicciolirsi. Ora erano rimasti soltanto 20.000 metri!


Meng Hao sollevò all’improvviso la testa. I suoi capelli erano scompigliati e il corpo era pervaso dai boati. Prese tutto il Qi e il sangue che aveva assorbito in precedenza e li concentrò nella mano destra, creando così… il pugno più forte che avesse mai scatenato.


Nello stesso momento, la sua base di Coltivazione esplose formando delle increspature incredibili quando concentrò nella mano destra tutto il potere della base di Coltivazione che aveva assorbito. In questo momento, la sua mano destra brillava con una luce accecante e abbagliante.


“Anime!” gridò Meng Hao, e delle enormi quantità di anime che si dimenavano gridarono. Centinaia di migliaia di queste parvero oscurare il cielo. Poi la sua mano si trasformò in un buco nero che risucchiò le anime.


In questo momento, il suo pugno conteneva una forza distruttiva spaventosa, una forza che rappresentava il picco assoluto di ciò che poteva evocare. Si alzò in volo e poi attaccò la barriera che lo sigillava e lo circondava.


Scoppiò un’esplosione enorme che fece tremare tutto il mondo. Il tempo si fermò e si aprì un vortice gigante che sembrava in grado di risucchiare al suo interno tutto il mondo.


Cielo e Terra si distorsero e si poterono udire dei crepitii. Il sigillo sembrava sul punto di crollare, fino a quando… la scimmia di pietra al centro del mondo all’improvviso non aprì gli occhi. Brillò una luce strana, che poi circondò tutto il mondo.


Ogni cosa parve congelarsi!


BOOM!


Il vortice crollò e la distorsione scomparve. Ogni cosa tornò alla normalità. La distanza precedente di 20.000 metri adesso era diventata di 10.000!


Meng Hao sputò del sangue e indietreggiò. Il mondo si stava rimpicciolendo troppo e la pressione che gravava su di lui era raddoppiata. Sputò dell’altro sangue.


Dalla statua di pietra riecheggiò una voce arcaica.


“Il mondo degli Immortali è la fonte di tutto il caos. Gli Immortali sono la fonte di ogni massacro. La Sfera degli Immortali deve essere sigillata! Gli Immortali devono essere soppressi!”


La pressione divenne più intensa e Meng Hao poté sentire dei crepitii dentro di sé, come se le sue ossa si stessero rompendo.


Chiunque si fosse trovato in questa situazione sarebbe già stato eliminato dalla faccia della terra; fu solo a causa del suo corpo fisico incredibilmente potente che lui riuscì a resistere.


“Di cosa diavolo stai parlando?!” disse. Le parole pronunciate dalla scimmia di pietra non gli sembravano avere alcun senso. Tuttavia, i suoi occhi erano completamente iniettati di sangue e l’intento omicida che provava nel suo cuore continuava a diventare più intenso. Il fatto di essere bloccato in questa gabbia lo fece sentire del tutto impotente.


“Poco fa ero di poco troppo debole”, pensò. “Lo sguardo di questa scimmia di pietra annulla qualsiasi cosa io faccia! Non ho il potere per forzare la gabbia, però… posso prendere in prestito del potere!”. I suoi occhi furono improvvisamente pervasi da uno sguardo determinato. Fece un respiro profondo e non fece altri tentativi per evadere con la forza. Al contrario, si lasciò cadere al suolo e si sedette a gambe incrociate, con uno sguardo profondo negli occhi.


“Sono già giunto alla comprensione del percorso della mia Terza Recisione… Ho esitato soltanto riguardo alla correttezza del percorso. Ma adesso… potrei anche procedere con questo!


“Prenderò in prestito il potere della lama della Terza Recisione, la lama della Ricerca del Dao, per forzare questa gabbia!”. Nei suoi occhi balenò la risolutezza.


“La mia Prima Recisione ha tagliato il Giglio della Resurrezione e ottenuto la libertà. Era questa la mia direzione!


“La Seconda Recisione ha tagliato con il passato e ha creato il mio Frutto del Dao!


“La Terza Recisione… taglierà il Demonio nel mio cuore! Realizzerò il desiderio di diventare Diabolico. Questa è la Recisione Demoniaca!


“Devo… Recidere il Demone e Cercare il Dao!”. Quando alzò lo sguardo, nei suoi occhi divenne visibile un bagliore intenso. Fece un respiro profondo e iniziò a ruotare la sua base di Coltivazione. Usò tutto il potere della base di Coltivazione per stimolare la lama della Terza Recisione!


Nella Recisione dello Spirito c’erano tre lame. Fin tanto che si era sicuri del Dao, e il proprio spirito era pronto, le lame potevano collegarsi a Cielo e Terra per far discendere una lama del Dao!


Se la Recisione fosse stata corretta, allora la base di Coltivazione avrebbe subito una svolta. Se la Recisione fosse stata sbagliata, il corpo sarebbe morto e il Dao si sarebbe disperso!


I Coltivatori alla Recisione dello Spirito che non erano sicuri al 100% non avrebbero eseguito una Recisione in modo tanto semplice. Quello che temevano di più era rendersi conto all’ultimo secondo di aver Reciso in modo sbagliato. Il loro destino allora sarebbe stata la morte.


La Prima Recisione era difficile, e la Seconda era incredibilmente pericolosa. Riguardo alla Terza Recisione… questa era il momento più critico!


Se la Recisione fosse stata corretta, allora il Coltivatore sarebbe entrato nella Ricerca del Dao. Se non fosse stata corretta, il Coltivatore sarebbe morto. Se la Recisione fosse stata nel mezzo, né corretta, né sbagliata, il risultato sarebbe stata un’esistenza da persona menomata. Non sarebbe stato possibile raggiungere ulteriori progressi e il Coltivatore sarebbe rimasto per sempre nello stadio della Terza Recisione fino a quando la sua longevità non si fosse esaurita e non fosse tornato alla polvere.


Riguardo a cosa fosse corretto e cosa sbagliato, era possibile trovare la risposta solo nel cuore del Coltivatore!


Se il cuore fosse stato giusto, ogni cosa sarebbe stata corretta. Se il cuore fosse stato sbagliato, allora lo sarebbe stato ogni altra cosa!


Questo era stato un mistero profondo fin dai tempi antichi e, anche al giorno d’oggi, nessuno aveva compreso appieno la questione.


La base di Coltivazione di Meng Hao all’improvviso si levò. Era irrilevante il fatto che fosse nella gabbia o che fosse sigillato. Il Dao era amorfo e, sebbene esistessero dei luoghi in Cielo e sulla Terra in cui non c’era alcun Dao, evidentemente… questa gabbia non era uno di questi!


Quasi nel momento in cui la base di Coltivazione di Meng Hao si propagò per richiamare la sua lama della Terza Recisione, tuoni e fulmini precipitarono nel mondo esterno. L’aria fu pervasa da boati e il cielo si divise. Comparve un vortice e venne fuori improvvisamente il potere di un grande Dao.


Questo potere del grande Dao scese dal cielo stellato, avvicinandosi alle terre del Paradiso Meridionale e al campo di battaglia nel Dominio Meridionale!


In un batter d’occhio, praticamente tutti i Coltivatori in basso poterono percepire il potere del grande Dao. Uno dopo l’altro, sui loro volti comparvero degli sguardi scioccati.


“Quello è… un grande Dao della Recisione dello Spirito!”


“Chi sta richiamando una Dao della Recisione dello Spirito!?”


“Non ditemi che qualcuno sta per superare la Recisione dello Spirito proprio nel cuore del campo di battaglia!?”


Nonostante il fatto che la battaglia stesse infuriando, la comparsa del potere di un grande Dao fece in modo che le persone rimasero calme. Dalle espressioni sui volti degli esperti al culmine della Ricerca del Dao dei tre territori era chiaro che fossero completamente stupiti.


I loro sguardi passarono tutto in rassegna, ma nessuno di loro riuscì a vedere qualcuno che sembrasse raggiungere l’illuminazione della Recisione dello Spirito.


Fu a questo punto che, all’improvviso, il boato del potere del grande Dao si intensificò di dieci volte. Il vortice in alto sembrava essere stato del tutto oscurato. Era come se nel mondo non fosse rimasto nulla ad eccezione del grande Dao.


Anche i Coltivatori che erano bloccati in scontri violenti all’improvviso trovarono estremamente difficile usare qualsiasi tecnica magica o abilità divina. Era come se fossero stati assorbiti dal grande Dao.


Fu lo stesso per gli esperti al culmine della Ricerca del Dao in alto a mezz’aria. Le persone iniziarono a sussultare e le espressioni di shock furono visibili ovunque.


“Quella non è una lama della Prima Recisione, quella è una lama della Terza Recisione!”


“Non può essere corretto! Non c’è mai stata una lama della Terza Recisione con un potere tanto stupefacente prima d’ora!”


“Non ditemi che…”


I boati riecheggiarono quando il potere del grande Dao divenne più intenso. Tutto il cielo delle terre del Paradiso Meridionale tremò e divenne offuscato. Eppure, il potere del grande Dao divenne addirittura più forte. Anche il Giglio della Resurrezione nel Mare della Via Lattea ne fu stupito.


Il potere di questo grande Dao stava impressionando tutto il mondo. Era come un muro che impediva a chiunque fosse sul campo di battaglia di colpire. Le espressioni di quelle persone erano scioccate quando si resero conto che la gabbia della statua ancestrale del Clan della Linea di Sangue Imperiale adesso stava emanando una luce intensa.


Dopo averla guardata attentamente, era possibile vedere che la fonte della luce non era altro che Meng Hao, che si trovava ancora nella gabbia!


La luce intensa parve essere una sorta di eco!


L’Eco del Grande Dao!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



