---
weight: 7930
title: Capitolo 793 - Recidi il Demone, Cerca il Dao!
pubDate: 2025-03-17T11:17:34.989Z
tags:
    - issth
---


Terza Recisione!


La nebbia diffuse il suono della sua voce lungo tutte le terre del Paradiso Meridionale e poi questo, insieme alla contrazione della nebbia, venne riassorbito. Alla fine, la nebbia si trasformò in una Lama di Nebbia e la voce di Meng Hao riecheggiò sul campo di battaglia in modo impressionante.


La Lama di Nebbia sembrava essere comune da ogni punto di vista.


Non era fatta di altro che nebbia, eppure… era formata da un grande Dao che aveva raggiunto la massima purezza! All’interno della lama c’era la distillazione della totalità del grande Dao che era sceso!


Quella lama non conteneva soltanto la nebbia di prima, tutta l’oscurità che era esistita nel cielo era stata trasformata in innumerevoli filamenti amorfi che si unirono alla nebbia per trasformarsi nella lama enorme.


Era una lama ed era un Dao!


Era una nebbia ed era illuminazione!


Era una Lama di Nebbia ed era l’illuminazione del Dao!


RECIDERE!


La Lama di Nebbia discese verso la gabbia. Al suo interno, gli occhi della scimmia di pietra si aprirono all’improvviso e brillarono con una luce strana che cercò di opporre resistenza alla lama. Tuttavia, quasi nello stesso momento in cui splendette, la luce si frantumò. La lama cadde, tagliando la gabbia e avanzando verso Meng Hao.


La scimmia di pietra gridò e saltò in aria, nel tentativo di bloccare la lama.


Non appena la toccò, però, il suo corpo fu pervaso da boati e dalla sua bocca schizzò del sangue. Poi… venne tagliata in due, senza poter colpire minimamente la Lama di Nebbia.


Nel mondo della gabbia erano rimasti solo trecento metri. Quando la Lama di Nebbia colpì, distrusse senza difficoltà quella che fino a qualche istante prima era stata una barriera irremovibile per Meng Hao.


L’aria fu pervasa dai boati quando la gabbia venne distrutta completamente!


I muri crollarono, la scimmia di pietra venne tagliata in due. La gabbia che rappresentava il tesoro ancestrale del Clan della Linea Imperiale di Sangue venne distrutta completamente. Alla fine si frantumò in mille pezzi, e Meng Hao comparve ancora una volta nel mondo esterno!


Sedeva a gambe incrociate proprio come prima, guardando verso l’alto, con i capelli bianchi che gli ondeggiavano attorno. Era avvolto da fiamme demoniache e la sua pelle brillava di un’aura nera che sembrava penetrarlo nel profondo.


Quella era la sua volontà Demoniaca, la fonte del suo desiderio di uccidere. Quella era la sua Natura Diabolica!


L’aria fu pervasa dai boati mentre tutti continuavano ad osservare in silenzio. Nessuno degli spettatori era in grado di muoversi, nemmeno gli esperti al culmine della Ricerca del Dao.


Potevano solo assistere, con gli occhi spalancati, mentre questo evento che sarebbe capitato una volta nella loro vita si svolgeva proprio davanti ai loro occhi!


La Lama di Nebbia tuonava mentre tagliava. Quando toccò l’estremità superiore della testa di Meng Hao, sul suo voltò fu visibile una fitta di dolore. L’oscurità che lo circondava si mise in moto, trasformandosi in innumerevoli volti contorti che opponevano resistenza.


Meng Hao tremò; il dolore che stava provando era indescrivibile. Ebbe quasi la sensazione che il suo corpo fosse stato squarciato. Eppure, nei suoi occhi brillava la determinazione.


In questo momento non lo stava osservando soltanto la folla di persone sul campo di battaglia. I Patriarchi nelle Terre Orientali stavano usando diverse tecniche per osservare, alcune delle quali erano state pagate a caro prezzo.


Il Clan Ji continuava a guardare, così come la coppia nella torre di Tang.


Tutti osservavano con attenzione, ansiosi di scoprire se Meng Hao ci sarebbe riuscito o avrebbe fallito!


“Recidere il Demonio!” pensò Meng Hao, con gli occhi che brillavano per la risolutezza. Guardò la Lama di Nebbia e liberò un grido potente; la sua base di Coltivazione si propagò con una forza incredibile quando lui stesso stimolò la volontà Demoniaca dentro di sé. Nel profondo del suo cuore, si levò il desiderio di massacrare. Nello stesso momento, comparvero le immagini di tutti gli omicidi che aveva compiuto dopo essere diventato indemoniato.


La Lama di Nebbia tremò, poi continuò a scendere. Questa volta penetrò per sette centimetri nella parte superiore della testa di Meng Hao. Non usciva sangue, perché questa non era una lama reale, ma un Dao!


Eppure, Meng Hao provava ancora un dolore intenso, un dolore molto più forte di quello che avrebbe provato se la lama fosse stata reale. L’aura nera iniziò a diffondersi davanti a lui e, sorprendentemente, si trasformò in un volto.


Quel volto… somigliava in tutto e per tutto a quello di Meng Hao!


Tuttavia, era pervaso da viltà, brutalità e follia. Il Qi Demoniaco si levò e il volto aprì la bocca, gridando verso la Lama di Nebbia senza emettere rumori.


La Lama di Nebbia scese gradualmente sempre di più. Il potere della lama non proveniva dai Cieli, dalla Terra o dagli Inferi. No, era quello di Meng Hao!


Questa era la Recisione di Meng Hao!


Il potere della Recisione proveniva dalla sua stessa volontà. Qualsiasi cosa volesse Recidere, questa lama l’avrebbe Recisa. Se si fosse arreso, allora la lama sarebbe sparita e la sua Recisione dello Spirito sarebbe stata un fallimento!


“RECIDERE!” disse con voce roca, a denti stretti. Si poterono udire dei boati mentre la Lama di Nebbia continuava a tagliare. Tagliò la sua testa, poi il collo. La lama tremò. Riguardo al volto feroce e vile che si trovava attorno a Meng Hao, ora era possibile vedere una spaccatura enorme al centro di questo, qualcosa che non sarebbe mai stato risanato.


Dalla bocca del volto vile si poterono udire delle grida disperate. Poi il volto si disperse e fu riassorbito nel corpo di Meng Hao. Ora ogni cosa al di sotto della sua testa era completamente nera.


“Il mio cammino non è sbagliato!” mormorò. “Libertà vera e indipendenza vera! Il Giglio della Resurrezione non è stato in grado di possedermi! Mi sono addirittura risvegliato dalla morte! Il mio Dao… non è il Dao del Diabolico!


“La Natura Demoniaca può essere un tipo di ossessione. Quel tipo di perseveranza è una cosa di cui ho bisogno. Quello di cui non ho bisogno è qualcosa che mi controlli. Io non sono un Demonio. Io non sono un Immortale. Io sono io, e nient’altro!”. Fece un respiro profondo e nella Lama di Nebbia si riversò dell’altro potere. Si poterono udire dei boati quando iniziò ancora una volta a tagliare.


ROMMMBBBOOOO!


La Lama di Nebbia tagliò le sue spalle e poi andò verso la sua regione dei dantian. Adesso era rimasto un solo istante, e la Recisione di Meng Hao sarebbe stata completa.


Al momento, il Qi nero si era unito da entrambi i lati per creare la forma di due ali. Gradualmente, queste assunsero l’aspetto di Meng Hao. Una delle sagome stava ruggendo con rabbia verso Meng Hao, l’altra gli stava sussurrando qualcosa in silenzio.


Non sembravano disposte ad essere recise; erano nate dalla sua volontà Demoniaca ed erano parte di lui. Volevano esistere nella sua mente, e non erano disposte ad essere recise.


Meng Hao sedeva lì in silenzio, con un’espressione assente sul volto.


In questo momento, si era dimenticato che si era impegnato nella Recisione dello Spirito. Nella sua mente vide due immagini di sé, e queste stavano combattendo una contro l’altra.


Quando la volontà Demoniaca infuriò, ripensò alle cose che aveva visto la prima volta che si era addentrato nella Setta del Setaccio Nero. Mentre l’altra volontà Demoniaca sussurrava, ripensò a come aveva stretto il cadavere di Xu Qing, e alla risata spietata dei Coltivatori delle Distese del Nord.


Fece una pausa.


In quel momento, fece una pausa anche la Lama di Nebbia.


Tutti quelli sul campo di battaglia lo stavano osservando attentamente, così come i Patriarchi delle varie Sette nelle Terre Orientali.


Il Capo del Clan della Linea Imperiale di Sangue aveva un’espressione di gioia. Vedendo che Meng Hao stava esitando, nel suo cuore gridò con gioia: “Fermati! Fermati e basta!”.


Nel Clan Ji delle Terre Orientali, il giovane senza arti, il Patriarca, osservava con gli occhi che brillavano.


Nella Torre di Tang, la donna sembrava essere molto ansiosa. Eppure, non c’era nulla che potesse fare. Qualsiasi cosa avesse fatto per intervenire avrebbe potuto avere un effetto negativo. Ogni cosa… dipendeva completamente da Meng Hao.


Trascorsero dieci respiri.


Sebbene fossero soltanto dieci respiri, per chiunque stesse osservando parvero come un tempo molto, molto lungo.


Meng Hao sedeva lì in silenzio con gli occhi chiusi. Quando li riaprì, questi erano calmi, così calmi che per chiunque era impossibile capire che cosa potesse pensare. Tuttavia, le due immagini Demoniache ai suoi lati parvero essere felici.


“Si dice che ci siano due concetti opposti: bene e male”, mormorò Meng Hao.


“Invece che affermare che la mia Terza Recisione sia una Recisione del Diabolico, sarebbe meglio dire che è una Recisione del male.


“Ma… è davvero possibile Recidere del tutto il male?


“Se all’umanità fosse lasciato solo il bene, forse il mondo diventerebbe migliore. Purtroppo questa non è una cosa realistica. Senza il male, forse il bene… non sarebbe più chiamato bene.


“Bene e male sono i desideri del cuore. Se io eseguo con fervore delle buone azioni, il male può essere soppresso. Allo stesso modo, se eseguissi azioni cattive con malignità, il bene sarebbe soppresso.


“Forse non c’è niente che sia davvero buono o davvero cattivo nel modo, qualcosa di simile a quello che mi ha detto il mio maestro Demone degli Elisir riguardo a ciò che è giusto e ciò che è sbagliato. [1]


“Quello che ho… è la mia volontà!


“Le scelte che faccio decidono tutto!”. Mentre la sua voce riecheggiava, attorno a lui si levò la musica de grande Dao, così come il potere della legge della natura. C’erano cose che non erano esistite fino a qualche istante prima, ma comparvero gradualmente insieme alle parole di Meng Hao.


Sembrava che… le leggi della natura venissero dettate dalle parole pronunciate da Meng Hao!!


Quando gli esperti alla Ricerca del Dao percepirono le leggi della natura, le loro menti tremarono. Fu in quel preciso istante che…


“Oh grande Dao, continua la tua recisione!”


ROMBO!


La Lama di Nebbia tagliò la regione dei dantian di Meng Hao, attraversandolo completamente. Si poterono udire delle grida disperate che si diffusero in ogni direzione quando le due figure Demoniache si suoi lati furono separate del tutto dal suo corpo.


In quel momento, ogni aria feroce che aveva Meng Hao svanì. Tornò l’aura da allievo. Inoltre, il segno sulla sua mano destra tornò a tremolare intensamente, pervaso da un’aura di mistero. Attorno a lui si levò una potente legge della natura che distorse l’aria, trasformandola in un vento di tempesta impressionante che spazzò ogni cosa.


Dopo aver assistito a quello che stava accadendo, i Coltivatori del Dominio Meridionale sul campo di battaglia compresero che cosa fosse successo e i loro volti esplosero per la gioia.


“Meng Hao!!”


“Meng Hao!!”


“Meng Hao!!”. Si levarono le voci congiunte di centinaia di persone. I loro occhi erano carichi di fanatismo. Ciccio era tra la folla, e gridava a pieni polmoni nonostante la voce roca.


Anche i Coltivatori del Deserto Occidentale stavano gridando, soprattutto i membri della Tribù del Corvo Dorato e della Chiesa della Luce Dorata.


In netto contrasto, i Coltivatori delle Distese del Nord tremavano e osservavano Meng Hao con paura e terrore.


In alto, Demone degli Elisir rideva fragorosamente insieme a Patriarca Song, nonostante la sua condizione debole.


I volti degli esperti al culmine della Ricerca del Dao delle Distese del Nord erano lividi e pallidi. Si stavano chiedendo tutti… quanto stesse per diventare forte Meng Hao!


“È appena entrato nella Ricerca del Dao”, pensò il Capo del Clan della Linea di Sangue Imperiale. Serrò la mandibola. “Bene, mi assicurerò che il giorno o in cui entrerà nella Ricerca del Dao sia il giorno in cui muore!”. Mise da parte la paura e nei suoi occhi divenne visibile un intenso intento omicida.


Nel frattempo, le due volontà Demoniache si unirono, trasformandosi in un’aura nera mostruosa. Dato che erano state recise, non furono più in grado di esistere e iniziarono a svanire.


“Sarebbe davvero un peccato lasciare che una volontà Demoniaca come questa si dissolva…” disse Meng Hao con freddezza. Con queste parole alzò un dito, facendo tremare il Costrutto Demoniaco. Poi, questo sfrecciò verso il secondo vero io di Meng Hao.


Gli occhi del secondo vero io si aprirono all’improvviso e lui trattenne il respiro. La volontà Demoniaca scattò immediatamente attraverso il suo naso e la sua bocca. Gli occhi del secondo vero io iniziarono subito a brillare con una freddezza intensa. Era una freddezza che sembrava essere del tutto crudele e cupa, addirittura vile. Da questa iniziò a sprigionarsi il desiderio di uccidere.


Lui era circondato da un’aura nera che lo faceva somigliare del tutto a un Immortale Demoniaco!




NOTE:


1. Demone degli Elisir ha passato a Meng Hao un messaggio riguardo a ciò che è giusto e ciò che è sbagliato nel capitolo 759.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



