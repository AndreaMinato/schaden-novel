---
weight: 794
title: Capitolo 794 – L'Invincibile Meng Hao!
pubDate: 2025-03-17T11:17:34.989Z
tags:
    - issth
---


Nel frattempo, sul Mare della Via Lattea, l'enorme Giglio della Resurrezione si stava ritirando su sé stesso. I petali si ripiegarono in un bulbo e i tentacoli delle radici si intrecciarono assieme per prendere la forma di un Loto Blu!


Questo loto ondeggiò avanti e indietro e sebbene apparisse in piena fioritura, sembrava mancare qualcosa, come se fosse instabile e potesse ritornare alla forma di un Giglio della Resurrezione in qualsiasi momento.


“Il divario tra Immortale e Diavolo è apparso...”


**


Sul campo di battaglia nel Dominio Meridionale, la folla stava urlando a squarciagola. I Coltivatori delle Distese del Nord stavano lì in piedi con volti cinerei mentre la lama del grande Dao svaniva lentamente.


Allo stesso tempo, lo stato di immobilità che si era imposto su tutti scomparve gradualmente. Tuttavia, non scoppiò nessun combattimento feroce. Le forze delle Distese del Nord cominciarono a formare dei gruppi. In alto, il Capo del Clan della Linea di Sangue Imperiale lanciò un ruggito e si trasformò in un Drago del Fulmine Primordiale. Superando le tre Sentinelle della Divisione Meridionale in armatura di bronzo, sfrecciò verso Meng Hao.


“Vediamo quanto sei forte ora che sei nella Ricerca del Dao!” ruggì.


Mentre il vecchio si avvicinava, l'intento omicida guizzò negli occhi degli altri quattro esperti alla Ricerca del Dao. Le loro basi di Coltivazione si accesero di potere; sapevano che la loro unica possibilità era attaccare all'unisono. Se non l'avessero fatto, la battaglia sarebbe sicuramente finita in un'enorme sconfitta!


Se fossero riusciti a uccidere Meng Hao adesso, allora... avrebbero potuto avere un'occasione per ribaltare la sconfitta in una vittoria!


Cinque persone chiusero le distanze a una velocità incredibile.


“Uccidiamolo!”


“Era già potente prima, perciò non c'è nessuna possibilità che non sia una sfida ai Cieli ora che è nella Ricerca del Dao. A eccezione che, la sua base di Coltivazione sarà instabile dato che ha appena completato la sua Terza Recisione. Uccidiamolo ora!”


“Solo uccidendolo possiamo ribaltare la battaglia! Non possiamo lasciarlo in vita!”


“Uccidiamolo prima che entri veramente nella Ricerca del Dao!”


Questi erano i pensieri che correvano nelle loro teste mentre si avvicinavano, ruggendo.


La donna estremamente obesa tuonò attraverso l'aria, circondata da fasci di nebbia colorata che si trasformarono in sette strisce di carta ipertossica!


Ogni strisciolina era di un colore diverso e ognuna era coperta da innumerevoli simboli magici luccicanti che pulsavano con aure della Ricerca del Dao.


Al suo fianco volava alla massima velocità l'uomo effeminato il cui corpo emanava un gelo sconvolgente. Il gelo si trasformò in una statua oscena che possedeva sia proprietà maschili che femminili. Per di più, emanava una volontà del Dao che sembrava combinarsi con entrambe le proprietà dello yin e dello yang.


Si diffuse un brillio e l'uomo effeminato cominciò improvvisamente a trasformarsi in una donna, estremamente bella, eppure colma di un'aura omicida.


Degli altri esperti al picco della Ricerca del Dao, uno era il vecchio che assomigliava a uno Jiang Shi. Improvvisamente, del pelo nero spuntò da tutto il suo corpo e i suoi occhi iniziarono a emettere una luce verde. Mentre il suo corpo diventava più grande, si udì un crepitio e un'aura di morte cominciò a fuoriuscire da lui. Ora assomigliava a un ghoul della siccità! [1]


Era circondato da un'aura di morte e sebbene avrebbe dovuto emanare un gelo associato allo yin, in realtà bruciava con una fiamma spettrale. Questa fiamma si propagò e la sua tenue luminosità fece tremare il sole e la luna. All'interno delle fiamme si scorgevano innumerevoli spiriti maligni, così tanti che coprirono il cielo e la terra. Un fragore riempì l'aria quando si gettarono su Meng Hao.


L'ultimo esperto alla Ricerca del Dao era l'uomo con la tunica viola che aveva partecipato all'attacco con la seconda ondata. Nonostante fosse ferito seriamente, aveva continuato a combattere fino a questa decisiva battaglia finale. Sputò sangue e appariva simile a una freccia alla fine del suo volo, completamente privo di energie. Cionondimeno, lanciò un ruggito e il suo corpo crebbe improvvisamente. Il suo aspetto invecchiò e in un battito di ciglia, appariva come un anziano.


Sacrificando la propria longevità, ottenne un potere in grado di scuotere la terra. Il suo corpo si espanse rapidamente e gli crebbero delle scaglie a ricoprirgli la pelle. Persino un corno crebbe sulla sua fronte e dietro di lui apparve una lunga coda. Ora rassomigliava completamente a un Diavolo Demoniaco!


Si sprigionò un'aura selvaggia, così come un vento rancido. La polvere gli turbinava attorno nel vento, trasformandosi in una tempesta di sabbia che volò direttamente contro Meng Hao.


Questi quattro esperti al picco della Ricerca del Dao andarono in berserk mentre scatenavano delle pirriche abilità divine in grado di uccidere un migliaio di nemici al costo di ottocento alleati. Per quanto riguardava la persona più potente delle Distese del Nord, il Capo del Clan della Linea di Sangue Imperiale, lui si trasformò all'istante in un Drago del Fulmine Primordiale. Dei boati di tuono riempirono l'aria quando sfrecciò verso Meng Hao.


I cinque travolsero ogni cosa sul loro cammino, come se nulla li potesse bloccare. Chiusero le distanze da cinque direzioni diverse, irradiando un potere talmente indescrivibile che l'aria vibrava e ogni cosa tremava. Neppure il Demone degli Elisir e gli altri riuscirono a bloccarli.


Da come apparivano le cose, persino un falso Immortale sarebbe stato ferito gravemente da questo attacco totale dei cinque esperti al picco della Ricerca del Dao, in cui la cautela era stata gettata al vento!


In basso, gli occhi dei Coltivatori del Dominio Meridionale erano iniettati di sangue.


“Vostra eccellenza Meng Hao!!”


“Non va bene! Il Principe di Sangue Merg Hao ha appena eseguito la sua Terza Recisione e non ha avuto il tempo di stabilizzarsi! Quei dannati Coltivatori delle Distese del Nord!!”


Le espressioni del Patriarca Song e del Demone degli Elisir si incrinarono. Stava per rischiare ogni cosa per cercare di bloccare i Coltivatori delle Distese del Nord quando tutto a un tratto, echeggiò la voce di Meng Hao.


“Permettetegli di venire.”


Era una sola frase, con solo tre parole. [2] Erano parole dette con la massima sicurezza, una tale sicurezza in se stessi che apparentemente non aveva neppure bisogno di utilizzare il suo secondo vero sé.


Non appena risuonarono le sue parole, i Coltivatori del Dominio Meridionale si calmarono.


Nessuno fece nulla per bloccare i Coltivatori del Nord. Per quanto riguardava i cinque esperti al picco della Ricerca del Dao, un rombo riempiva l'aria mentre sfrecciavano attraverso l'aria in cinque raggi di luce colorata.


“Meng Hao, sei MORTO!!” ruggirono.


Mentre si avvicinavano, Meng Hao li guardò e il suo volto era impareggiabilmente calmo. Poi si alzò lentamente in piedi dalla sua posizione a gambe conserte.


Il movimento prese solo un attimo, ma durante quel tempo l'aria attorno a lui tuonò mentre dentro di lui esplodeva un potere che sembrava in grado di tagliare in due il Cielo e la Terra.


Uno sconvolgente suono martellante riempì l'aria.


Mentre si alzava, il potere della legge naturale discese e l'area attorno a lui si riempì di fasci di antichi simboli magici. Questi luccicavano vivaci mentre formavano la personale legge di natura della Ricerca del Dao di Meng Hao.


Era un Dao di libertà, un Dao di bene e male, formato dalla forza di volontà di Meng Hao. Era una legge che poteva trasformare il Cielo e la Terra con un solo pensiero.


Quando apparve la legge naturale, il rumore nell'area crebbe ancora più scioccante. Il cielo tremò mentre appariva qualcosa che sembrava una montagna. Non era la Nona Montagna, ma una lussureggiante montagna verde... Era...


Il Monte Daqing! Era anche una montagna della conferma del Dao!


Non appena comparve, cominciò a splendere di una luce brillante. Meng Hao prese un respiro profondo e abbassò lo sguardo sul marchio sulla sua mano destra. Anche questo stava pulsando con un'aura che si fuse con il suo corpo e che poi si trasformò nell'aura di un Immortale.


Era Qi Immortale!


Dopo l'esperienza con la spada di nebbia, del Qi Immortale era apparso su Meng Hao!


Quando il Qi apparve, il mondo tremò. I Coltivatori delle Distese del Nord in basso stavano tremando negli stivali e le forze del Dominio Meridionale stavano diventando ancora più eccitate di prima.


Il Demone degli Elisir annaspò, e poi mormorò: “La Recisione del Diavolo e la Ricerca del Dao. Questo è qualcosa di raro che esiste solo nelle leggende!!”


Il Patriarca Song era egualmente eccitato.


Un momento prima, gli esperti al picco della Ricerca dal Dao delle Distese del Nord avevano un briciolo di speranza di poter vincere per un colpo di fortuna. Ora che era apparso il Qi Immortale, ansimarono e le loro menti cominciarono a girare.


I cinque esperti erano stupefatti.


“È appena entrato nella Ricerca del Dao e ha già sviluppato del Qi Immortale! Impossibile! Sono in questo stadio da anni e ancora non ne ho sviluppato un briciolo!”


“Ma che livello di Coltivazione possiede! Io in realtà... non riesco nemmeno a comprendere chiaramente la sua base di Coltivazione!!”


“Sembra simile alla Ricerca del Dao iniziale, ma allo stesso tempo a quella intermedia e persino al picco dei questo stadio! Cosa sta succedendo!?!?”


“Ora che ci penso, c'è una leggenda riguardo un tipo di Ricerca del Dao che non è divisa in multipli livelli! Non appena ci si mette piede, si è al picco...”


Tuttavia, erano già come frecce scoccate da un arco. Dovevano perseverare nel loro attacco; altrimenti, il loro fato sarebbe stata una morte certa.


Considerando che la ritirata significava una annichilazione certa, allora l'unica linea d'azione che potevano prendere... era attaccare!


I cinque chiusero le distanze con Meng Hao, circondati da suoni fragorosi!


Il più veloce di tutti fu l'uomo che aveva assunto la forma di una bellissima Coltivatrice. Fu il primo ad arrivare, circondato da una sconvolgente aura fredda. L'impareggiabilmente strana statua emanava una flebile luce; era stata raffinata dall'uomo dopo aver raggiunto la Ricerca del Dao, sacrificando la sua stessa forza vitale e poteva scatenare un'abilità divina sconvolgente.


“Le Nove Tribolazioni dello Yin-Yang!” urlò con forza il Coltivatore, allungando entrambe le mani. Il suo obiettivo era distruggere completamente Meng Hao in un colpo solo.


Tuttavia, mentre ancora si avvicinava, Meng Hao serrò il pugno destro e colpì. Era un colpo pulito ed efficiente, portato con una velocità indescrivibile. L'aria venne risucchiata e si generò un'energia enorme. L'espressione del bellissimo Coltivatore andò in frantumi quando percepì una pressione insormontabile montare verso di lui come una potenza Celeste. Era qualcosa con cui era impossibile contendere e il potere senza forma esplose dentro di lui ancor prima di avere la possibilità di ritirarsi.


BOOOOMMMMM! Rimbombò un'enorme esplosione.


Il bellissimo Coltivatore era al picco della Ricerca del Dao e stava bruciando forza vitale in un incredibile dimostrazione di forza. Nonostante tutto questo, il sangue spruzzava dalla sua bocca in un getto costante. Il suo corpo tremò e poi esplose in pezzi. La sua Divinità Nascente schizzò via, strillando.


Un pugno aveva completamente distrutto un esperto al picco della Ricerca del Dao che stava bruciando forza vitale!


Questa vista fece risuonare innumerevoli gemiti. Allo stesso tempo, Meng Hao sbuffò freddamente. I suoi occhi splendettero con una strana luce quando inaspettatamente non distrusse la Divinità Nascente, ma dette un colpo con la mano aperta verso la donna estremamente obesa e la sue strisce di carta ipertossica e multicolore.


Lo schiaffo era calmo e persino pacato, quasi come se stesse schiacciando una mosca. Mentre si avvicinava a lei, gli occhi della donna si spalancarono e lanciò uno strillo miserabile. Usò ogni briciolo di forza che possedeva, facendo emanare alle sette strisce di carta degli accecanti raggi di luce; da cui spuntarono delle immagini fantasma che le faceva sembrare un libro rilegato. Lei mise una mano sul libro e lo scagliò a incontrare il palmo di Meng Hao.


BOOOOOOMMMMM!


Un'esplosione assordante fece tremare ogni cosa.


Il libro composto dai sette pezzi di carta colorata tremò e non riuscì a rimanere integro per il tempo di un respiro. Esplose in un turbine di coriandoli, che poi divennero polvere. Riguardo alla donna, la sua nebbia ipertossica fu completamente incapace di turbare Meng Hao. Si ritirò volando, con il sangue che le sgorgava dalla bocca e dopo dieci metri, le esplose un braccio. Dopo venti, tutto il suo corpo cominciò a creparsi. Dopo trenta metri, esplose completamente.


Meng Hao non distrusse neppure la sua Divinità Nascente, invece le permise di fuggire, il suo volto era colmo di terrore e meraviglia.


“E ora tu” disse Meng Hao con calma, voltandosi verso lo Jiang Shi. Lo indicò e il suo corpo iniziò a tremare.


Uno sguardo di disperazione comparve sul suo volto mentre il fuoco spettrale che lo copriva venne immediatamente estinto. Per Meng Hao era così debole da non poter sostenere neppure un colpo. La Divinità Nascente dell'uomo emerse, circondata da un'aura di morte; guardò Meng Hao, tremante, con gli occhi che luccicavano di intensa paura e stupore.


“Invincibile!! È invincibile!!”


Tutto stava tremando. Dei cinque esperti al picco della Ricerca del Dao, tre avevano già i corpi fisici completamente distrutti. Per quanto riguardava l'uomo vestito di viola che appariva simile a un Diavolo Demoniaco e il Capo del Clan della Linea di Sangue Imperiale, stavano ruggendo follemente mentre si avventavano su Meng Hao, come falene verso la fiamma.




NOTE:


1. Creatura demoniaca in grado di portare la siccità dovunque vada.


2. In cinese sono quattro caratteri ma non sono riuscito a formulare una frase che mantenesse il tono e il numero di parole.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



