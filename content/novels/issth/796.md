---
weight: 796
title: Capitolo 796 – Mettendo il Nord al suo Posto
pubDate: 2025-03-17T11:17:34.989Z
tags:
    - issth
---


“NO!!"


“Ho praticato la Coltivazione per migliaia di anni! Rifiuto di sottomettermi!"


“Sigillare il sentiero per l'Anima Nascente dei Coltivatori delle Distese del Nord? Sottometterci con una montagna? Estrarre la nostra energia spirituale per supportare il Dominio Meridionale?! Non lo permetterò!” I cinque esperti delle Distese del Nord al picco della Ricerca del Dao, incluso il Capo del Clan della Linea di Sangue Imperiale, erano furiosi. Tuttavia, non erano all'altezza di Meng Hao, ora che aveva creato un Idolo del Dharma ed era a metà strada verso la vera Immortalità.


Il picco della Ricerca del Dao non era semplicemente un problema per lui, neppure quando univano le forze come avevano fatto prima. Ruggendo, i cinque si trasformarono in raggi di luce prismatica mentre tentavano la fuga.


In questa guerra, le Distese del Nord erano state sconfitte... completamente e totalmente sconfitte!


Tuttavia, fino a che loro cinque fossero rimasti in vita, c'era sempre la possibilità che in futuro potessero ribaltare la situazione. Perciò, fuggirono alla massima velocità, dirigendosi ognuno in una differente direzione.


Meng Hao fluttuava a mezz'aria, apparendo calmo. Agitò la mano e la Nona Montagna rombò, sfrecciando in avanti per apparire direttamente di fronte alla donna obesa.


La donna si muoveva con indescrivibile velocità. Tuttavia, non appena comparve la Nona Montagna, il suo corpo sprofondò e la sua Divinità Nascente volò via. Lanciò un urlo miserabile e risuonò un boato quando la Nona Montagna la sopraffece completamente, sigillando al suo interno la sua Divinità Nascente.


Poi la montagna sfarfallò di nuovo, riapparendo in lontananza, dove cominciò a sottomettere il vecchio simile a uno Jiang Shi. La sua base di Coltivazione era la più debole di tutte e la sua Divinità Nascente aveva un'espressione di disperazione in volto. Cercò di attaccare furiosamente, ma fu completamente incapace di fare alla montagna alcunché. Si udirono dei brontolii mentre veniva sigillato all'interno.


Dopodiché, la montagna baluginò ancora, apparendo di fronte all'uomo effeminato. Il suo corpo era coperto da luccicanti simboli magici che lo facevano assomigliare a una luna. Vedendo che non potevano scappare, un luccichio spietato comparve nei suoi occhi e scelse di farsi detonare.


Avrebbe preferito morire piuttosto che essere sottomesso!


Tuttavia, prima di avere il tempo di autodistruggersi, la tonante Nona Montagna sigillò la sua Divinità Nascente all'interno, colmando gli occhi dell'uomo effeminato di disperazione.


Dopo aver velocemente sigillato in successione queste tre persone, l'energia spirituale della Nona Montagna era incredibilmente forte. Un ronzio riempì l'aria quando si mosse di nuovo, deformando l'aria e disturbando il vento. Ora era di fronte al vecchio simile a un Diavolo Demoniaco; lui lottò, ma rese solo peggiore la situazione. Venne sottomesso e assorbito nella montagna.


Alla fine... la montagna svanì per l'ultima volta, per apparire di fronte al più potente esperto delle Distese del Nord, il Capo del Clan della Linea di Sangue Imperiale. La faccia dell'uomo era cinerea e cominciò a ridere amaramente. Voltando la testa verso Meng Hao, disse: “Alimenteremo l'energia spirituale del Dominio Meridionale, ma tu devi dare alle Distese del Nord un tempo limite... allora ti aiuterò!”


“Diecimila anni!” disse Meng Hao con voce neutrale.


“Diecimila anni...” Il vecchio rise amaramente, ma cessò di dibattersi e permise alla Nona Montagna di sottometterlo e sigillarlo.


Dopo aver sopraffatto cinque potenti esperti, ora la montagna scoppiava di energia spirituale. Sembrava una montagna dello spirito mentre discendeva lentamente sulle terre in basso. Quando toccò terra, si fuse con il Dominio Meridionale e usò l'energia spirituale proveniente dalle cinque basi di Coltivazione al picco della Ricerca del Dao per nutrire la terra.


Queste cinque persone ora erano come cinque Pietre dello Spirito; la loro energia spirituale sarebbe stata risucchiata lentamente fino a che l'energia spirituale del Dominio Meridionale non avesse di nuovo prosperato come era solita fare.


Fu a questo punto che, tutto a un tratto, echeggiò attraverso la zona un debole sospiro. Alla stesso tempo, apparve una donna, proveniente dalla direzione del Mare della Via Lattea.


Indossava un abito blu che si allargava a coprire ogni cosa sotto di lei, quasi come uno spicchio di cielo. Lei fluttuava da lontano verso il campo di battaglia, una striscia di blu che volteggiava nell'aria tra Cielo e Terra.


Non appena comparve, la legge naturale nel mondo svanì. Persino il tempo sembrò andare in stasi. La Nona Montagna levitava lì a mezz'aria, incapace di toccare il suolo. Riguardo i Coltivatori sul campo di battaglia, rimasero fermi a tremare.


Persino gli esperti alla Ricerca del Dao non poterono fare altro che bloccarsi sul posto. Ogni cosa divenne immobile.


La donna era l'unica che si muoveva. Camminò con calma attraverso l'aria verso Meng Hao.


“Una volta lui ha detto... quando apparirà l'occhio del vortice, si vedrà la trasformazione del loto; nel divario tra Immortale e Diavolo, il loto blu apparirà... E ora...” La voce della donna, mentre echeggiava tra il Cielo e la Terra, era indistinta ma profonda. Dietro di lei comparve un'immagine indistinta, quella di un Loto Blu. Era... un Idolo del Dharma!


“Sotto lo sguardo di innumerevoli stelle, scorre il sangue di milioni di Coltivatori ed è apparso l'occhio del vortice.”


“L'Apocalisse del Deserto Occidentale ha creato lo sconfinato Mare Viola, nel quale erano nascoste le trasformazioni del loto.”


“Il giorno in cui i Cieli sono paralizzati e colmi di fantasmi dolenti è arrivato. Ora il mio Loto Blu... può apparire!”


“L'unica cosa che mi manca è il divario tra Immortale e Diavolo... La Lama di Nebbia è discesa, tu hai reciso il Diavolo e ricercato il Dao, e quindi, il divario tra Immortale e Diavolo è apparso.” Lo sguardo della donna sembrava piuttosto distante. A prima vista, i suoi occhi apparivano calmi. A un secondo sguardo, folli, e a un terzo, profondi. Era come se il suo sguardo contenesse innumerevoli cicli di reincarnazione.


“Io userò il sangue di milioni come fango. Gli innumerevoli fantasmi afflitti come macchie di fango. Io... emergerò immacolata dalla melma intrisa di sangue, senza una sola pecca su di me. Io... gratterò via il Giglio della Resurrezione e diventerò un Loto Blu!”


“Io cercherò il Dao nel giorno in cui i Cieli sono paralizzati. All'alba, avrò già raggiunto l'Ascensione Immortale. Io ho reciso la mia bontà e tagliato via la mia radice dell'Immortalità. Solo quando la mia malvagità raggiungerà l'apice, potrò rischiare tutto per compiere una trasformazione.” Avanzò lentamente, e venne a fermarsi a trecento metri davanti a Meng Hao.


“Mi sono preparata per molto tempo. Ora che l'intervallo tra l'Immortale e il Diavolo è apparso, posso assimilarti, e poi essere completa.”


“Ho sparso innumerevoli radici anni addietro, perciò l'intervallo era destinato ad apparire prima o poi. Originariamente, non avrei selezionato te, ma tu sei diventato parte della Lega dei Sigillatori del Demone. Sembra che tu fossi destinato dal Karma. Ora... ti devo ringraziare.” Detto questo, gli fece una riverenza.


Dapprima Meng Hao non rispose. La pausa della legge naturale di Cielo e Terra, e del tempo, era tutto opera di questa donna. Tuttavia, attorno a Meng Hao si potevano sentire degli scricchiolii, come quelli di qualcosa che va in frantumi. In un batter d'occhio, Meng Hao era tornato alla normalità. L'idolo del Dharma dietro di lui cominciò a risplendere di luce.


“Madre del Giglio della Resurrezione” disse. “L'Immortale dell'Alba.”


La donna annuì, e sul suo viso si vide un sorriso appena accennato. Era un sorriso bellissimo che conteneva delle riminiscenze. Mentre studiava Meng Hao, apparve improvvisamente un po' distratta.


“Tu non gli assomigli... ma la vostra aura è la stessa” disse piano. “Dai tempi antichi a oggi, la Lega dei Sigillatori del Demone... è stata fredda e senza cuore.”


“Ti assimilerò e diventerò un Loto Blu. Il Karma sarà soddisfatto. Ciò che è stato seminato quell'anno sarà raccolto quest'anno. D'ora in poi, non gli dovrò niente, e lui non mi dovrà niente.” Allungò la mano e indicò verso Meng Hao.


Immediatamente, tutto sembrò cambiare. Il mondo si colmò di incredibili onde marine illusorie che imperversarono verso Meng Hao da tutte le direzioni, sembrando prepararsi a sommergerlo. Tuttavia, fu a questo punto che l'Idolo del Dharma alle sue spalle aprì improvvisamente la bocca e ruggì.


Fu un solo ruggito, ma mandò tutto in frantumi. Echeggiarono degli scricchiolii e le onde collassarono. L'acqua di mare svanì come se stesse evaporando, trasformandosi in interminabili nuvole scure su in alto.


“Ai tempi della Setta dell'Affidabilità” disse con calma Meng Hao, “tu eri in agguato tra le ombre. Quando ero nel Mare della Via Lattea, eri nascosta lì. Hai persino mostrato la tua faccia alla battaglia della Setta del Demone di Sangue. E ancora, sei qui in questa guerra per il territorio.


“Non mi importano le tue motivazioni per tutto questo. Vuoi assimilarmi...? Sfortunatamente, non sei qualificata.” Gli occhi del suo Idolo del Dharma luccicarono; poi fece un passo avanti e sollevò le mani. Apparve la Grande Magia del Demone di Sangue, un vortice enorme che sfrecciò contro la donna.


Se si osservava attentamente, si sarebbe visto che la Grande Magia era simile al vortice in alto nel cielo. Mentre ruotava, le nubi vorticarono e anch'esse si sollevarono verso la donna.


“Quando il Giglio della Resurrezione sboccia con sette colori” disse piano la donna, “i petali cadono, l'immortalità impiega un migliaio di anni.” Guardò il vortice in arrivo, poi agitò il dito. Incredibilmente, di fronte a lei apparve un Giglio della Resurrezione di sette colori. Questo andò istantaneamente in frantumi, formando sette fruste multicolore che fluttuarono attraverso l'aria come semi del dente di leone, collidendo con il vortice della Grande Magia del Demone di Sangue.


Si udì un boato sconvolgente. Mentre le sette fruste multicolore passavano attraverso il vortice, tremarono leggermente. Potevano sembrare deboli, ma non si fermarono per niente. Si trasformarono in raggi di luce multicolore che sfrecciarono dritti contro Meng Hao.


Quando gli si avvicinarono, divennero sette petali che assomigliavano a dei magici marchi di sigillo.


Gli occhi di Meng Hao lampeggiarono gelidi. Il suo Idolo del Dharma ruggì, deformando i dintorni e bloccando sul posto i sette petali.


Fu in questo momento che sollevò la mano destra, in cui... apparve lo specchio di rame!


Al suo interno si scorgeva un luccichio e se lo si osservava attentamente, si poteva intravedere... l'Arma Demoniaca Tombasolitaria!


Quando Meng Hao aveva fuso l'Arma Demoniaca con lo specchio di rame, non era stato in grado di usarla. Solo dopo essere entrato nella Ricerca del Dao, possedendo del Qi Immortale e potendo evocare un idolo del Dharma, era finalmente in grado di percepire Tombasolitaria al suo interno.


Premette sullo specchio di rame e l'afferrò, un ruggito enorme riempì l'aria. Si sollevò una folata di Qi Demoniaco, riempiendo l'aria ovunque. Fu a questo punto che una lunga lancia rossa apparve nelle sue mani.


Era sia bianca che rossa e i colori si intrecciavano in modo tale da rendere impossibile descriverlo con altre parole se non Demoniaco.


Con Tombasolitaria tra le mani, Meng Hao non esitò neppure per un momento. Colpì immediatamente in direzione dei sette petali.


La lancia saettò attraverso l'aria, e ogni cosa rimbombò. Il Qi Demoniaco aumentò improvvisamente, spazzando sopra ogni cosa. Mentre l'Arma Demoniaca Tombasolitaria cresceva attraverso l'aria, incredibilmente, una lapide apparve all'improvviso davanti a Meng Hao.


La lapide inibì all'istante ogni cosa nell'area.


BOOOOMMMMM!!!!


I sette petali vennero distrutti, esplodendo in granelli di luce di sette colori che si sparsero nell'aria.


In questo momento, Meng Hao si ergeva lì, reggendo l'Arma Demoniaca in mano e con l'aspetto di un Eccelso di Cielo e Terra, imbattibile!


L'espressione della donna era sempre la stessa, come se non le importasse nulla della grandiosa aura di Meng Hao. In effetti le comparve in viso uno sguardo di pietà.


“Tu sei della Lega dei Sigillatori del Demone, perciò non ti mentirò. Nessuno ti può salvare. Il ramo del Clan Ji di questo pianeta mi deve un favore e non faranno nulla per fermarmi.


“A parte loro, ci sono alcuni antichi esseri su questo pianeta, ma nessuno di loro farà qualcosa per ostacolarmi. Oggi... nessuno può salvarti.


“Il tempo è giunto, per te... di essere assimilato.” Mentre parlava, cominciò a brillare di una luce sconfinata. Dietro di lei, il Loto Blu cominciò a ondeggiare e a emettere una pressione devastante e indescrivibile. Per la prima volta, l'espressione di Meng Hao tremolò.


Né lui né il suo Idolo del Dharma erano capaci di muoversi anche solo un minimo. Per di più, sembrava anche come se il Loto Blu... stesse per germogliare dal suo corpo!


In questo momento esatto... uno sbuffo di disprezzo echeggiò come un tuono, mandando in frantumi l'aria mentre passava sopra la terra.


“Ti sfido a toccarlo. Provaci soltanto!”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



