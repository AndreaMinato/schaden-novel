---
weight: 797
title: Capitolo 797 - Riunendosi….
pubDate: 2025-03-17T11:17:34.990Z
tags:
    - issth
---


“Avrei dovuto ucciderti l'ultima volta che ci siamo incontrati nel Mare della Via Lattea, puttana!” Questa seconda voce apparteneva a una donna.


Le due voci avevano interrotto la pausa che aveva fatto fermare tutti quanti. La Nona Montagna continuò a discendere, e tutti i coltivatori potevano di nuovo muoversi.


Anche mentre il freddo grugnito stava echeggiando, il raggio della spada attraversò l'aria per recidere completamente la connessione invisibile tra l'Immortale dell'Alba e Meng Hao!


Gli scoppi echeggiarono, e un tremore attraversò Meng Hao. Il Loto Blu svanì, e il suo Idolo del Dharma venne curato. I suoi occhi si spalancarono mentre vedeva due figure avvicinarsi da lontano.


Erano un uomo ed una donna, e quando Meng Hao poté vederli chiaramente, la sua mente si riempì di rumori ruggenti.


Conosceva quei volti molto bene. Fossero anche passate decine di milioni di anni, non sarebbe stato in grado di dimenticarli. La donna era sua madre, la madre che lo teneva tra le braccia quando era un bambino e che gli raccontava storie. L'uomo era suo padre, che poteva sembrare freddo, ma i cui occhi erano pieni di un infinito amore paterno.


Meng Hao iniziò a tremare, e non poteva fare altro che rimanere a fissarli. Nello stesso momento, il marchio sulla sua mano iniziò a brillare luminoso.


Nel momento in cui l'uomo e la donna apparvero, l'Immortale dell'Alba cambiò espressione. Iniziò ad ansimare e la sua espressione era di completo sconcerto mentre arretrava..


Era arretrata appena di tre misure quando lo sguardo dell'uomo si era posato su di lei.


Echeggiò un rombo e il sangue spruzzò dalla bocca dell'Immortale dell'Alba. Uno sguardo stupito riempiva il suo volto. Fu a questo punto che l'Idolo del Dharma dietro di lei esplose in infiniti pezzetti.


Inoltre, l'enorme Giglio della Resurrezione del Mare della Via Lattea, che era il vero corpo dell'Immortale dell'Alba, esplose infrangendosi in tanti pezzetti. Il Giglio della Resurrezione... era completamente distrutto.


“Un suo solo sguardo ha distrutto il mio Idolo del Dharma,” pensò l'immortale dell'Alba, il volto sbiancato.. “Mi ha anche ferita seriamente... Quello che ha appena reciso il mio ponte del Loto Blu non era una spada, era il suo sguardo!


“Chi è!?!?


“Il suo livello di potere è inimmaginabile. Anche il Clan Ji non può nemmeno iniziare a paragonarsi!” La sua fondazione era stata distrutta e, ora, non osava nemmeno più arretrare. Di fronte ad un essere onnipotente come quello, vivere o morire non era una sua scelta.


“Prima che venissi su questo pianeta,” disse freddamente l'uomo, a metà tra Meng Hao e l'Immortale dell'Alba, “un vecchio amico mi ha rivelato che qui c'era un fiore attraverso l'oceano, lasciato indietro dal suo benefattore. Il fiore era da tempo diventato un Demone che era esistito per svariati anni.


“Aveva provato la rinascita nirvanica molte volte, e non desiderava ascendere veramente all'Immortalità. Devi essere il fiore di cui parlava.


“È chiaro che hai acquisito l'Ascensione Immortale tempo fa, e che hai percorso la tua via là fuori nel cielo stellato. Perché hai reso le cose difficili per te e per gli altri? Beh, considerando che la tua esistenza ha portato dei benefici a mio figlio e al suo temperamento, non ti ucciderò questo giorno.


“Passa di nuovo attraverso l'Ascensione Immortale!” Il cielo e la terra tremarono mentre venivano colpiti dai rintocchi del tuono. Quando l'uomo parlò, una legge naturale si conformò alle sue parole. L'Immortale dell'Alba sbiancò e altro sangue spruzzò dalla sua bocca mentre cadeva di almeno trecento metri. Infine guardò in alto con un sorriso straziante.


La donna accanto all'uomo parlò improvvisamente. “Perché sprechi le tue parole con lei? Recidile la testa e basta.”


Meng Hao stava in mezzo a loro, la mente che viaggiava in preda allo sconcerto. Il suo cuore era nel caos più completo e non aveva idea di cosa dire.


“Recidere me?” L'Immortale dell'Alba rise amaramente. La sua faccia era selvaggiamente contorta e i suoi capelli erano disordinati. Aveva perso la sua fondazione, l'attuale Giglio della Resurrezione, e il suo Idolo del Dharma era stato distrutto. E tuttavia, uno sguardo di follia poteva essere visto nei suoi occhi.


“La lega dei Sigillatori del Demone è un gruppo di gente senza cuore. Ho tenuto compagnia a quell'uomo, ma alla fine mi ha recisa!


“Il mio cuore batte di ODIO!!


“Sono nata nei tempi antichi e sì, ho acquisito l'ascensione Immortale in svariate occasioni negli anni. L'unico motivo per cui non ho mai lasciato questo posto è a causa di ciò che mi aveva detto allora.


“Mi ha recisa qui, e infine se ne è andato. Ho ucciso infiniti membri della sua discendenza ma il mio odio resta!


“E tu ora... anche TU vorresti recidermi!?” Alzò la testa e rise, quindi allargò le braccia.


“Sono esistita nelle terre del Paradiso Meridionale dai tempi antichi. Posso anche essere rimasta nascosta e non in vista, ma ora, chiamo a raccolta tutte le persone che mi devono un favore, l'Immortale dell'Alba…. Tutti voi… Aiutatemi ad assimilare questo bambino!


“Aiutatemi a ottenere il mio desiderio! Adempiete alle vostre promesse del passato!”


La sua voce trapanante echeggiò attraverso le terre del Paradiso Meridionale. Come lo fece, un sospiro delicato si poté udire provenire dai Laghi del Dao Primordiale. Il sospiro sembrava contenere impotenza e, allo stesso tempo, un potere sconvolgente.


“Non riesco ad emergere. In base alla minaccia di allora, non posso emergere. Eppure questo favore… deve essere ripagato.” Una bestia viola-dorata apparve improvvisamente dai Laghi del Dao Primordiale.


Nello stesso momento, la polvere iniziò a cadere da una delle statue dentro al Tempio Antico del Destino. Gli occhi della statua si aprirono. All'inizio sembrava confusa, quindi una luce arcaica iniziò a scintillare e allo stesso tempo la statua si alzò lentamente in piedi.


“È stato grazie a lei che sono riuscito a nascondermi in questo antico tempio e ad acquisire il potere del bastoncino d'incenso. Se non ne emergessi, non potrei più far riposare il mio cuore.”


Molto lontano nella superficie del Mare della Via Lattea, una figura emaciata aprì la sua via attraverso il fango e il limo.


“Il favore di anni fa verrà ripagato oggi. Tuttavia, prima che questo accada, devo consumare altro sangue.”


Nei vasti Deserti Occidentali, a causa dell'assorbimento del Mare Viola nel Mare della Via Lattea, le sue acque si erano ridotte notevolmente. Non troppo lontano dalla superficie dell'acqua del Mare Viola c'era una montagna che, a prima vista, sembrava completamente normale. In quel momento la montagna iniziò a scuotersi e improvvisamente apparve un volto. La montagna... iniziò a sollevarsi.


Non era una montagna, ma piuttosto un enorme gigante. Sembrava come una divinità della montagna mentre la sua testa passava la superficie dell'acqua. La sua espressione era arcaica mentre volava in alto nell'aria.


“Uccidere! Per ripagare il mio debito, posso uccidere un milione di coltivatori!”


Inoltre, sotto al Mare Viola, c'era una catena montuosa chiamata Montagne del Drago Nero. La catena montuosa iniziò a tremare, facendo cadere numerosi massi già dai suoi lati. Inaspettatamente, apparve un mostruoso coccodrillo. Ondeggiò la coda mentre si lanciava fuori dall'acqua, facendo tremare tutto quanto.


Un brutale bagliore poteva essere visto negli occhi del coccodrillo, il quale non pronunciò parola. Tuttavia, la sua ferocia senza briglie esplose intensa.


Nelle Distese del Nord, nella terra di una tribù minore, c'era un altare sopra il quale riposava un teschio che era rimasto in quella posizione per tanti anni. Era impossibile dire da quanto tempo si trovava lì. In quel momento, una luce offuscata prese a brillare dal teschio mentre si sollevava in aria.


Ancora nelle Distese del Nord, c'era una vallata sigillata dal ghiaccio. Era una zona proibita ai coltivatori e nelle sue profondità… c'era un blocco di ghiaccio. Nel ghiaccio c'era un uomo con delle ali dorate che gli spuntavano dalla schiena.


Gli occhi dell'uomo si spalancarono e i suoni delle crepe si diffusero mentre il ghiaccio si frantumava. Fece un passo, tremante, quindi sospirò leggermente.


“Quando arrivai, ero seriamente ferito e sull'orlo della morte. Lei mi mantenne in vita... e mi fece promettere che l'avrei ripagata.”


Nelle Terre Orientali c'erano due zone proibite...


Una era il Paradiso Antico. Le voci dicevano che l'intero luogo era pieno di infinite piante medicinali, ciascuna delle quali emanava una forte aura di morte. Questo accadeva perché il Paradiso Antico era... Un antico campo di battaglia.


Dentro al Paradiso Antico c'era un enorme albero avvizzito le cui radici si erano allargate su tutto il terreno. L'albero tremò in risposta alla chiamata dell'Immortale dell'Alba e le sue radici si ritrassero dentro al corpo dell'albero. Quello che accadde dopo... è che l'albero si sollevò con incredibile energia!


C'era un'altra zona proibita nelle Terre Orientali, che alcune persone chiamavano Tempio dell'Immortalità. era situata in una catena montuosa disordinata, piena di infiniti incantesimi restrittivi. Nelle profondità delle montagne c'era un antico tempio dilapidato.


La statua della divinità imprecisata cui era dedicato il tempio era stata eretta da così tanto tempo che si era sbriciolata ed era impossibile da distinguere. Tuttavia, nel tempio c'era una lampada di olio che non veniva accesa da infiniti anni. In quel momento, la lampada ad olio si infiammò, e prese a pulsare di una luce divina.


La luce coprì l'intero tempio, compresa la statua della divinità. Apparve improvvisamente una figura, che sospirò.


“Bene, lei viene da qui ed è connessa a me….” Si separò dall'immagine della divinità, fluttuò fuori dal tempio antico, quindi volò lontano.


Un totale di nove aure insorsero, facendo diffondere tremori attraverso le terre del paradiso Meridionale. Il cielo divenne scuro e le creature viventi nella terra tremarono. Tutti i coltivatori sul campo di battaglia sembravano essere sull'orlo di svenire.


Le grandi sette delle Terre Orientali erano completamente stupite, e i loro Patriarchi cominciarono a pensare alle varie leggende scritte negli antichi registri.


Nel Clan Ji delle Terre Orientali, l'inerme giovane Patriarca stava in piedi, una strana luce che brillava nei suoi occhi.


"L'immortale dell'Alba è incredibile! Non avrei mai pensato che avrebbe messo su un tale contingente!“


“E non c'è da meravigliarsi! Lei è esistita per... innumerevoli, infiniti anni. Se si fosse concentrata soltanto sulla coltivazione, sarebbe stato impossibile anche solo indovinare in quale Reame sarebbe stata.”


Mentre le terre del Paradiso Meridionale tremavano, marito e moglie stavano davanti a Meng Hao. Il volto della donna tremolò mentre si guardava intorno, quindi fece un passo indietro per stare accanto a Meng Hao.


La mente di Meng Hao stava ancora vorticando mentre la guardava in viso, e si sentiva come se fosse in trance.


“ Tu sei... veramente mia mamma...?” mormorò.


“Hao’er,” rispose lei. “Hai sofferto di molti disagi nel corso degli anni,” Questa donna non era altri che la Madre di Meng Hao. Quando guardò il figlio, il suo cuore venne pugnalato dal dolore. Si allungò per giungere le mani, gli occhi pieni sia di amore che lacrime.


“È tutta colpa mia,” disse. “Sono una pessima madre perché non sono stata in grado di prendermi cura di te…. Quando papà e io siamo andavi via, tu correvi fuori dalla casa piangendo e urlando. Ti ho visto cadere, e il mio cuore si è spezzato.” [1]


Fu a quel punto che l'uomo si voltò indietro per guardare Meng Hao. Il suo sguardo carico di amore e gentilezza gli fece tremare la mente. Le lacrime presero a scorrergli sul volto.


Non avrebbe mai immaginato di piangere in quel momento. Non avrebbe mai immaginato di riunirsi così velocemente a suo padre e a sua madre.


Non sapeva cosa dire, ma non poteva impedire alle lacrime di scendere.


Sua madre vide che stava piangendo e questo fece aumentare le lacrime sul suo viso.


“Hao’er….” disse, quindi lo abbracciò caldamente, e ciò ricordò a Meng Hao di quando era un ragazzo e di quanto avesse odiato lasciare il suo fianco.


“Non piangere” disse suo padre, arruffandogli i capelli.


“Sei cresciuto ormai….” disse calmo. “E sei anche mezzo passo dentro la vera Immortalità, quindi è ora che ti passi un po' della mia magia del Dao. Il mio Dao è il Dao della spada... guarda attentamente, sto per mostrarti le forme delle nove spade.


“Prima forma!” Estese le gambe e le unì leggermente. Quindi il suo corpo entrò in azione. Si piegò indietro con grazia fino a sembrare un arco teso, da una parte e dall'altra del Cielo e della Terra. Nell'istante successivo, fu come se il Cielo e la Terra fossero completamente incompatibili con lui, e tuttavia incapaci di fare qualsiasi cosa. Era come se avesse risucchiato un'incredibile aggiunta di potere giù dai Cieli.


Estese la mano destra, sulla quale apparve un'ordinaria spada di ferro. [2]


La spada... volò verso i Laghi del Dao Primordiale nel Dominio Meridionale!!




NOTE:


1. Meng Hao ebbe una visione dei suoi genitori nel capitolo 653.


2. Abbiamo già visto questa spada di ferro in precedenza, nel capito 782.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                


                                



