---
weight: 7990
title: Capitolo 799 - Nato sulla Vittoria dell'Est!
pubDate: 2025-03-17T11:17:34.991Z
tags:
    - issth
---


Il raggio finale del qi della spada si lanciò attraverso il terreno verso le profonde montagne delle Terre Orientali e l'antico tempio. Un'intensa, lampeggiante luce si alzò dal tempio, così come la musica di un grande Dao. Sembrava come se innumerevoli Divinità Immortali fossero sedute a gambe incrociate nel tempio. La montagna stessa, così come ogni cosa intorno ad essa, sembravano essere parte di un tempio per rituali Daoisti. Era persino possibile vedere la folla di Prescelti che vi aveva praticato la coltivazione negli anni.


“Oh?!” esclamò il padre di Meng Hao. Il qi della spada si fermò.


La porta del tempio antico si aprì e ne emerse una figura. Era impossibile vederla chiaramente, ma si erse per affrontare il padre di Meng Hao.


“Non avevo capito che questo era il Tempio dell'Antico Rito Daoista Immortale…. Che scortese! Beh, visto che questo luogo si è attivato... consegnami l'Antico Medaglione Daoista Immortale!”


La figura rimase silente per un istante, quindi agitò una mano. L'antico tempio rumoreggiò, quindi ne volò fuori un medaglione di controllo che pulsò di qi Immortale. La luce brillante emanata dal tempio si spense e la figura svanì.


Nove potenti esperti erano comparsi e uno dopo l'altro erano stati eliminati. Il coccodrillo era diventato una cavalcatura, e la figura del tempio Immortale aveva offerto un Antico Medaglione Daoista immortale per evitare qualsiasi problema. Gli altri sette erano stati massacrati.


Era accaduto tutto in maniera incredibilmente veloce. Nel tempo in cui il padre di Meng Hao aveva finito di dire alcune parole, tutto era finito.


I coltivatori sul terreno del Dominio Meridionale erano sconvolti. Gli esperti al picco della Ricerca del Dao a mezz'aria erano completamente scossi.


L'Immortale dell'Alba rise amaramente e barcollò indietro di pochi passi. Il sangue sprizzò dalla sua bocca mentre guardava Meng Hao scuotendo la testa.


“Destino, quanto sai essere crudele….” disse. “Io volevo diventare un Loto Blu… non per ottenere la vera Immortalità, ma perché lui aveva detto… tanto tempo fa… che amava il loto.” L'Immortale dell'Alba ridacchiò tristemente e arretrò ancora. Il suo corpo sembrò iniziare a dissiparsi.


Aveva perso la sua fondazione e, poiché non poteva più assorbire Meng Hao e diventare un Loto Blu, l'unica cosa che le restava era svanire.


“Meng Hao….” mormorò. “Tu sei nella Lega dei Sigillatori del Demone. Dai tempi antichi sono sempre stati crudeli e senza cuore. Un giorno, se mai ne incontrerai uno che nomina i Gigli della Resurrezione, vorrei che tu gli chiedessi qualcosa per me….


“Chiedigli se ricorda un fiore giù nelle terre del Paradiso Meridionale... Un Giglio della Resurrezione che lui ha reciso.”


Guardò in alto nel cielo e le lacrime scintillarono giù dalle guance mentre iniziava a svanire. “Sono piena di odio…. Ma colui che odio non sei tu, sono io stessa… per non essere un Loto Blu.” La sua voce morbida echeggiò attraverso le terre prima di svanire.


La mente di Meng Hao vacillò mentre osservava l'Immortale dell'Alba svanire nel nulla.


La guerra tra il Dominio Meridionale e le Distese del Nord... era finita.


Il Deserto Occidentale se ne andò, la loro torreggiante Sentinella della Divisione Meridionale condusse la strada. Il Dominio Meridionale non avrebbe mai dimenticato la gentilezza mostrata dal Deserto Occidentale: sarebbe rimasto inciso nelle loro memorie generazione dopo generazione. Così come per i peccatori delle Distese del Nord, avevano perso il loro sentiero fino a casa, e sarebbero diventati cittadini criminali….


Non c'era più di un centinaio di migliaia di coltivatori nel Dominio Meridionale. Molte sette e clan erano stati cancellati completamente. Numerose tecniche e dottrine Daoiste fondamentali erano svanite. Persino l'energia spirituale della terra era polverizzata. Fortunatamente, la montagna che Meng Hao aveva creato continuava ad infondere la terra di energia spirituale.


Forse, molti anni più tardi, il Dominio Meridionale avrebbe di nuovo brillato come nella sua gloria precedente.


Demone degli Elisir tornò alla Setta del Fato Viola e Patriarca Song tornò al Clan Song.


Se non si contava Meng Hao, restavano due esperti al picco della Ricerca del Dao nel Dominio Meridionale. Inoltre, la Setta del Fato Viola e il Clan Song erano come Terre Sacre nel Dominio Meridionale.


Nei giorni a venire, avrebbero condotto i coltivatori del Dominio Meridionale nel ricostruire le loro sette e clan, e avrebbero inoltre selezionato le persone più adatte tra le popolazioni mortale per iniziare a praticare la coltivazione.


Quello di cui avevano bisogno era il tempo: almeno centinaia, o forse migliaia di anni.


La montagna in cui i coltivatori al picco della Ricerca del Dao delle Distese del Nord erano stati sigillati, quella chiamata Peccato del Nord, si stagliava al di sopra delle terre. Con il passare del tempo, sarebbe diventata un simbolo nel Dominio meridionale.


La guerra... era finita.


Durante quel periodo, Meng Hao si era immalzato alla completa predominanza. Il suo nome era famoso in tutto il Dominio Meridionale e in tutto il Deserto Occidentale. Aveva addirittura scosso le Terre Orientali. Meng Hao... era diventato il centro di tutta l'attenzione delle terre del Paradiso Meridionale.


Per quando riguarda i Prescelti della sua stessa generazione, alcuni erano morti, altri decaduti nell'oscurità. Nessuno di loro era in grado di competere con Meng Hao, figuriamoci di sorpassarlo.


Per i coltivatori del Dominio Meridionale, le storie di Meng Hao erano leggenda.


Era partito dalla Setta dell'Affidabilità, aveva conquistato l'Eredità del Sangue Immortale, gettato il Dominio Meridionale nel caos e sconvolto chiunque del Clan Song. Quindi, nella Setta del Fato Viola, aveva riunito l'intero Dominio Meridionale sotto il nome di Calderone degli Elisir.


Alla Grotta della Rinascita, aveva massacrato uno dei figli di Ji, un membro dello Pseudo-Array!


Nelle Terre Nere, aveva partecipato al consiglio della Città della Neve Sacra!!


Nel Deserto Occidentale, aveva guidato la sua piccola tribù durante l'Apocalisse della Pioggia Viola. Grazie a lui, erano andati verso la gloria un passo alla volta, fino a quando non li aveva condotti fino alle Terre Nere.


Quindi era svanito, per ricomparire anni dopo per combattere l'esperto della Recisione dello Spirito, il Patriarca Huyan, in una impressionante battaglia che aveva sconvolto il Deserto Occidentale e le Terre Nere. Quindi aveva lasciato tutti in preda allo shock quando era andato nella Setta del Demone Immortale.


I Prescelti del Dominio Meridionale erano riuniti nella Setta del Demone Immortale, ma non potevano fare nulla a Meng Hao nemmeno unendo le loro forze. Dopo aver gettato via tutta la loro buona sorte, Meng Hao era quindi ricomparso nel Mare della Via Lattea!


Il Decimo Patriarca del Clan Wang  in persona era comparso, e Meng Hao era quindi scampato alla morte di poco. La sua Consistenza Perfetta del Dao era stata rubata e quando stava per morire veramente, Xu Qing lo aveva salvato, dimostrando che erano destinati a essere legati nel matrimonio. Dopo essersi risvegliato nella Grotta della Rinascita, aveva combattuto la Setta del Setaccio Nero quindi, inaspettatamente, era disceso nell'Indemoniato!


Ai Laghi del Dao Primordiale, aveva soffiato l'anima di un vero Immortale. Quattro poteri del Dominio Meridionale si erano alleati contro la Setta del Demone di Sangue in una guerra sconvolgente. Quindi, il giorno delle sue grandi nozze, le Distese del Nord li avevano invasi. Xu Qing era morta e Meng Hao impazzito. Battaglia, Battaglia, BATTAGLIA!


Uccidi, Uccidi, UCCIDIIIII!!!


Infine aveva reciso il Diavolo e ricercato il Dao, avanzando a metà strada dentro la vera Immortalità.


La storia di Meng Hao si era diffusa lungo il Dominio Meridionale come un vento di tempesta. Il Deserto Occidentale aveva sentito le storie, così come le sconvolte Distese del Nord. Persino le Terre Orientali avevano ascoltato il vento. Il nome di Meng Hao... era risalito alla predominanza!


**


Al momento, Meng Hao sedeva nella Gola del Principe di Sangue. Suo padre e sua madre sedevano di fronte a lui. Meng Hao non era più scosso come era stato in precedenza. Anzi, sedeva tranquillo, persino taciturno.


Centinaia di anni erano passati, e si era infine riunito con i genitori. Sebbene le memorie di quando aveva sette anni non erano state cancellate, erano in qualche modo più nebulose. Tuttavia, l'affetto che sentiva per il legame di sangue con i genitori rendeva le cose ancora più complicate.


C'erano molte cose che non capiva, troppi enigmi. Perché suo padre e sua madre erano andati via quell'anno? Perché erano improvvisamente riapparsi? Dove erano stati tutto questo tempo…?


Dove erano mentre sperimentava gravi crisi?


Dove erano quando il Giglio della Resurrezione lo aveva infettato??


Dove erano quando il Patriarca del Clan Wang aveva rubato la sua Consistenza Perfetta del Dao?


Dove erano quando era quasi morto nella Grotta della Resurrezione?


Dove erano… Quando Xu Qing era morta?


Non gli importava se fossero dei semplici mortali. Avevano però appena ucciso nove incredibili e potenti esperti in una sola e veloce battaglia. Meng Hao ora sapeva che suo padre e sua madre erano potenti. Così potenti, in effetti... che il Clan Ji non si era mostrato durante l'intera faccenda.


Aveva bisogno di una risposta. Aveva bisogno di una spiegazione. Il suo cuore... era stretto in un nodo.


“Hao’er….” iniziò sua madre, le lacrime che le rigavano il volto. “Non devi preoccuparti per Xu Qing. Tuo padre ha apposto un filo di senso divino su di lei. La terrà al sicuro durante la reincarnazione e la guiderà di nuovo a te.”


“Io so cosa ti divora la mente,” disse suo padre. “Devi avere molte domande.” C'era dell'amore nei suoi occhi, ed era chiaramente forte. Allungò la mano e un bagliore brillante apparve sulla punta del suo dito.


“Permettimi di riportarti nel passato, così da risvegliare le tue memorie. Così... vedrai la spiegazione con i tuoi stessi occhi.” Il bagliore brillante aumentò e si avvicinò a Meng Hao.


Meng Hao guardò suo padre, quindi di nuovo verso il bagliore brillante. Infine, chiuse gli occhi. Il bagliore brillante si fuse con la sua nuca, quindi lo spinse giù nei recessi più profondi della memoria.


Quando era nato, c'erano due lune nel cielo, e infinite stelle. Era pittoresco.


Sentiva delle risate tintinnare in un tempio magnifico, così enorme che occupava circa metà dell'intero pianeta. L'intera area apparteneva a…


Al Clan Fang!


“Questo ragazzo sarà il qilin del Clan Fang! [1] Disponi un banchetto che duri per 300 anni! Invita tutti i Compagni Daoisti del Pianeta Vittoria Orientale!


“Aspetta. Il Pianeta Vittoria Orientale non basta. Il Nome di mio nipote scuoterà sicuramente l'intera Nona Montagna e Mare! Invita tutti i Compagni Daoisti degli altri tre pianeti! Invita anche le antiche sette!


“Questo bambino è il figlio di mia figlia, e questo significa che il suo sentiero di gloria futura potrebbe superare anche l'Ottava Montagna! Invita chiunque dell'Ottava Montagna a porgere le sue congratulazioni!”


La voce trillava tra infinite risate gioiose. Quando Meng Hao aprì gli occhi, c'erano tre cose che poteva vedere e sentire.


Una donna lo teneva tra le braccia. Quando guardò in su, vide sua madre, sebbene sembrasse molto più giovane. Accanto a lei c'era una ragazza di cinque o sei anni di età, che lo guardava con un sorriso curioso e malandrino. Ogni tanto, quando sua madre si distraeva, ne approfittava per fargli boccacce. Quella era la sua sorella più grande.


Più lontano c'era suo padre, il quale sembrava molto eccitato. Era circondato da un vecchio uomo che stava costantemente brindando a lui.


La nascita di Meng Hao aveva scatenato una vasta commozione attraverso il Pianeta Vittoria Orientale. La ragione era che... suo padre era un diretto discendente della linea di sangue Fang, e anche il suo figlio maschio maggiore. Per quanto riguarda Meng Hao... anche lui era un diretto discendente, e il primo nipote maschio!


Un'altra ragione era che il nonno materno di Meng Hao non era della Nona Montagna. Lui proveniva dall'illustre Clan Meng dell'Ottava Montagna. In effetti, il Signore dell'Ottava Montagna faceva di cognome Meng!


Quando Meng Hao era nato, persino il Clan Ji aveva mandato regali di congratulazioni, e il Signor Ji aveva mandato un Clone del Dharma in visita.


La nascita di Meng Hao aveva risuonato su tutti i quattro grandi pianeti, l'intera Nona Montagna e tutte le antiche sette.


C'erano molte persone che avevano capito che, a lungo andare, questo bambino non sarebbe diventato inutile ma che, considerando il potere dei clan Fang e Meng, un giorno avrebbe brillato di un'accecante luce tra le stelle e i mari.


Caso ancora più speciale era che il bambino era nato con un marchio speciale sul retro della mano. Era il Marchio del Nirvana!


**


“Giovane Signore, non puoi andare lì! È una zona riservata! Non puoi entrarci!”


“Giovane Signore, ti prego, non morderlo!”


“Giovane Signore, fermo, fermo! Non puoi scavare buche qui! Il patriarca ha piantato personalmente quell'albero! T-T-Tu… quell'albero non ti ha fatto nulla di male, non estirparlo….”


Era un ragazzino di cinque anni che faceva venire mal di testa a chiunque del Clan Fang. Era troppo dispettoso.


Praticamente ogni giorno correva in giro circondato da un insieme di persone, membri del clan. Se nessuno gli teneva gli occhi addosso in ogni istante... portava distruzione.


“Fratello, sei stato cattivo di nuovo!” disse sua sorella maggiore, scrocchiando le nocche e guardandolo con le sopracciglia aggrottate e un sorriso malandrino. Era più alta di lui di tutta la testa, e il suo avanzare gli fece formicolare la nuca. Arretrò barcollando, stava per tentare di spiegare, quando la battaglia cominciò.


Mentre sua sorella cresceva, non smise di essere molto severa con lui, al punto che il cuore di Meng Hao era pieno di paura al pensiero di lei e della sua violenta personalità.




NOTE:


1. Questa espressione viene utilizzata per descrivere un bambino che porterà buona sorte e prosperità alla famiglia.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter

