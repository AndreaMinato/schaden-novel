---
weight: 800
title: Capitolo 800  - La Tribolazione del Settimo Anno!
pubDate: 2025-03-17T11:17:34.991Z
tags:
    - issth
---


“Giovane Signore, devi studiare ora….”


“Giovane Signore, smettila di importunare tuo cugino, il Principe Wei! Guarda, piange perché tu lo hai colpito!” [1]


“Ahia! Giovane Signore, lascia stare la Principessa Ling’er. Lei... lei sarà la tua futura amata! Il Patriarca ha già dato l'ordine ufficiale.”


Meng Hao osservava a bocca aperta qualsiasi cosa stesse accadendo. Sembrava che il ragazzino sapesse che sua sorella lo picchiava. Questa era la sua rivincita. Alla fine, il ragazzino era in lacrime e implorava pietà. In un'altra scena, vide se stesso appiccare il fuoco ai capelli di un'altra giovane ragazzina più o meno della sua età. Tutto ciò lo lasciò scombussolato. Non poteva non pensarci... quel ragazzino non poteva essere lui, vero?


Vide molti volti non familiari, e testimoniò la vita che aveva vissuto fino a quando aveva sette anni. Aveva vissuto di semplice felicità.


Non era per niente studioso, e la cosa richiamò alla mente di Meng Hao quando era andato male agli esami Imperiali.


Tuttavia, il giorno del suo settimo compleanno, tutto cambiò!


Gli accadde qualcosa di mai visto. Era una sfortuna, un problema estremamente scioccante che causò una grande agitazione nel Clan Fang nonostante venne sedata velocemente.


Il Clan Fang aveva un'eredità data dalla discendenza di sangue, una Magia Daoista che sfidava completamente il Cielo. Si manifestava diversamente per ogni membro del clan, a seconda della discendenza di sangue. Era una magia Daoista che permetteva... la Rinascita Nirvanica fino a quattro volte. Era un'abilità che permetteva di vivere fino a quattro volte il tempo di una vita!


Il carattere ‘Fang 方' è composto da quattro tratti, proprio come le quattro fasi della vita. Era una magia Daoista che si assicurava che il Clan Fang rimanesse una forza torreggiante nella Nona Montagna e Mare, senza preoccuparsi se fosse l'Epoca del Signor Li o del Signor Ji.


Qualsiasi membro del clan nato con il Marchio del Nirvana era considerato un Prescelto. Se un membro del clan nasceva senza, era piuttosto difficile riuscire a svilupparlo più avanti.


Inoltre, negli anni, non si era praticamente mai sentito di qualcuno che avesse vissuto tutte e quattro le durate della vita. Persino alcuni dei Patriarchi del Clan, quando diventavano vecchi e deboli, potevano sperimentare la Rinascita Nirvanica una sola volta. Coloro che avevano potuto sperimentare la Rinascita Nirvanica due volte erano estremamente rari.


Richiedeva una base di coltivazione profonda, così come la pura discendenza di sangue del clan Fang.


Tutte le volte che la Rinascita Nirvanica veniva provata, un Fiore del Nirvana sbocciava. Questo si sarebbe fuso con il corpo, permettendo al soggetto di diventare incredibilmente potente, vivendo per un periodo di vita aggiuntivo!


Il giorno del suo settimo compleanno, Meng Hao... sperimentò la Rinascita Nirvanica!


Non aveva ancora una potente base di coltivazione, eppure... aveva sperimentato la Rinascita Nirvanica!


La vicenda scioccò l'intero Clan Fang. Il padre e la madre di Meng Hao ne furono sconvolti!


Questo avvenne perché… sebbene la Rinascita Nirvanica fosse una buona cosa, in grado di permettere a qualcuno di vivere altre vite, se avveniva ad un bambino di soli sette anni era la più brutale delle calamità! [2]


Non aveva ancora vissuto una vita. Aveva un'infinita strada di possibilità davanti a lui, soffiate via prima ancora che potesse esplorarne anche una sola! Tutta la sua essenza di carne e sangue, la sua predetta buona sorte che ancora doveva essere rivelata, risucchiate dalla Rinascita Nirvanica mentre doveva ricominciare tutto da capo!


Il suo corpo iniziò a degenerare mentre passava dai sette anni di età fino allo stesso stato in cui era nato. Il Marchio del Nirvana sul retro della sua mano sfiorì e uno strato di esso cadde, trasformandosi in un fiore. Inaspettatamente questo fiore... diede origine ad un frutto!


Il frutto fu un ulteriore shock per il clan Fang. Persino i Patriarchi che erano rinchiusi in meditazione ne uscirono per osservarlo.


Secondo le leggende, il picco della Magia Daoista della Rinascita Nirvanica del Clan Fang non era altri che il Frutto del Nirvana!


I Fiori del Nirvana erano rari, ma c'erano persone in ogni generazione che ne avevano dato origine…. Tuttavia, per svariati anni nel Clan Fang, il Frutto del Nirvana era soltanto stato discusso come materiale da leggenda. Fino ad oggi, nell'intero Clan Fang c'era solo un'avvizzita buccia senza aura di un Frutto del Nirvana.


I Fiori del Nirvana sbocciavano quando un membro del clan Fang sperimentava la Rinascita Nirvanica ed iniziava a vivere un'altra vita. Nascevano dentro al corpo e permettevano di crescere incredibilmente potenti. Quando il membro del clan moriva tempo dopo, il Fiore del Nirvana avvizziva e svaniva.


Tuttavia, i Frutti del Nirvana... erano l'assoluto picco di potere. Potevano essere conservati... e passati in eredità!


E ora... il piccolo Meng Hao aveva dato origine ad un Frutto del Nirvana!


La questione sconvolse il Clan Fang, e molti membri del clan cominciarono a vedere Meng Hao come uno straordinario prescelto. Tuttavia, suo padre e sua madre erano a disagio con la faccenda. Mentre guardavano il loro figlioletto tornare indietro dall'avere sette anni di età fino ad essere un infante, questa sensazione divenne più intensa.


Questo tipo di buona sorte non era qualcosa a cui avevano osato pensare approfonditamente. Se lo avessero fatto… questo avrebbe fatto rizzare i loro capelli dal terrore. La prospettiva che un bambino di sette anni avesse già perso una vita intera. Come se non fosse mai esistito un ottavo anno.


Il nonno paterno di Meng Hao aveva osservato in silenzio. Una notte, se ne andò. Prima di andarsene, aveva detto al padre e alla madre di Meng Hao che se ne sarebbe andato in cerca di un esterno, che credeva essere l'unica persona in grado di spiegare cosa stava accadendo. Il nonno materno di Meng Hao, il venerabile vecchio uomo della Nona Montagna del Clan Meng, andò con lui.


Entrambi svanirono nel cielo stellato.


Il piccolo Meng Hao crebbe di nuovo, come se fosse stato reincarnato. Non aveva memorie della sua vita precedente e la sua personalità era cambiata drasticamente. Era molto più calmo. Iniziò anche a notare lo sguardo che molti membri del clan gli lanciavano quando pensavano che nessuno stesse guardando, e lo spaventavano.


Sguardi come quelli non erano cosa da riservare ad un bambino, ma piuttosto a qualche materiale Celeste o a tesori della Terra.


Quando le persone lo guardavano a quel modo, sua sorella si infiammava di rabbia e si lanciava con Meng Hao in testa per picchiarli. Era spesso al suo fianco per curarlo.


“Non essere spaventato, fratellino, la sorellona è qui per proteggerti!” Aveva quindici o sedici anni ormai, ed era già slanciata ed elegante. Tuttavia, la sua violenta personalità non era cambiata. Anzi, era diventata ancora più violenta. [3]


Un giorno, un membro del clan lanciò a Meng Hao quello sguardo strano, che lo terrorizzò.


Più tardi ne parlò con suo padre, che sorrise e gli spettinò i capelli, quindi lo portò a dormire. Dopo che Meng Hao si fu addormentato, suo padre si girò per andarsene e il suo volto era estremamente arcigno. Quel giorno, l'intero Clan Fang lanciò un clamore esplosivo, facendo risuonare molti urli pietosi. Il padre di Meng Hao aveva devastato tutto il clan, con la spada alla mano.


Da quel giorno in poi, sguardi di quel tipo diminuirono drasticamente.


Il tempo passò. Gli altri bambini che prima erano dell'età di Meng Hao erano ora più grandi, e le persone che era solito infastidire avevano fatto progressi lungo il sentiero della coltivazione. Non poteva più dare fuoco ai capelli di quella ragazza sempre più bella. Era ormai completamente incapace di picchiare il Principe Wei, che lo trovava sgradevole. Nessuno dei suoi vecchi amici avrebbe più giocato con lui. Era sempre seguito da vari membri del clan, ma era infestato da un sentimento di solitudine. Alla fine scoprì della rinascita cui era stato sottoposto quando aveva compiuto i sette anni.


Le uniche persone che veramente lo accompagnavano erano suo padre, sua madre e la sua sorellona. Durante questa seconda vita, Meng Hao uscì raramente. Molti giorni di quei sette anni vennero trascorsi in silenzio….


Infine, il settimo compleanno della sua seconda vita arrivò e... ancora una volta attraversò la Rinascita Nirvanica.


Quando avvenne, Meng Hao provò paura e dolore. Il suo corpo avvizzì, e tutto divenne sfocato. Era come se la carne e il sangue stessero svanendo. Il marchio sul retro della sua mano brillò ancora una volta di uno strano bagliore.


Il Clan Fang venne di nuovo gettato nel caos. Mentre sperimentava la Rinascita Nirvanica, sua madre lo tenne tra le braccia e le lacrime le rigavano il volto. Mentre ricordava queste memorie sfocate, Meng Hao non poté che fissare il volto di sua madre, lo sguardo di dolore e il cuore spezzato.


La voce del piccolo Meng Hao era roca mentre diceva: “Madre… non piangere…. Non mi hai detto che questa cosa è come dormire per un po'…? Riposerò, e quando mi sveglierò…. quando mi sveglierò, mi devi raccontare una storia, va bene…?” Sua sorella maggiore rimase accanto a lui, sudando mentre lo guardava. Aveva ormai vent'anni e per lei vedere il fratello crescere due volte soltanto per passare attraverso la Rinascita Nirvanica era lacerante.


Suo padre era al suo fianco, i pugni chiusi saldamente ai fianchi, gli occhi che sembravano sul punto di versare lacrime di sangue. Per sua sfortuna, non c'era modo per lui di estinguere quello che sentiva nel cuore.


La Rinascita Nirvanica era certamente una sfida al cielo. Tuttavia... che accadesse ad un bambino il giorno del suo settimo compleanno, non era una fortuna. Era una tribolazione!


La Tribolazione del Settimo Anno!


Se fosse accaduto una terza volta, e quindi una quarta, quello che attendeva Meng Hao sarebbe stata la morte certa. Si sarebbe lasciato dietro quattro Frutti del Nirvana, e sarebbe quindi svanito nel nulla.


Nella sua vita... non sarebbe mai riuscito a raggiungere gli otto anni.


Una strana atmosfera cadde sul Clan Fang. Le persone osservavano, in attesa che Meng Hao completasse la Rinascita Nirvanica e desse origine ad un secondo Frutto del Nirvana. Tuttavia, non ci furono sguardi strani e nessuno parlò.


Guardarono Meng Hao degenerare gradualmente, quindi tornare di nuovo un piccolo bambino. Il marchio sulla sua mano generò un fiore, il quale a sua volta generò un Frutto del Nirvana.


Quindi le tende caddero di nuovo sulla seconda vita incompleta di Meng Hao.


Quando infine tornò ad essere un infante, non pianse. Mentre sua madre lo teneva tra le braccia, fissava vuoto il cielo stellato.


Sua madre pianse. Tremando, suo padre alzò la testa e urlò. Per loro sfortuna, questo non cambiò nulla. Potevano vedere il marchio sulla mano di Meng Hao, il Marchio del Nirvana, e sapevano che la terza vita era iniziata.


Questa volta sapevano che era chiaramente destinato a rivivere la Rinascita Nirvanica il giorno del suo settimo compleanno.


C'erano molti membri del Clan Fang che stavano osservando cosa accadeva. Molti sembravano sotto pressione, altri singhiozzarono.


Storie sulla vicenda si diffusero anche fuori dal clan. Tuttavia, il segreto della Rinascita Nirvanica venne mantenuto. L'unica cosa che le persone sapevano al di fuori era che il più grande nipote del Clan Fang, il diretto discendente della linea di sangue, era nato con una tribolazione. Ogni sette anni doveva sperimentarla.


Un bambino come quello era essenzialmente storpio.


La madre di Meng Hao passò i suoi giorni a piangere. Il temperamento aggressivo di sua sorella la costrinse a combattere praticamente ogni giorno, come se fosse per lei l'unico modo di dare voce alla rabbia nel cuore. Il padre fece qualsiasi cosa in suo potere per capire i fatti e trovare una soluzione al problema, ma invano.


I suoi nonni non tornarono mai.


Quando aveva un anno di quel terzo periodo di vita, un giovane uomo venne dal Pianeta Vittoria Orientale. Il suo arrivo mandò in preda allo shock tutti gli altri membri del clan. Uno dopo l'altro, giunsero ad inchinarsi rispettosamente.


Il giovane uomo disse di essere stato mandato dai nonni di Meng Hao. Dopo aver posato gli occhi su di lui, rimase in silenzio per un lungo tempo. Il suo volto tremolò di memorie e emozioni in conflitto, così come di sorpresa.


“Nella vita, tutte le cose sono collegate alla mietitura e semina del Karma. La coltivazione è un esempio. Devi lavorare sodo prima di poter avere un raccolto... Devi pagare prima di poter guadagnare.


“Come marito e moglie, voi siete pronti ad abbandonare ogni gloria futura, abbandonare il vostro stato per diventare i Guardiani delle Prigioni della Nona Montagna, e custodire le porte del Paradiso Meridionale per 100,000 anni? Siete pronti a farlo, non importa quale evento possa scuotere il Cielo, o mandare in frantumi la Terra non importa quale tribolazione possa accadere nel mondo esterno, per trascorrere 100,000 noiosi anni in quel luogo senza mettere piede fuori dal Paradiso Meridionale? Siete pronti a custodire il cancello del Paradiso Meridionale, senza permettere che cosa viva del mondo esterno le oltrepassi?


“Se siete pronti a lasciarvi dietro tutto ciò che può essere stato inquinato dal vostro Karma, allora portate questo bambino al Paradiso Meridionale. Questo luogo è l'origine dell'intera Nona Montagna. Se lo portate qui... allora dovete andarvene prima che compia sette anni. Mantenete le distanze da lui finché non raggiungerà la Ricerca del Dao. Non dovete incontrarlo, né permettere al vostro Karma di contaminarlo. Tutto ciò dipende dal livello della vostra sincerità. Se siete veramente sinceri, potrete farcela.


“Non deve portare il cognome Fang. Dategli il cognome della madre.


“Se voi farete tutte queste cose, allora forse… forse avrà una possibilità di vivere.”




NOTE:


1. Il nome del Principe Wei dovrebbe far ricordare ai lettori qualcosa detto dal Patriarca del Clan Ji nel capitolo 795….


2. Nella versione originale cinese, la parola 'calamità' usata in questo contesto, è composta da due caratteri 浩劫. Il primo è lo stesso carattere “Hao 浩” come nel nome di Meng Hao. Il secondo è spesso tradotto come “tribolazione 劫.” insieme significano calamità.


3. La descrizione di Fang Yu che protegge Meng Hao potrebbe richiamare alla memoria di alcuni lettori quanto accaduto nella Setta del Demone Immortale nel capitolo 611, quando uccise due membri del Clan Fang che stavano minacciando Meng Hao.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
Fine del Libro 5: Rinascita Nirvanica. Sangue Ovunque!

Libro 6: Una Fama che Domina la Nona Montagna; il Percorso della Vera Immortalità



