---
weight: 8010
title: Capitolo 801 - Ci Incontreremo di Nuovo!
pubDate: 2025-03-17T11:17:34.991Z
tags:
    - issth
---


Il padre e la madre di Meng Hao non avevano esitato nemmeno per un istante. Nel momento in cui ci fosse anche una sola possibilità per Meng Hao di stare meglio, avrebbero pagato qualsiasi prezzo. E se quel prezzo fosse stato rinunciare alla libertà, che richiedesse loro di rinunciare al loro status e al prestigio per andare sul Pianeta Paradiso Meridionale per controllarlo per 100.000 anni…


Allora lo avrebbero fatto!


Avrebbero abbandonato il Pianeta Vittoria Orientale, e portato Meng Hao con sua sorella maggiore insieme a loro. Avrebbero lasciato il Clan Fang!


Alla vigilia della loro partenza, l'intera generazione anziana del Clan Fang si recò a far loro visita. Poiché non potevano portare con sé nulla che potesse essere contaminato con il loro Karma, il padre di Meng Hao fu costretto a lasciare ogni cosa lì.


L'unica cosa che prese fu una spada di ferro.


Non portarono i due Frutti del Nirvana con loro. La generazione anziana del clan, che includeva il Patriarca, decise di tenerli al sicuro. Una volta che Meng Hao fosse guarito e tornato lì, i due Frutti del Nirvana gli sarebbero appartenuti.


Il padre di Meng Hao sogghignò freddamente in risposta. Come poteva non capire il senso dietro questo ordine? All'inizio non aveva programmato di lasciare i Frutti del Nirvana.


“Molto bene, i Frutti del Nirvana rimarranno qui con il Capo Clan” disse, gli occhi scintillanti di una luce affilata. “In pochi anni, Hao'er tornerà personalmente a reclamarli!” così dicendo, gettò quei preziosi tesori.


Ovviamente, ciò che gli anziani ignoravano era che per il padre di Meng Hao i due Frutti erano fonte di incredibile pena.


Se ne andarono alcuni giorni più tardi, portando con sé Meng Hao e sua sorella maggiore. Dalla più recente Rinascita Nirvanica, Meng Hao era stato letargico e un po' catatonico.


Quando arrivarono al Pianeta Paradiso Meridionale, andarono nel remoto Stato di Zhao, al di sotto del Monte Daqing, e si stabilirono nella Contea di Yunjie. La sorella maggiore di Meng Hao non rimase con loro. Lei andò nelle Terre Orientali, dove si unì alla divisione delle Terre Orientali del Clan Fang e si concentrò sulla coltivazione. Voleva andarsene per lasciare a suo padre e sua madre i rimanenti sette anni soli con il suo fratellino.


Durante questi sette anni, Meng Hao fu molto felice. Crebbe gradualmente mostrandosi molto intelligente, e iniziò a concentrarsi sullo studio. Alla vigilia del suo settimo compleanno, soffiava un vento violetto. I suoi genitori avevano il cuore spezzato ed erano ansiosi ma, per poter salvare la sua vita, se ne andarono. Non c'era altra scelta per loro.


Quando si era svegliato e aveva cominciato a piangere, i suoi genitori si erano arresi...


**


Meng Hao aprì gli occhi, Le lacrime che scendevano dal suo viso avevano inzuppato le vesti. La visione scivolò via, e vide suo padre e sua madre seduti di fronte a lui.


Ora poteva notare alcuni capelli bianchi sulla nuca di sua madre che prima non c'erano. E il volto di suo padre sembrava più anziano rispetto al passato.


Entrambi guardavano Meng Hao con un tale amore che fece tremare il suo cuore.


Ora capiva ogni cosa. I suoi dubbi erano risolti. Le sue domande avevano una risposta. Gli eventi che avevano avuto luogo nelle sue due vite precedenti sembravano essere un sogno. Eppure ora che si era risvegliato, tuttavia, tutto ciò che era accaduto durante la visione gli era rimasto nella testa e non sarebbe mai stato spazzato via.


“Tribolazione del Settimo Anno….” pensò. “I miei genitori che accettano di fare la guardia a questo posto per 100.000 anni…. per me. 100,000 anni….” Meng Hao non poteva nemmeno venire a capo di un periodo di tempo così incredibile. Il sentimento contorto presente prima nel suo cuore era ormai completamente svanito. Non si sentiva più offeso e, anzi, sentiva un po' di dolore e rimorso.


I suoi genitori non meritavano di essere incolpati.


Avevano già pagato, pagato a sufficienza e non si erano lamentati nemmeno una volta. Non gli avevano fatto alcuna richiesta, né avanzato richieste di ricompensa. L'unica cosa che desideravano… era che lui potesse vivere.


Meng Hao tremò, e ancora più lacrime rigarono il suo volto.


“Mamma….” disse piano. “Papà….”


Tremando, sua madre si fece avanti e lo prese tra le braccia. Anche lei stava piangendo.


“Hao’er, andrà tutto bene. Hai superato la tribolazione. Andrà tutto bene….”


Il padre di Meng Hao, colui che una volta era il figlio maggiore e diretto discendente di sangue del Clan Fang, uno stupefacente prescelto di cui ancora ci si meravigliava nel mondo esterno, fece un passo e avvolse le braccia intorno a sua moglie e a suo figlio.


“È tutto passato Hao’er. È tutto passato adesso….” La sua voce tremò un poco, anche lui stava piangendo. Era la seconda volta che piangeva in età adulta.


La prima volta fu quando Meng Hao aveva attraversato la Rinascita Nirvanica per la seconda volta. Quando aveva visto suo figlio tornare dai sette anni ad essere un infante, quando aveva visto il dolore sul faccino di Meng Hao, quando aveva visto i suoi occhi diventare lentamente indifferenti… aveva pianto.


“Che mi dite della mia sorella maggiore…?” Domandò piano Meng Hao. Non sarebbe mai stato in grado di dimenticare l'immagine della sua severa sorella maggiore che lo proteggeva durante la seconda vita.


Né avrebbe mai dimenticato le parole che aveva pronunciato.


<em>Non temere, fratellino, la tua sorellona è qui per proteggerti!</em>


Piangendo di gioia, sua madre rispose, “Lei è rimasta rinchiusa in meditazione nelle Terre Orientali per un certo periodo. Una volta che vi faremo ritorno, aspetteremo che ne esca, quindi potremo finalmente tornare a stare tutti insieme!”


“E di Nonno Meng e Nonno Fang…?” domandò Meng Hao.


Quando fece questa domanda, suo padre rimase in silenzio per un momento. Il cuore di Meng Hao prese a battere forte. Si ricordava che i suoi due nonni se ne erano andati insieme alla ricerca di un Esterno.


L'Esterno era giunto, ma i suoi due nonni non erano mai ritornati.


Dopo un lungo istante, suo padre disse: “Tutte le cose hanno un prezzo. Le lampade della vita appartenenti a Nonno Meng e Nonno Fang bruciano ancora. Sono ancora vivi ma... non sappiamo dove si trovano.”


Meng Hao rimase seduto in silenzio, il cuore annodato dolorosamente. Ora che conosceva la ragione di tutto, si sentiva colpevole per i suoi due nonni.


Se non fosse stato per loro, l'Esterno non sarebbe mai arrivato e lui sarebbe ritornato da tempo ad essere polvere, con soltanto quattro Frutti del Nirvana dietro di lui.


Era vivo soltanto perché i suoi due Nonni non erano mai tornati.


Inoltre, i suoi genitori erano rimasti bloccati a guardia del Paradiso Meridionale per 100,000 anni. Quando ci pensò, Meng Hao si sentì ancora peggio. Guardò i suoi genitori e, sebbene non disse nulla, i suoi sentimenti erano già incisi profondamente nel suo cuore.


Non sarebbe mai stato in grado di ripagare la gentilezza mostrata nei suoi confronti dai suoi genitori e famigliari.


Patriarca Demone di Sangue non si risvegliò, così venne tempo per Meng Hao di partire insieme a suo Padre e sua Madre. I suoi genitori si voltarono verso il Monte Demone di Sangue, unirono le mani e si inchinarono profondamente.


Alcuni giorni più tardi, quando i lavori di recupero erano a buon punto nel Dominio Meridionale, Meng Hao e i suoi genitori se ne andarono. Prima di ritornare nelle Terre orientali, fecero visita al suo maestro Demone degli Elisir.


Sua madre e suo padre erano molto grati per qualsiasi cosa avesse fatto Demone degli Elisir, e gli offrirono anche regali costosi. In risposta, tuttavia, il volto di Demone degli Elisir si oscurò. Non gli importava che stesse affrontando persone con una base di coltivazione invincibile, rifiutò di accettare i doni.


“Meng Hao è il mio discepolo! Come potrei mai accettare i vostri doni!?” disse.


Il padre di Meng Hao congiunse le mani e si inchinò profondamente, quindi inviò un filo della sua volontà del Dao, che si solidificò nel corpo di Demone degli Elisir provocando un tremore che lo percorse.


La Volontà del Dao di questo tipo era qualcosa di importante per Demone degli Elisir, che lo avrebbe aiutato a verificare il suo percorso di coltivazione.


“Che scortese da parte nostra,” disse il padre di Meng Hao. “Perdonatemi, Gran Maestro. Per favore, accettate questo filo della volontà del Dao. Hao’er non è nato nelle terre del Paradiso Meridionale, così il destino Immortale per questo periodo di diecimila anni non può appartenere a lui. Gran Maestro, ammiro molto le vostre aspirazioni riguardo il Dao. Quando la vostra vera Tribolazione Immortale arriverà, sarà un piacere agire come vostro Protettore del Dao!”


Rimasero nella Setta del Fato Viola per molti anni. Chu Yuyan continuò ad evitare Meng Hao, il che lo fece sospirare. Tuttavia non forzò la vicenda, e alla fine se ne andò con i suoi genitori. Andarono a far visita a Patriarca Song e alla fine lasciarono il Dominio Meridionale.


Quando si trasformarono in raggi di luce prismatica e si lanciarono lontano, Chu Yuyan stava al sicuro su un picco di montagna nella Setta del Fato Viola. Non disse nulla, ma semplicemente era là, sembrando in qualche modo desolata. Quando Demone degli Elisir la vide, sospirò.


Fu in questo modo che Meng Hao lasciò il Dominio Meridionale con i suoi genitori.


Sulla strada, Meng Hao disse che voleva fermarsi nel Mare della Via Lattea per cercare quella vecchia tartaruga di Patriarca Affidabilità. Sua madre scosse la testa con un sorriso.


“La tartaruga di cui stai parlando se ne è andato molto tempo fa. Non è più sulle terre del Paradiso Meridionale.”


Meng Hao annaspò, quindi un'espressione di odio apparve sul suo volto. “È una buona cosa che se ne sia andato così velocemente,” disse a se stesso, “altrimenti lo avrei ritrovato e gli avrei mostrato una cosetta o due!”


Nel frattempo, da qualche parte nel cielo stellato….


Un'enorme tartaruga stava scivolando tra le stelle. Aveva un intero continente sulla sua schiena, sopra al quale esistevano numerose vite, tra cui numerosi coltivatori e sette.


Ovviamente, non sapevano di stare fluttuando tra le stelle. Quando guardavano verso l'alto, vedevano un cielo prodotto magicamente.


La tartaruga, ovviamente, non era altri che Patriarca Affidabilità. Attualmente, la sua testa era rintanata dentro al suo guscio, e stava canticchiando una canzoncina. Sembrava incredibilmente felice e orgoglioso di se stesso.


“Heh heh heh! Il Patriarca è il più incredibile, ancora una volta! Ora che sono fuggito qui, quel piccolo bastardo non sarà in grado di trovarmi!


“Hahaha! Da ora in poi, il mio futuro è infinito come il mare e il cielo! Il Patriarca è libero alla fine!


“Vediamo come il piccolo bastardo reagirà quando scoprirà che non sono più sul Pianeta Paradiso Meridionale. Ne sarà ammutolito! Hahaha!” Il pensiero di Meng Hao che andava nel Mare della Via Lattea a cercarlo, solo per non riuscirci, fece aumentare istantaneamente ancora di più l'umore di Patriarca Affidabilità. Continuò a riflettere su quanto era ampiamente più intelligente di Meng Hao.


“Vuoi che il Patriarca sia il tuo Protettore del Dao? Impossibile! Ahi… è tutta colpa di quei bastardi della Lega dei Sigillatori del Demone. Devono aver danneggiato il mio cervello in qualche modo. Com'è possibile che non mi sia venuto in mente prima di volare via dal Pianeta Paradiso Meridionale?!


“Tuttavia, meglio tardi che mai. Ora che me ne sono finalmente andato, sento di essere diventato ancora più intelligente!


“Aiyaaa, dove potrei andare ora? Ah, non importa più di tanto. Mi ricordo che una volta tanti anni fa avevo un'amata sul Pianeta Vittoria Orientale. Mi chiedo, come se la starà cavando dopo tutti questi anni? Potrei andare a trovare la mia vecchia innamorata.” Sospirando in maniera romantica, Patriarca Affidabilità tremolò mentre si lanciava verso il Pianeta Vittoria Orientale, portando con sé lo Stato di Zhao.


Mentre volava, canticchiava la sua canzoncina, sentendosi estremamente felice….


C'era qualcun altro che volava veloce attraverso il cielo stellato. Era un vecchio e pazzo uomo che era chiaramente non Immortale. Tuttavia, per qualche motivo, emanava un forte qi Immortale, ed era capace di volare tra le stelle.


“Ascensione Immortale…. Ascensione Immortale….” Mentre la sua voce echeggiava, un strana trasformazione sembrò avvenire. Il suo volto era antico per un istante... quindi improvvisamente sembrava giovane.


Tuttavia, il volto vecchio e il volto giovane erano diversi l'uno dall'altro. Erano due persone differenti!


Quello era il Decimo Patriarca del Clan Wang. Per quanto riguarda la trasformazione del suo aspetto esteriore… se ci fosse stato Meng Hao, avrebbe riconosciuto quel giovane volto. Non era altri che… Wang Tengfei, la cui anima era stata ingoiata dal suo antenato!


Nello stesso momento, due figure apparvero ai confini tra le Distese del Nord e le Terre Orientali, avanzando furtivamente di soppiatto. Uno di loro, era un giovane uomo in abiti neri che sembrava delicato e adorabile, come uno scolaretto. Da vicino, assomigliava a Meng Hao. Tuttavia, c'era un'espressione perversa nei suoi occhi che rovinava l'intera immagine.


Accanto a lui c'era un uomo grasso e alto, che ogni tanto mugugnava lamentele.


“Scappa, scappa, scappa via. Tutto ciò che sai fare è scappare via. Te lo sto dicendo da tempo, è sbagliato! È immorale! È molto, molto, impudente! Non saremmo mai dovuti scappare allora…. Siamo finiti! Completamente finiti! Meng Hao è diventato incredibilmente potente... cosa possiamo fare ora? Che cosa dovrebbe fare il Terzo Signore ora?”


“Taci!” replicò altezzoso il giovane uomo, guardando l'uomo grasso con la coda dell'occhio. “Quinto Signore non ha detto nulla al riguardo, perché stai dando aria alla bocca? Che cosa diavolo vuoi? Lascia che te lo chieda, sai cosa viene dopo il quattro? Sai contare fino a cinque?


“Beh, il Quinto Signore lo sa fare!


“Abbi fede nel Quindo Signore, ottieni la vita eterna! Quinto Signore ti sta portando nelle Terre Esterne! Con questa piuma che viene dal cielo, saremo finalmente in grado di vivere una vita serena!” Il giovane uomo scosse il corpo nello stesso modo che userebbe un uccello per lisciarsi le piume.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



