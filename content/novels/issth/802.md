---
weight: 8020
title: Capitolo 802 - Antico Medaglione Immortale del Dao
pubDate: 2025-03-17T11:17:34.991Z
tags:
    - issth
---


Nelle vaste Terre Orientali c’era l’antica città di Chang’an.


Era un posto che innumerevoli scolari delle terre del Dominio Meridionale sognavano. Tutti loro desideravano ardentemente rendere omaggio al Grande Tang e gironzolare per Chang’an.


La forza militare del Grande Tang era incredibile, possedeva persino stati di guarnigione popolati esclusivamente da coltivatori. Non esisteva luogo nei regni mortali del Paradiso Meridionale in cui le persone non rendessero omaggio al Grande Tang.


Non era sorprendente che ci fosse un gran numero di sette e clan nelle Terre orientali. La loro forza e influenza eccedeva quella di ogni potere che esisteva nelle Distese del Nord, Dominio Meridionale o il Deserto Occidentale. Erano presenti nove sette maggiori e questa era la situazione esistente riguardante solo le sette.


In aggiunta, c’erano sette grandi clan con un grande numero di discepoli e seguaci. Le Terre Orientali erano un posto fiorente con innumerevoli Prescelti, molti dei quali erano famosi persino negli altri continenti.


La famiglia imperiale aveva i suoi insegnamenti e dottrine Daoisti, che usavano per esercitare controllo su tutto il continente. Lo stesso Imperatore Tang possedeva una potente base di coltivazione e nonostante facesse di rado apparizioni pubbliche, il suo potere influenzava tutta la terra.


Chang’an era il centro di tutto, ed era accerchiata da dieci fortezze difensive. Di queste, otto appartenevano direttamente al Grande Tang, le restanti a due clan differenti.


Uno era il Clan Fang e l’altro era il Clan Ji!


Anche se occupavano le fortezze difensive questo non stava ad indicare che i due clan si inchinassero al potere dell’Imperatore. Essi erano indipendenti, infatti occupavano una posizione che sovrastava tutti. Erano gli altri clan e sette che chinavano la propria testa a loro!


Questo era specialmente vero per il Clan Ji. I cieli stessi appartenevano al Clan Ji, quindi chi mai poteva essere loro superiore?


Per quanto riguarda il Clan Fang invece, avevano vaste e potenti risorse a loro disposizione. Nonostante fossero una sottodivisione del clan principale, erano lo stesso un profondo e sconfinato clan. Ovviamente, in conformità alle regole del clan, loro rispettavano il Grande Tang e avrebbero protetto la Dinastia Tang fino alla fine dei tempi. D'altronde… l’Imperatore Tang faceva di cognome Li! [1]


Comunque, nonostante le circostanze in cui si trovava Meng Hao al momento, esse erano completamente distanti dalla sua vita quotidiana.


Al momento Meng Hao sedeva a gambe incrociate in un cortile del Clan Fang, sotto un antico albero. Accanto a lui sedeva un piccolo coccodrillo tremante che stava guardando, oh-con quanta-cura, l’uomo che sedeva a gambe incrociate di fronte a Meng Hao.


Quell'uomo non era altri che il padre di Meng Hao.


“Hao’er,” disse, “il tuo percorso futuro è tutto da intraprendere. Per quanto riguarda quello che fai e come lo fai, tua madre e io possiamo assistere dalle retrovie, ma non ti aiuteremo direttamente. La cosa più importante su cui ti dovresti concentrare è… l’Ascesa Immortale!


“Sei già a metà strada della vera Immortalità, ti manca solo quell'ultimo mezzo passo. Poi sarai nel Reame Immortale.


“L’occasione di ricevere la vera Immortalità è una cosa che accade ogni 10,000 anni. Ci sono molti coltivatori della vecchia generazione, persino alcuni Prescelti, che sono disposti a sopprimere le loro basi di coltivazione, tutto per l’occasione di ottenere quel vero destino Immortale.


“Durante il contemporaneo periodo di 10,000 anni, il vero destino Immortale giace nelle terre del Paradiso Meridionale. Comunque, dato che non sei nato sul Paradiso Meridionale, questo destino non può appartenerti. Il luogo della tua vera Immortalità è sul Pianeta Vittoria Orientale.


“Il modo più semplice di raggiungere la vera Ascesa Immortale è tramite l’uso del raro Rampicante dell’Illuminazione d'Immortalità. Usa quello per ottenere l’illuminazione riguardo il significato dell'Immortalità e potrai raggiungere la vera Ascensione Immortale.


“Nonostante il Rampicante dell’Illuminazione d'Immortalità sia raro, non è impossibile da acquisire. Infatti, ce ne sono abbastanza da permettere, ogni  10,000 anni, a tutte le più potenti sette di produrre uno o due veri Immortali. Comunque, i rampicanti sono efficaci solo nei 1,000 anni dopo l’apparizione del vero destino Immortale.


“Il secondo modo di raggiungere la vera Ascensione Immortale è molto difficile, consiste nell'acquisire il destino Immortale che appare una volta ogni 10,000 anni e usarlo per percorrere il cammino verso la vera Immortalità. Quello è il percorso che il tuo maestro Demone degli Elisir deve intraprendere.


“Tutti e due questi tipi di Immortali, sono veri Immortali.


“Il tuo maestro sta percorrendo la strada più difficile. Se riesce nell'impresa, verrà sicuramente preso da qualche potente organizzazione e reso un seguace del conclave.


“Quindi, quando giungerà il tempo della vera Ascesa Immortale del tuo maestro, le terre del Paradiso Meridionale diventeranno un luogo molto vivace. I vari Prescelti delle sette e clan che hanno abbandonato Paradiso Meridionale torneranno per combattere per questa occasione. In quel momento, io ricoprirò il ruolo di Protettore del Dao per il tuo maestro.


“Tu invece, dopo che avrai aiutato il tuo maestro a trascendere la sua tribolazione, andrai su Pianeta Vittoria Orientale. Tuo padre ha già preparato un Rampicante dell’Illuminazione d'Immortalità per te in quel posto!


“Inizialmente, usare il Rampicante dell’Illuminazione d'Immortalità produce un risultato leggermente inferiore. Comunque, la coltivazione non dipende sempre dal primo passo e anche usando questo metodo può portarti a grandi glorie."


“Quindi ci sono solo questi due modi per raggiungere la vera Ascesa Immortale?” chiese Meng Hao, leggermente sorpreso. “Perché il Giglio della Resurrezione è potuto ascendere?”


“Le persone non sono fiori e i fiori non sono persone. Il percorso del Giglio della Resurrezione può essere appreso, ma se i coltivatori lo intraprendessero, troverebbero molto difficile riuscire a realizzare il loro Dao.


“C’è un terzo percorso che non dipende da pianeta o terra Immortale. Consiste nel raggiungere la vera Immortalità… con il tuo stesso potere!


“Questa è una cosa molto rara. Secondo le leggende, solo Patriarca Ksitigarbha, il Bodhisattva Cuore di Pietra della Quarta Montagna ha percorso questa strada. [2] Oltre lui, nessuno ci è riuscito. Quando compì quest’impresa, fece sollevare e turbinare tutto il qi Immortale della Sfera della Montagna e del Mare verso di lui, così che tutti lo venissero a sapere.


“Per come riuscire a percorrere quel cammino, nemmeno io ne sono a conoscenza.” Il padre di Meng Hao scosse la testa. Anche se aveva una grande opinione di Meng Hao, non pensava fosse possibile per lui percorrere questo terzo cammino. “Per ora,” disse, guardandolo severamente, “concentrati sulle mie nove forme di spada. Sii sicuro di comprenderle completamente.”


Sfortunatamente, la sorella maggiore di Meng Hao, Feng Yu, non era ancora in grado di emergere dalla meditazione isolata. Dopo il ritorno di Meng Hao molti nel Clan Fang di Paradiso Meridionale iniziarono ad agire con molta cautela. Non era una figura familiare per loro e non si sarebbero mai permessi di metterlo alla prova per ricavare informazioni.


Le gesta di Meng Hao nel Dominio Meridionale si erano diffuse da tempo tra i coltivatori delle vaste Terre Orientali.


Riguardo al Clan Ji invece, c’erano non poche persone lì che al momento vacillavano nervosamente… Queste persone erano i Prescelti che dovevano a Meng Hao pietre spirituali dal periodo della Setta del Demone Immortale. Ne facevano parte anche alcuni Prescelti di altre sette delle Terre Orientali, i quali avevano sentimenti contrastanti riguardo Meng Hao.


Mentre sedevano sotto l’albero, il padre di Meng Hao scosse la mano facendo volare uno scintillante medaglione di controllo verso di lui. Si fermò di fronte, fluttuava nell’aria. Ci volle solo un’occhiata da parte di Meng Hao per percepire la grande aura di antichità che pulsava.


“Questo è un Medaglione dell’Antico Dao Immortale,” disse il padre di Meng Hao.


“In futuro, quando lascerai le terre di Paradiso Meridionale, potrai ritornare a casa dal clan per continuare la tua coltivazione, o potrai usare questo medaglione per unirti all'Antico Rito Daoista Immortale della Nona Montagna e coltivare la loro magia Daoista!


“Nella Nona Montagna e nel Nono Mare, ci sono molti Templi dell’Antico Rito Daoista Immortale. Quando uno di quei templi apre le sue porte, attrae sempre molta attenzione.


“Al momento, solo l’Antico Rito Daoista Immortale della Nona Montagna continua a tramandare il suo lascito. Molti coltivatori si allenano lì, rendendola una delle più superlative Società Daoiste della Nona Montagna. Ogni volta che viene rivelata l’esistenza di un tempio del rito Daoista nel mondo, si dimostra essere incustodito ed abbandonato da tempo.


“Solo i Prescelti più potenti possono unirsi all'Antico Rito Daoista Immortale. Lord Li ne fece parte, come pure Lord Ji. Il Patriarca Fang di quell'epoca ne fece parte anche lui. I loro requisiti per accettare discepoli sono molto rigidi. Comunque, se possiedi un Medaglione dell’Antico Dao Immortale, puoi entrare direttamente come seguace del Conclave.


“Abbi cura di questo medaglione.


“Il medaglione ha un'altra funzione. Mi è capitato di scoprire un tempio dell’Antico Rito Daoista Immortale. Nonostante sia deserto, se ci entri, il tempio si risveglierà automaticamente…


“Accetta la guida del medaglione e potrai coltivare l’illuminazione nel tempio. Aumenterà enormemente la tua possibilità di raggiungere l’Ascensione Immortale.


“Però, quando il tempio dell’antico Rito Daoista Immortale si risveglierà, altri lo percepiranno. Quindi i Prescelti delle sette e clan degli altri pianeti verranno per cercare di ottenere le fortune e le buone occasioni celate nel tempio.


“Quello per cui saranno più interessati è ottenere il Medaglione dell’Antico Dao Immortale.


“Quella sarà l'occasione per affinare le tue capacità.”


Meng Hao guardò accuratamente il medaglione, all'interno riuscì a intravedere un tempio dell’Antico Rito Daoista Immortale con innumerevoli figure che praticavano la coltivazione. C’erano anche degli Immortali che emanavano luce mentre davano delle lezioni sul Dao.


La musica di un grande Dao fluttuava nell'aria, ma Meng Hao non riuscì ad ascoltarla chiaramente. Nonostante questo però poteva percepire la sensazione inusuale di essere avvolto in uno splendore celestiale, con il qi Immortale che gli fluttuava intorno.


Dopo un lungo momento tremò e ritornò in se stesso. Velocemente allungò la mano e prese il Medaglione dell’Antico Dao Immortale.


“Tieni al sicuro il medaglione e raggiungi l’Ascesa Immortale. Questi sono i test che ho preparato per te. Se non riesci a superarli… è meglio per te se rimani qui con me e tua madre.


“Se riuscirai a combattere contro i Prescelti delle sette e i clan degli altri pianeti con tutta la tua forza, se proteggerai questo medaglione e se riuscirai a raggiungere l’Ascesa Immortale, allora… tua madre e io saremo sicuri che sarai pronto a lasciarci per forgiare il tuo glorioso futuro!”


Meng Hao strinse il Medaglione dell’Antico Dao Immortale, guardò suo padre e lentamente annuì.


Il padre di Meng Hao lo guardò in risposta e sorrise. Era un sorriso pieno di amore e incoraggiamento.


“Vai” disse. “Lascia qui questo coccodrillo. Quando raggiungerai l’Ascesa Immortale, diventerà la cavalcatura che potrai usare quando te ne andrai. Hao’er… non hai avuto me e tua madre al tuo fianco in questa vita. Hai raggiunto il tuo attuale stato facendo affidamento esclusivamente sui tuoi sforzi!


“Allo stesso modo, io penso che in futuro… non avrai bisogno del mio aiuto o quello di tua madre. Il tuo cammino ti condurrà molto lontano… e sei in grado di attraversarlo da solo!”


Meng Hao prese un profondo respiro e poi fece un inchino a suo padre.


“Ora vai. Noi coltivatori non ci concentriamo sulle inezie della vita. Inoltre… sei cresciuto.” Il sorriso di suo padre diventò ancora più ampio. Dallo sguardo si poteva capire che desiderava che suo figlio diventasse un drago. Era uno sguardo simile a quello che Meng Hao vide negli occhi di Ke Yunhai.


Meng Hao si alzò in piedi e vide sua madre che si avvicinava. Gli aggiustò i vestiti e poi lo guardò amorevolmente. Chiaramente non voleva separarsi da lui ed era anche preoccupata.


“Mamma, sto bene,” disse con un timido sorriso.


Quando lo vide, sua madre scosse la testa.


“Quello è lo stesso sorriso che facevi quando eri piccolo,” disse, “quando stavi per cacciarti in qualche guaio.”


Il sorriso di Meng Hao si fece ancora più timido. Chiacchierò un altro po’ con i suoi genitori, poi unì le mani e si inchinò. Dopo un’ultima profonda occhiata, si girò e si incamminò.


Lo videro partire e la madre di Meng Hao sospirò.


“Questo è il modo in cui i coltivatori praticano la coltivazione,” disse suo padre lentamente. “Hao’er è un drago tra gli uomini. Il cammino da percorrere… è solo suo!”


“Io sono preoccupata lo stesso….” Disse sua madre.


“È arrivato senza il nostro aiuto a metà strada per la vera Immortalità,” suo padre rispose orgoglioso. “È cresciuto, e data la sua personalità, è impossibile per lui rimanere qui con noi per 100,000 anni. Dato che non possiamo andarcene, lui deve temprarsi con delle sfide appropriate. Per di più… in tutta la Nona Montagna e Nono Mare, sono in pochi ad aver raggiunto una base di coltivazione come la sua a quell'età!”


“Sono solo preoccupata che questo tempio dell’Antico Rito Daoista Immortale che hai attivato attiri persone oltre il livello del Reame Spirituale…” disse preoccupata sua madre.


Il padre di Meng Hao rise sonoramente. “Fang Xiufeng detta le regole su Pianeta Paradiso Meridionale, e io dico… se qualcuno oltre il Reame Spirituale oserà entrare, semplicemente verrà ucciso!”


Meng Hao lasciò il clan Fang, per la prima volta da quando era arrivato. Le strade erano piene e mentre guardava intorno il trambusto, gli fu chiaro che quella era una città di mortali. Erano presenti anche coltivatori, ma non osavano comportarsi in modo superiore agli altri. Apparentemente, ai coltivatori non era permesso di comportarsi aggressivamente nelle terre controllate dal Grande Tang.


Meng Hao guardò in avanti e nella distanza poté vedere un’enorme città. Era… Chang’an.


A prima vista sembrava ordinaria, ma quando Meng Hao fece circolare il suo qi Immortale, fu scioccato nel vedere che c’erano novantacinque draghi dorati che giravano in tondo nell'aria sopra la città. Occasionalmente rilasciavano scioccanti ruggiti. Ovviamente, era qualcosa che gli altri non potevano vedere o ascoltare.


Gradualmente, i novantacinque draghi si fusero in una figura seduta a mezz'aria. Quando Meng Hao la guardò, la figura sembrò percepire il suo sguardo e si girò a guardarlo a sua volta.


Improvvisamente, una voce maestosa riempì la mente di Meng Hao. “Il figlio del Fratello Anziano Fang. Come ci si aspettava, sei alquanto straordinario. È un piacere conoscerti. Permettimi di benedirti con delle riserve di qi da assimilare nel tuo corpo.”


Tutti i novantacinque draghi sputarono un flusso di qi draconico, che si fuse in un realistico drago dorato. Poi si trasformò in un fascio di luce dorata che volò nell'aria e andò a fondersi all'interno di Meng Hao. Mentre circolava nel suo corpo, un’incredibile sensazione di freschezza lo riempì.


Crepitii si iniziarono a sentir provenire dall’interno di Meng Hao e un’aura ultraterrena sembrò ricoprirlo, come un battesimo. Era come se avesse formato una risonanza con la terra e potesse adesso vedere varie magie Daoiste e leggi naturali dovunque.


La mente di Meng Hao tremò mentre la figura smetteva di guardarlo.


“Imperatore Tang!” Meng Hao rimase a bocca aperta. Era certo che la persona appena vista… fosse l’Imperatore del Grande Tang!


“Le terre di Paradiso Meridionale sono piene di draghi nascosti e tigri acquattate…” pensò. “L’imperatore del Grande Tang ha una base di coltivazione insondabile. Solo Paradiso Meridionale è cosi, o gli altri pianeti sono uguali? Forse solo persone allo stesso livello di mio padre possono sapere certe cose!”


Meng Hao unì le mani e si inchinò a Chang’an. Poi, si trasformò in un raggio di luce colorata mentre seguiva le indicazioni del Medaglione dell’Antico Dao Immortale verso il tempio. Il suo secondo se divenne l’ombra sotto di lui, seguendolo ovunque andasse.


Meng Hao era appena apparso fuori dalla città e stava per dirigersi nella distanza, quando i suoi occhi brillarono.


“Ho sentito dire alla mamma che il Clan Ji non è troppo distante da qui…” Un vergognoso sorriso apparì sulla sua faccia mentre strofinava la borsa da trasporto. Aveva ancora molte cambiali all'interno, alcune scritte dai Prescelti del Clan Ji.


“Penso sia arrivato il tempo di pareggiare i conti…” pensò Meng Hao dopo aver fatto un colpo di tosse secco. Cacciò fuori un contenitore di giada che conteneva una mappa dettagliata delle Terre Orientali. Dopo averla esaminata per un momento, si diresse verso la fortezza del Clan Ji…




NOTE:


1. Il carattere nel cognome dell’Imperatore Tang 李(Lï), che è comunemente molto usato come nome, è uguale a quello di Lord Li, il precedente sovrano della Nona Montagna. Come pure il Clan Li, che sappiamo esiste sul Pianeta Giunco Settentrionale, il cui ramo ausiliario è stato distrutto da Meng Hao.


2. Ksitigarbha è stato menzionato nel capitolo 702.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                


                                



