---
weight: 803
title: Capitolo 803 - Andare dal Clan Ji per Riscuotere Debiti
pubDate: 2025-03-17T11:17:34.991Z
tags:
    - issth
---


Il Clan Ji non aveva un’unica magione ancestrale, ma molte. Quella situata all’interno della fortezza era solo una di esse.


Era enorme e occupava all’incirca il trenta percento dell’intera fortezza. Dall’esterno sembrava relativamente ordinaria, dopo averci messo piede però, si potevano vedere delle balaustre intagliate incredibilmente stupende e scale di marmo.


Un’antica e invecchiata volontà veniva emanata da tutte le direzioni, facendo sembrare ogni blocco di legno e pietra senzienti. Era qualcosa di completamente straordinario che persino il Clan Fang delle Terre Orientali non poteva eguagliare.


Meng Hao si spostava nella fortezza seguendo le indicazioni della mappa e alla fine trovò il cancello principale del Clan Ji. Arrivò di fronte al cancello e si schiarì la gola. Mentre si guardava intorno, vide che non c’era nessuno a fare la guardia.


Bussò e vedendo che non c’era alcuna reazione dall’interno, si sollevò in aria e si preparò a volare nella magione. Una massiccia pressione calò su di lui non appena prese il volo. Chiaramente, lo spazio aereo qui era sotto restrizione.


Meng Hao improvvisamente sentì qualcuno ridacchiare dietro di lui.


“Compagno Daoista, non sprecare il tuo tempo! Persone come te vengono qui ogni giorno sperando di rendere omaggio al Clan Ji.”


C’erano due coltivatori che avevano visto Meng Hao mentre erano di passaggio.


“Il Clan Ji è il clan numero uno delle terre di Paradiso Meridionale,” disse il primo, “e questa è una delle loro magioni ancestrali. Pensi di poterci semplicemente entrare? L’unico modo di entrarci è essere invitato dal Clan Ji.”


“Perché persino provarci?” ridacchiò il secondo. “Potresti finire con l’irritare uno dei membri del Clan JI, a quel punto saresti in grave pericolo.”


In verità, il bell’aspetto di Meng Hao e la sua disposizione da persona con i piedi per terra aveva lasciato una buona impressione ai due coltivatori, per questo stavano cercando con sincerità di aiutarlo.


“Non sono qui per rendere omaggio,” disse Meng Hao tossicchiando. “Sono qui per riscuotere dei debiti.” I suoi occhi brillarono quando vide le due maniglie di ferro che adornavano il cancello principale.


Le due maniglie di ferro sembravano ordinarie, ma usando la sua tecnica della Visione Celestiale, poteva percepire l’aura di antichi simboli magici che pulsavano da esse.


“Questi cosi sono tesori magici!” Pensò Meng Hao. Fece un passo avanti, afferrò una delle maniglie di ferro e tirò con forza cercando di strapparla dal cancello. I due coltivatori sorpresi guardavano scioccati.


“Compagno Daoista, cosa… cosa stai facendo?”


Meng Hao prese un profondo respiro e uno strano bagliore apparì nei suoi occhi. Mentre si preparava a tirare la maniglia di ferro una seconda volta, i coltivatori con gli occhi spalancati dietro di lui iniziarono ad arretrare. Venivano alla cittadella spesso per fare compere e spesso vedevano dei coltivatori fare avanti e indietro di fronte al cancello principale del Clan Ji, sperando di ricevere il permesso di entrare per porgere i loro omaggi.


Però, non avevano mai, mai visto qualcuno desiderare le maniglie di ferro del cancello principale. La semplice vista della situazione fece intorpidire il loro scalpo. Mentre indietreggiavano, Meng Hao tirava la maniglia di ferro a piena forza.


Poco lontano, un gruppo di sette o otto giovani stavano bighellonando all’angolo della strada, parlando e ridendo. Quando notarono cosa stava facendo Meng Hao, uno tra loro restò a bocca aperta per poi rilasciare un ruggito di furia. All’istante si sollevò nell’aria verso Meng Hao.


“Che sfacciataggine! Hai appena mangiato un cuore di drago?! Come osi comportarti in modo così rozzo di fronte al Clan Ji!?!?”


I due coltivatori dietro Meng Hao erano così spaventati che riuscivano a parlare a malapena e iniziarono ad indietreggiare ancora più in fretta.


“Male! È Ji Xueming! Lui è un discepolo dello Pseudo-Arrey del Clan Ji!”


Le mani di Ji Xueming sfrecciarono nel formare un incantesimo, mentre lui viaggiava nell’aria. Una luminosa luce pulsò fuori dal suo corpo, che poi si trasformò in una lunga lancia che emanava una possente forza come un tornado. Tentò di infilzare Meng Hao con la sua lancia senza esitazione.


Mentre Meng Hao si trovava all’entrata del Clan Ji, si girò a guardare la lancia in arrivo e poi emise un freddo sbuffo. Scosse il suo dito indice, facendo tremare la lancia che poi esplose in pezzi. L’onda d’urto non mosse nemmeno un capello sulla testa di Meng Hao, ma Ji Xueming venne sbalzato all’indietro nell’aria. Colpì poi il suolo a trecento metri di distanza, tossì sangue, la sua faccia sbiancò.


Le facce dei suoi compagni si riempirono di rabbia mentre guardavano Meng Hao.


“Cerchi di morire!?!?!” ululò Ji Xueming, alzandosi con fatica. La sua base di coltivazione era nello stadio avanzato dell’Anima Nascente e nonostante non potesse vedere la base di coltivazione di Meng Hao si infuriò con lui ugualmente.


“Tu sei Ji Xueming?” Meng Hao chiese. “Okey, aspetta un secondo…” Dopo aver detto questo, diede un colpetto alla sua borsa da trasporto facendone uscire una gran quantità di cambiali. Dopo averle sfogliate per un momento, i suoi occhi luccicarono e ne prese una in particolare.


“Sei imparentato con Ji Xuelin?” continuò, sembrando speranzoso.


“È mio fratello maggiore! Come osi comportarti così selvaggiamente nel Clan Ji! Sei MORTO!!” Con un grido stridulo, scosse la mano destra, facendo sollevare energia spirituale a mezz’aria, creando increspature che solo un coltivatore poteva vedere.


Meng Hao sorrise timidamente, poi ignorò Ji Xueming e iniziò a guardare di nuovo le maniglie di ferro. Si stava eccitando ancora di più.


“Questo è veramente un bellissimo tesoro!” pensò, iniziando a far roteare la sua base di coltivazione. Il suo Idolo del Dharma apparì all’improvviso dietro di lui, il quale poi si abbassò per prendere un anello di ferro che iniziò a strattonare.


Un'esplosione risuonò mentre il cancello principale vibrava. Anche il terreno iniziò a tremare mentre l’anello di ferro… veniva strappato dalla porta da Meng Hao.


I due coltivatori che lo stavano persuadendo ad andarsene, adesso guardavano con occhi spalancati.


Gli occhi dei compagni di Ji Xueming si allargarono ancora di più increduli, come se avessero visto un fantasma. Riguardo Ji Xueming invece, il suo grido stridulo gli morì in gola. Meng Hao lo aveva lasciato sotto shock a bocca aperta.


L’enorme boato echeggiò per tutta la città e non pochi coltivatori erano accorsi a vedere cosa fosse successo. Quando videro, immediatamente iniziarono a urlare scioccati.


“Ha… Ha strappato via una maniglia della porta?”


“È… è impossibile…”


“Ma è impazzito quel tizio!? Come può mai osare provocare il Clan JI!!”


“Questa è la magione ancestrale del Clan Ji, una rappresentazione dell’onore dell’intero clan! E ciononostante… lui ha strappato via una maniglia della porta!!”


“Sta praticamente punzecchiando l’occhio dei cieli!!”


Il brusio delle conversazioni iniziò a riecheggiare immediatamente.


L’espressione di Meng Hao era la stessa di sempre mentre sollevava la maniglia di ferro nella mano per percepirne il peso. Poi, i suoi occhi brillarono con un luccichio di piacere.


“Davvero un bellissimo tesoro,” pensò. Fu in questo momento si girò a guardare l’altra maniglia di ferro. Era sul punto di allungarsi per prenderla, quando un freddo sbuffo echeggiò dall’interno del Clan Ji. Poi, i cancelli si aprirono silenziosamente e un giovane ragazzo ne uscì fuori.


I suoi lunghi capelli gli ricoprivano le spalle ed era di bell’aspetto, nonostante emanasse freddezza. Un’aura alla Recisione dello Spirito gli aleggiava intorno mentre camminava. Immediatamente, un rimbombo riempì l’aria, come se bizzarre increspature si espandessero dal suo corpo.


“Secondo le regole del Clan,” disse il giovane ragazzo mentre camminava, “chiunque danneggi il cancello del clan verrà sterminato fino al nono grado di parentela.” Guardò freddamente Meng Hao, poi però improvvisamente la sua bocca si spalancò.


Trecento metri oltre, Ji Xueming non notò questa cosa. Era estremamente eccitato e urlò, “Fratellone, uccidi quel tizio!”


Gli occhi di Meng Hao brillarono di una strana luce. Non appena posò gli occhi sul nuovo arrivato, non poté fare a mano di provare gioia. Rise sonoramente e poi disse: “Compagno Daoista Xuelin, ti ricordi di me?”


All’inizio, il portamento del giovane ragazzo era freddo e altezzoso, ma dopo aver visto Meng Hao da vicino e dopo aver ascoltato le sue parole, la sua faccia sbiancò come quella di un morto. Anche se avesse avuto una volontà ancor più ferrea, avrebbe comunque strillato raucamente, allarmato. Dato ciò, non poté fare a meno di indietreggiare di diversi passi.


“No, non mi ricordo!” urlò, poi richiuse il cancello con un tonfo.


Occhi brillanti, Meng Hao alzò il piede destro e calciò pesantemente il cancello enorme. Un boato risuonò mentre quello si apriva rovinosamente. Ji Xuelin era all’altro lato e venne scaraventato all’indietro, spruzzando sangue dalla bocca. Poi iniziò a urlare ad alta voce.


“Meng Hao è qui! Meng Hao è qui!!”


Le sue strilla urgenti fecero tremare le facce di numerosi veterani del Clan Ji. Non tutti i Prescelti erano presenti nella magione. Comunque, ce n’erano quattro o cinque che dovevano delle pietre spirituali a Meng Hao, le loro facce erano sconvolte.


Quando le persone raccolte all’esterno del Clan Ji sentirono le urla di Ji Xuelin, vennero prese completamente alla sprovvista. Molti non erano in grado di mettere i pezzi del puzzle insieme, ma c’erano alcuni le cui espressioni tremarono dopo aver compreso.


“Meng Hao? Quella è la persona che ha fatto finire la guerra tra il Domino Meridionale e le Distese del Nord! È a mezzo passo dalla vera Immortalità ed è la figura numero uno della sua generazione!”


“È lui… Si trova nelle Terre Orientali. Dannazione! Adesso che ci penso, la setta ha emanato recentemente l'ordine di non offendere Meng Hao in alcun modo! Non avevo capito all’inizio, perché pensavo che lui fosse nel Dominio Meridionale. Invece si trova già nelle Terre Orientali!”


“Quindi… lui è davvero Meng Hao!”


Le storie della guerra del Dominio Meridionale si erano diffuse da tempo lungo tutte le terre e il nome di Meng Hao poteva essere sentito dovunque. Aveva sigillato le basi di coltivazione di oltre 100,000 coltivatori delle Distese del Nord, tagliando la loro strada per l’Anima Nascente e riducendoli a meri cittadini. Per di più, aveva chiamato una montagna enorme per sopprimere cinque esperti al picco della Ricerca del Dao.


A causa di tutto questo, Meng Hao era famoso in tutte le terre di Paradiso Meridionale.


Ji Xueming rimase lì tremolante, faccia pallida e occhi spalancati. Ricordò vagamente che tempo fa, nel clan era stato proibito a chiunque di provocarlo.


Tutti tremarono mentre Meng Hao entrava nel Clan Ji. Mentre passava vicino al cancello distrutto, si abbassò in modo molto naturale per strappare l’altra maniglia di ferro, che mise nella sua borsa da trasporto.


La scena fece ansimare tutte le persone che erano rimaste fuori ad osservare; i modi dominanti di Meng Hao avevano già lasciato una profonda impressione su di loro. D’altro canto, negli occhi dei membri del Clan Ji bruciavano delle fiamme di rabbia.


C’erano solo alcune persone che avevano un debito di pietre spirituali. Per tutti gli altri membri del Clan Ji, le azioni di Meng Hao non erano altro che blasfemia.


Immediatamente, otto membri anziani del clan sbuffarono freddamente e si fecero avanti. Scossero le mani e apparvero le abilità divine. Però, quando si avvicinarono a Meng Hao, i suoi occhi tremarono e lui scosse le maniche. Si udirono dei rimbombi mentre un vento tempestoso si sollevava. Esplose in ogni direzione, facendo volare via gli otto membri anziani del clan, mentre spruzzavano sangue dalla bocca.


Meng Hao si schiarì la gola e tirò fuori alcune cambiali.


“Non sono qui per causare guai,” disse, mentre iniziava a sfogliare. “Voglio solo riscuotere alcuni debiti. Ji Xuelin, Ji Tianyi, Ji Xiaoxiao…” In un breve momento chiamò sette o otto nomi.


Alla fine guardò avanti.


“Quando avevate intenzione esattamente di ripagarmi le decine di milioni di pietre spirituali che mi dovete?! Datemele!!”


La sua voce ruggì così forte che non solo venne udita dall’intero Clan JI, ma anche da tutte le persone all’esterno. Immediatamente tutte le persone che erano state chiamate, eccetto gli assenti, diventarono adirate. Come potevano non esserlo? Dopo tutto, il mero numero di pietre spirituali dovute… rendeva impossibile ripagare il loro debito.


“Sei uno svergognato, Meng Hao! Ci hai forzato tu a firmare quelle cambiali!”


“Sì, ci hai minacciati! Non avevamo scelta se non firmarle, quindi non contano!”


Quando gli altri membri del Clan Ji sentirono quello che veniva urlato, non poterono che rimanere scioccati. I coltivatori all’esterno stavano anch’essi guardando ad occhi aperti.


“Non posso credere che Meng Hao fosse così ardito all’epoca! Ha addirittura forzato i Prescelti del Clan Ji a firmare le cambiali!!”


“Decine di milioni di pietre spirituali! Come… Come si fa a forzare qualcuno a tal punto da fargli firmare una cambiale del genere?!”


Gli occhi di Meng Hao si oscurarono. “Non volete riconoscere il vostro debito!?”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



