---
weight: 805
title: Capitolo 805 - Ti Ripagheremo!
pubDate: 2025-03-17T11:17:34.992Z
tags:
    - issth
---


Un falso Immortale!


Questo era un falso Immortale!


Il ragazzino fece la sua apparizione con freddezza e mentre stava di fronte agli altri membri del Clan Ji, i suoi occhi si posarono su Meng Hao.


“Sparisci!” disse. Era consapevole che Meng Hao aveva un grande potere che lo sosteneva e perciò non voleva provocarlo. Però, la magione ancestrale era sotto il suo comando. Se si fosse presentato Fang Xiufeng, non avrebbe fatto nulla per offenderlo. Ma vedere un membro della nuova generazione comportarsi così riempì il suo cuore di rabbia.


La sua comparsa sulla scena fece eccitare tutti i membri del Clan Ji. Ji Xuelin immediatamente “riprese conoscenza” e guardò elettrizzato Patriarca Nove. Poi guardò Meng Hao con uno sguardo di aspettativa attendendo l’imminente vendetta.


“Verrai decisamente messo al tuo posto questa volta!” Pensò.


Meng Hao si schiarì la gola e guardò in alto l’enorme giara Idolo del Dharma che fluttuava.


“Idolo del Dharma, huh…” Meng Hao sorrise. “Ebbene, anche io ne ho uno.” Con occhi luccicanti, fece un passo in avanti. Fino a questo punto, non aveva usato i suoi poteri appieno. Ora, fece roteare la sua base di coltivazione e il qi Immortale emerse. Non appena lo fece, tutto iniziò a tremare e scuotere, un enorme Idolo del Dharma che sembrava capace di sorreggere il cielo, apparve.


La forza di questo Idolo del Dharma era straordinariamente scioccante; era come un gigante primordiale con la faccia di Meng Hao!


Il cielo tremò e il terreno venne scosso nel momento in cui apparve l’Idolo del Dharma; una legge naturale si espanse, insieme ad una vasta pressione che premeva su tutto. La giara iniziò a tremare e sembrava usare tutte le sue energie mentre cercava di combattere contro l’Idolo del Dharma di Meng Hao.


Il cielo sembrava sul punto di essere fatto a pezzi e assordanti boati riempirono l’aria. L’Incredibile pressione sembrava capace di strappare via il Cielo e la Terra e separarli l’uno dall’altra, la terra sembrava essere sul punto di frantumarsi in pezzi.


Quasi istantaneamente, Meng Hao e il ragazzino furono in stallo!


I membri del Clan Ji guardavano la scena, ansimando, le loro espressioni vuote. I loro scalpi erano completamente intorpiditi e le loro menti vacillarono. Sapevano che Meng Hao era forte, ma … come avrebbero mai potuto immaginare che… sarebbe stato così forte!?


Poteva persino combattere Patriarca Nove alla pari. Il loro Patriarca Nove… era un Immortale!!


La faccia del ragazzino impallidì leggermente e una strana luce apparve nei suoi occhi mentre guardava Meng Hao. Internamente, emise un lungo sospiro. Sapeva dall’inizio che Meng Hao era straordinario, ma fu quando lo affrontò direttamente che realizzò… di averlo sottovalutato.


“Quindi è vero che lui si trova attualmente… a mezzo passo dalla vera Immortalità!”


A questo punto, i coltivatori circostanti avevano già sparso la notizia che Meng Hao aveva fatto irruzione nella fortezza del Clan Ji. La notizia raggiunse le altre sette e presto tutti gli esperti delle Terre Orientali sapevano. Il Senso Divino arrivò e ansimi risuonarono nelle varie sette per le Terre Orientali, quando videro che Meng Hao poteva ingaggiare uno scontro con un falso Immortale.


“Questo Meng Hao è incredibile!”


“Suo padre è straordinario e… così è anche lui!”


“Il Clan Fang…”


Innumerevoli occhi attraverso le Terre Orientali erano ora fissati sul Clan Ji e Meng Hao. Gli occhi di Meng Hao ardevano dal desiderio di combattere; sin da quando era avvenuto il suo incredibile passo in avanti nella base di coltivazione, non aveva ancora combattuto un falso Immortale. Desiderava veramente sapere come sarebbe andata a finire una battaglia del genere!


Alzò la mano e puntò il ragazzino, il suo desiderio di combattere era chiaro.


“Fai la tua mossa!” disse.


I coltivatori del Clan Ji stavano ansimando, specialmente quelli che normalmente ostentavano il loro status di Prescelti. Le loro facce erano pallide e furono costretti ad ammettere che c’era un vasto, inimmaginabile divario fra loro e Meng Hao. Era come la differenza tra Cielo e Terra ed era una distanza che non era facilmente percorribile.


“Lui… è decisamente più forte di noi!!”


“È comico dire che siamo della stessa generazione. Noi possiamo dare una scossa alle cose, ma lui… lui può combattere il nostro Patriarca!”


“Noi… non siamo nemmeno qualificati per essere suoi avversari…” Questo fatto era un pesante fardello per i Prescelti. In precedenza, avevano sentito della forza di Meng Hao, ma assistervi di persona era uno shock per l’anima.


Mentre affrontava l’irto Meng Hao, Patriarca Nove realizzò di star affrontando una specie di dilemma. Come dice il detto, se cavalchi in groppa ad una tigre, è difficile scendervi. Mentre esitava, una voce arcaica improvvisamente risuonò nell’aria riempiendo il Clan Ji.


“Il Clan Ji coltiva il Karma. Le pietre spirituali sono un oggetto materiale, possono essere considerate un seme del Karma. Chiunque deve delle pietre spirituali a questa persona deve ripagarle!


“Tutti voi, prestate attenzione. La coltivazione del Clan Ji è differente da quella delle masse. Per coltivare il Karma, noi dobbiamo riverire il Karma. Se non avete il potere di recidere il Karma, allora dovete cedere ad esso!


“Dategliele! La sua richiesta di pietre spirituali è infatti un aiuto per voi, in questo modo potrete recidere il Karma che vi lega a lui. Non lo capite? Dopo che il Karma sarà reciso, la vostra coltivazione potrà solo prosperare.”


Mentre queste frasi riverberavano nell’aria, la voce svanì. Il corpo di Patriarca Nove si fermò con un sobbalzo, realizzando che la voce proveniva dal vero Patriarca del Clan Ji qui nelle Terre Orientali. La sua energia si dissipò immediatamente insieme all’Idolo del Dharma e poi giunse le mani e si inchinò a Meng Hao.


“Tante grazie per l’assistenza sulla recisione del Karma che hai portato a questi bambini del Clan Ji, mio giovane amico. Per favore informami esattamente di quante pietre spirituali ti sono dovute e io te le darò.”


C’erano molte persone che apparivano illuminate, non solo membri del Clan JI. Per quanto riguarda la manciata di Prescelti che dovevano delle pietre spirituali a Meng Hao, i loro corpi tremarono mentre una luce brillante del Dao ne usciva fuori. Quella che sembrava la musica di un grande Dao gli vorticava intorno, come se in questo momento, il loro cuore del Dao venisse spinto leggermente in avanti.


Meng Hao rimase scioccato a bocca aperta, notando l’improvviso rovesciamento di situazione. Questo era specialmente vero quando vide che la luce del Dao che luccicava da Ji Xuelin si era intensificata. Da quello che sembrava, la sua base di coltivazione stava avanzando, questo fece prendere un profondo respiro a Meng Hao.


“Non ci posso credere che la magia del Clan Ji sia così ultraterrena!” pensò. “Coltivare il Karma, riverire il Karma, scindere il Karma…”


Guardò con occhi spalancati mentre Ji Xuelin improvvisamente giunse le mani e si inchinò a lui.


“Fratello anziano Meng, tante grazie per avermi aiutato a scindere il Karma dell’epoca.”


I prescelti che dovevano delle pietre spirituali a Meng Hao immediatamente iniziarono a unire le mani e inchinarsi a lui ringraziando.


“Molte grazie, Fratello Anziano Meng!”


“Molte grazie, Compagno Daoista Meng Hao!”


Meng Hao improvvisamente fece alcuni passi indietro. In verità era leggermente arrabbiato. Era venuto qui semplicemente per riscuotere debiti; come era potuto finire con l’aiutarli?


“Chi era quel vecchiaccio che stava parlando?” pensò accigliato. “È cosi potente! Con poche parole, non solo ha risolto la disputa, ha regalato ai membri del suo clan buona fortuna e mi ha reso la mole che li ha aiutati a raffinare la loro comprensione sulla scissione del Karma.


“Dannazione!” Meng Hao era sul punto di andarsene, quando Patriarca Nove gli si avvicinò di corsa sorridendo.


“Giovane amico, cosa stai facendo?” chiese. “Quante pietre spirituali ti devono? Dimmelo e io te le renderò.”


“Uhh, no, va bene cosi,” disse in fretta Meng Hao. “In verità siamo tutti buoni amici e stavo solo scherzando con loro. Lasciamo il debito così com’è, d’accordo? Io… Io non ho fretta.” A questo punto, si trovava già all’enorme cancello.


“No, così non va bene,” disse il simil-ragazzino Patriarca Nove. “Non c’è bisogno di aggiungere altro, giovane amico. Sei troppo magnanimo.” Poi si girò verso i Prescelti. “Voi tutti, ditemi quanto gli dovete. Ditemi anche quanto gli devono Xiaoxiao e gli altri due.” Anche Patriarca Nove era stato illuminato in qualche modo. Sapeva che scindere un’Infezione del Karma era qualcosa di estrema importanza per questi Prescelti.


Per Ji Xuelin e gli altri, fu chiaro che una grande fortuna era appena arrivata. Essendo stati illuminati da questa grande verità poco prima, risposero immediatamente.


“7,650,000!”


“9,180,000!”


“14… 14,000,000!”


“8,330,000!”


“In tutto, Xiaoxiao e gli altri due probabilmente non superano i 30,000,000…”


Quando il simil-ragazzino Patriarca Nove sentì l’ammontare delle pietre spirituali, rimase a fissare scioccato, poi guardò profondamente Meng Hao.


“Giovane amico, sei veramente magnanimo. In futuro, sarai di sicuro incredibilmente ricco.”


“Sei troppo gentile, davvero,” disse Meng Hao schiarendosi la gola e indietreggiando. “Dato che Ji Xiaoxiao e gli altri due non sono qui, non possono rendere quello che mi devono personalmente e non conta come aver e ripagato il debito.” Per quanto gli riguardava, queste persone del Clan Ji erano un gruppo di lunatici. Chi sano di mente si offrirebbe di ripagare così tante pietre spirituali? Se lui dovesse così tante pietre a qualcuno, sicuramente non lo ripagherebbe, persino se fosse stato picchiato a morte!


“Davvero,” disse, “non c’è bisogno di essere frettolosi. Facciamo cosi… tornate a quello che stavate facendo. Mio padre mi ha detto di dare una mano a casa, quindi torno da lui adesso…” A questo punto era fuori dal cancello principale. Però, quando era sul punto di andarsene, una borsa da trasporto prese il volo e atterrò nelle sue mani.


“Dentro la borsa ci sono tutte le pietre dello Spirito che le persone presenti ti devono. Da questo momento, non sono più connessi tramite il Karma con te.”


Ci fu un boato mentre il cancello principale del Clan Ji si chiudeva con un colpo.


Meng Hao ridacchiò amaramente. Le cambiali nella sua borsa da trasporto si trasformarono immediatamente in cenere. Fortunatamente… ne rimanevano ancora tre, quelle appartenenti a Ji Xiaoxiao e gli altri. Siccome non erano qui, non erano stati in grado di risolvere il loro Karma.


Meng Hao aveva i suoi soldi, ma era in verità leggermente depresso. Ovviamente, quello che non sapeva era che la sua riscossione al Clan Ji aveva scosso tutte le Terre Orientali. Innumerevoli sguardi lo puntavano in questo stesso momento.


“Cacchio, a chi importano tutte quelle scemenze sul Karma!? La maniglia di ferro me la tengo!” Pensato questo, si voltò, giunse le mani in saluto ai coltivatori circostanti, poi si trasformò in un raggio di luce prismatica che volò lontano.


Si muoveva così rapidamente che in un battito di ciglia, non c’erano più sue tracce. Riapparì nel cielo sopra le Terre Orientali. Emanò un po’ di Senso Divino per essere certo che nessuno lo stesse osservando e poi la sua espressione si incupì.


Dopo un lungo momento, i suoi occhi tremarono.


“Penso che in futuro, devo far scrivere cambiali a più persone. Farle scrivere a loro personalmente… è Karma…


“Interessante. Forse queste cambiali saranno utili in futuro!” con gli occhi luccicanti, Meng Hao era sul punto di farsi guidare dall’Antico Medaglione del Dao Immortale verso il tempio del rito Daoista quando, all’improvviso, si fermò.


“Se ricordo correttamente… Devo dei soldi a qualche persona anche io… Devo tre pezzi d’argento a Zhou…” Quando considerò il discorso, qualcosa non gli parve giusto.


“Ma quando sono andato alla sua ricerca era già morto. Dovrei cercare i suoi discendenti? Agh! Quel Dannato Patriarca Affidabilità ha lo stato di Zhao sulla sua schiena. Ha lasciato persino Paradiso Meridionale! Come… Come faccio a sistemare quel Karma!” Dopo un momento, sorrise amaramente.


Scuotendo la testa, sospirò, poi mandò del senso divino nell’antico Medaglione del Dao Immortale. Seguendo le sue indicazioni, si incamminò.


Diversi giorni dopo, Meng Hao apparve sul confine di una sconfinata catena montuosa nella profondità delle Terre Orientali. Poi svanì mentre entrava nella catena montuosa. Passò molti luoghi infidi e affrontò non pochi pericoli.


Mentre si spingeva sempre più tra le montagne, l’aria al di sopra diventò terreno sotto restrizione ed eruzioni di nebbia nera avvenivano frequentemente. Nonostante l’incredibile corpo fisico di Meng Hao, poteva essere comunque ferito dalla nebbia nera, ciò riempì il suo cuore di trepidazione dopo che accadde un paio di volte.


“Non sembrano incantesimi restrittivi,” pensò. “Possibile che qualcuno abbia sotterrato qualcosa qui? Qualunque cosa siano, sono incredibilmente pericolosi!” Dopo un’attenta osservazione, Meng Hao fu certo della presenza di oggetti sepolti sotto terra che sarebbero esplosi se schiacciati.


C’erano inoltre incantesimi restrittivi naturali che, se si veniva coinvolti nell’esplosione, avrebbero causato un calo nella base di coltivazione.


Fortunatamente, l’antico Medaglione del Dao immortale era molto efficace nel far evitare sia gli incantesimi di restrizione che gli oggetti sepolti. Seguendo la guida del medaglione, fu in grado di procedere per diversi giorni senza incidenti. Finalmente, si ritrovò su uno stretto sentiero che tagliava nel cuore delle montagne tanto che attraversandolo poteva vedere solo uno spiraglio del cielo sovrastante. Questo sentiero era pieno degli oggetti esplosivi sepolti. Fortunatamente, usando il medaglione e grande attenzione, fu in grado di procedere lungo il sentiero senza incidenti per un po’ di tempo. Ci furono eruzioni per tre volte, ma alla fine, si ritrovò… di fronte ad un vecchio tempio trasandato.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



