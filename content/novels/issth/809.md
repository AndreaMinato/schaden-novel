---
weight: 809
title: Capitolo 809 - Meridiano dell’Antico Dao Immortale!
pubDate: 2025-03-17T11:17:34.992Z
tags:
    - issth
---


Il tempo trascorse. Durante la notte, Meng Hao osservava con attenzione le proiezioni nel tempio. Dopo un’analisi più approfondita, divenne chiaro che erano tutte diverse una dall’altra. C’erano uomini e donne, anziani e giovani. Alcune delle figure non erano nemmeno umane, ma erano strane e simili a bestie.


Dopo che era trascorso così tanto tempo, Meng Hao aveva ormai perso ogni sentimento di paura nei confronti del posto. Si era anche abituato a tutte le scene strane che si svolgevano. Ogni giorno, al calare della sera, le ciocche di capelli nere riemergevano dal pozzo. Alla fine, Meng Hao scoprì che stare seduto a gambe incrociate tra i capelli portava il suo corpo ad essere pervaso da un gelo incredibile, il quale andava a beneficio dei suoi tentativi di ottenere l’illuminazione dalle figure che si passavano i Dao.


Riguardo al pianto che proveniva dal pozzo, dopo averlo ascoltato per qualche tempo, Meng Hao si rese conto che c’era del fascino…


Poi c’era l’altalena fatta di rampicanti. Meng Hao aveva la sensazione che nel dondolio ci fosse una sorta di grande Dao. Nella sua mente comparve l’immagine di un’altalena che dondolava avanti e indietro all’infinito.


Meng Hao si abituò addirittura alle voci che gridavano di “andare a casa”. Di tanto in tanto sbatteva i piedi a terra in modo impulsivo per il fastidio, quando le voci disturbavano la sua Coltivazione.


In sostanza, si era abituato ad ogni cosa che succedeva nel tempio. Questo comprendeva l’anziano con il sangue che colava da tutti i pori. Ogni volta che Meng Hao cercava l’illuminazione, lui stava alle sue spalle e gli guardava la cima della testa.


Dopo un po’ di tempo, si limitò a permettere all’uomo di continuare a fare così.


Meng Hao si cambiò molte volte gli abiti, ma non importava quanto fossero nuovi, ogni volta che si svegliava dopo essersi immerso nell’illuminazione, gli abiti erano laceri e vecchi. Alla fine, ci rinunciò e smise di cambiarli.


Di recente, aveva osservato una figura in particolare che stava seduta a meditare a gambe incrociate. Tuttavia, dal corpo della sagoma si sprigionavano delle increspature cariche di potere. Dopo aver osservato per un periodo di tempo abbastanza lungo, l’aria davanti a Meng Hao divenne confusa e comparve un roc nero che sprigionava un’energia feroce.


“Questa è una forma della Magia Daoista!”


Questi portò Meng Hao a pensare alla sua battaglia con il Capo del Clan della Linea di Sangue Imperiale e alla strana abilità divina che aveva usato per trasformarsi in diverse bestie selvatiche. Secondo Meng Hao, era stata proprio straordinaria.


Continuò nella sua contemplazione, lasciandosi andare. Era come se fosse davvero tornato a quel tempio antico dei riti Daoisti per sentire la musica del grande Dao. Si risvegliò quando il cielo divenne luminoso, dopo aver ottenuto un’illuminazione significativa.


Ogni cosa attorno a lui nel tempio tornò alla normalità. Meng Hao poteva sentire che aveva fatto dei passi da gigante riguardo alla base di Coltivazione. La sua Ricerca del Dao personale non conteneva degli stadi separati. Secondo ciò che gli aveva detto suo padre, l’uso della Lama di Nebbia per eseguire la Recisione aveva avuto come risultato che la sua Ricerca del Dao era stata trasformata in uno stadio singolo e lo aveva posto al culmine di tutta la Sfera dello Spirito.


Il passo successivo sarebbe stato la vera Immortalità.


Per Meng Hao, la scoperta di questi strani Dao era incredibilmente adatta alla sua situazione attuale. Dopo aver lavorato con la magia Daoista della Trasformazione del Roc, aveva proseguito verso un’altra Proiezione del Dao in seguito all’aver ottenuto parte dell’illuminazione.


Sfortunatamente, non poteva ottenere l’illuminazione di tutte le Proiezioni del Dao. Molte erano in conflitto con il suo orientamento personale, il che faceva sì che per lui fosse impossibile comprenderle.


Meng Hao adesso stava osservando la Proiezione del Dao vicino al muro del tempio. L’immagine che balenò nei suoi occhi fu quella di un uomo che fluttuava in un cielo terso. La mano dell’uomo assunse la forma di un artiglio che si allungò, facendo così andare in mille pezzi la terra sotto di lui.


“È la tecnica dell’Attacco con l’artiglio!”


La coscienza di Meng Hao tremò quando lui stesso impresse l’immagine nella sua mente.


Dopo qualche giorno, Meng Hao era appena riuscito ad ottenere l’illuminazione riguardo a un’altra Proiezione del Dao, quando in lontananza vide un Daoista che allungò la mano e afferrò una stella. Questi poi la trascinò con violenza verso il basso, facendo tremare la stella e trasmormandola in un bagliore splendente nel palmo della sua mano.


“Quella è… una… magia Afferra Stella!”


Meng Hao si immerse nell’ottenere l’illuminazione dalle eredità Daoiste nel tempio. Alla fine, si rese conto che la fiamma nella lampada ad olio di bronzo stava dando segni di spegnimento. Riuscì a capire che quando ciò sarebbe accaduto, la buona fortuna in questo Tempio dell’Antico Rito Daoista Immortale in particolare sarebbe terminata.


Diversi giorni dopo, Meng Hao fece un respiro profondo quando si risvegliò dalla meditazione. A questo punto, aveva individuato tutte le Proiezioni Daoiste da cui poteva ottenere l’illuminazione; purtroppo erano piuttosto variegate. Erano solo tre quelle di cui Meng Hao aveva davvero una comprensione di base.


L’Attacco dell’Artiglio, la Trasformazione del Roc e la Magia Afferra Stella.


Ad ogni modo, questi erano solo tipi di magia, non Dao.


“Ci sono milioni di milioni di magie, ma il Dao può esistere solo nel cuore. Dove si trova con precisione… il Dao di questo Tempio dell’Antico Rito Daoista Immortale?”. Meng Hao si guardò attorno fino a quando il suo sguardo non si posò sulla statua fatiscente della divinità.


Alla fine, si alzò in piedi e si avvicinò. Dopo essersi seduto a gambe incrociate, alzò lo sguardo verso la statua distrutta.


La statua della divinità era distrutta per più della metà. Non aveva la testa e il busto era per metà sparito. Era possibile soltanto capire che era seduta a gambe incrociate, con la mano destra allungata a formare un gesto di incantesimo.


Meng Hao riuscì a fare lo stesso gesto ma, quando lo fece, non ebbe alcuna sensazione speciale dalla statua.


Dato che si sentiva un po’ infastidito, si voltò verso l’anziano dietro di lui e disse: “Mi hai seguito per ormai due settimane. È così interessante fissare la mia testa?”


Guardando l’uomo, Meng Hao non pensava più che sembrasse feroce o spaventoso, solo monotono e inanimato. “Ti sei formato dall’ombra proiettata dal fuoco della lampada ad olio. Non dirmi che in queste due settimane mi hai guardato senza alcun motivo!”


“Immortale!” disse all’improvviso l’anziano, con voce roca e stridula.


Meng Hao strabuzzò gli occhi. Questa era la prima volta che parlava.


“Che cosa hai detto?”


“Immortale!” ripeté l’anziano. “Questa statua è di un Immortale!”


Meng Hao rimase a bocca aperta.


“Desideri diventare un Immortale?” disse l’uomo d’impulso. I suoi occhi brillavano con una strana luce mentre fissava Meng Hao.


Era sempre più convinto della stranezza di quell'uomo. Socchiuse appena gli occhi quando disse: “Mi manca solo da fare mezzo passo e diventerò un vero Immortale”.


“Com’è possibile che un Immortale sia diviso tra vero e falso…? È un cammino sbagliato”. L’anziano scosse la testa e, dallo sguardo nei suoi occhi, sembrava che stesse ricordando il passato. Poi mormorò: “Un cammino sbagliato… l’eredità è stata interrotta… sono passati troppi anni da quella guerra…”


Ad un tratto l’uomo scoppiò in una risata folle. “Sono tutti morti! La terra è stata distrutta! Il fiume di stelle è stato interrotto…”. L’uomo continuò a ridere, poi iniziò a camminare avanti e indietro nel tempio, piangendo.


“Interrotta! Non posso reprimere gli esseri viventi, posso reprimere solo i fantasmi…


“Sparito, è tutto sparito…”


A Meng Hao girava la testa. Guardò l’immagine proiettata del folle anziano e si rese conto che sembrava essere pervasa da un’antica tristezza desolata. Il pianto che proveniva dal pozzo divenne più acuto, e dal rampicante che dondolava colò altro sangue.


“Anziano, di quale guerra stai parlando?” chiese Meng Hao.


L’anziano rideva e piangeva. La fiamma danzava all’impazzata nella lampada ad olio di bronzo e le proiezioni si alzarono tutte in piedi tremando e camminarono in cerchio attorno a Meng Hao, ridendo e piangendo.


Meng Hao stava ansimando ed era sul punto di dire qualcosa quando, all’improvviso, risuonò uno scoppiettio quando… la lampada di bronzo si spense.


Ogni cosa svanì.


Regnava l’oscurità. Meng Hao si guardò attorno scioccato prima di notare che, all’orizzonte, il sole stava iniziando a sorgere.


Meng Hao rimase lievemente confuso per il resto della giornata. Le parole dell’anziano e tutti gli altri eventi della notte precedente gli avevano lasciato la sensazione che un mistero incredibile facesse parte di questo Tempio dell’Antico Rito Daoista Immortale.


Era un segreto che, forse… riguardava tutte le terre del Dominio Meridionale!


“Perché l’enorme tempio del rito Daoista… è scomparso proprio ora?


“Tutte quelle proiezioni… dove sono andate?


“Perché questa sala del tempio si trova in uno stato di rovina simile?”


Il giorno trascorse e, quando calò la sera, la lampada di bronzo bruciò ancora una volta, sebbene la fiamma fosse più fioca di com’era all’inizio. L’anziano comparve ancora. Questa volta si mise accanto alla porta della sala del tempio. Non stava più piangendo ma, invece, stava lì in silenzio.


Dopo un istante, l’uomo guardò all’improvviso Meng Hao. “Tuo padre è potente. Anche nell’era in cui ho vissuto io, lui sarebbe considerato un esperto potente.


“È anche consapevole che il suo cammino sia quello sbagliato. Tuttavia, non può fare nulla per cambiarlo. Se potesse, sarebbe ancora più forte.


“Tu hai una buona consistenza, anche migliore di quella di molti Coltivatori della mia epoca. Tu… desideri diventare Immortale? Non parlo di un qualsiasi Immortale vero o falso. Solo Immortale… un Immortale con 100 meridiani!


“Solo aprendo tutti i 100 meridiani si può essere considerati davvero Immortali!! Anche nelle epoche passate, gli Immortali con 100 meridiani erano rari. Solo coloro che ereditavano dei grandi Dao potevano riuscire a raggiungere quello stadio, e con grande difficoltà”.


Il cuore di Meng Hao tremò. Secondo suo padre, 80 meridiani facevano un Prescelto, 90 meridiani si vedevano di rado e 100 meridiani… in teoria non esistevano. Meng Hao annuì in risposta all’uomo, con gli occhi che splendevano.


“Non si può parlare di magia alla leggera e i Dao non possono essere tramandati in modo avventato. Ora che è stato aperto questo posto, tutta la Nona Montagna e Mare si metterà in movimento… questa lampada ad olio di bronzo è stata accesa in epoche passate, ma ciò che illumina è il presente.


“Brucia già da dieci giorni e presto si spegnerà. Usa il tuo sangue come olio per garantire che continui a bruciare per sette cicli di sette giorni, quarantanove giorni. Non permettere che nessuno metta piede nella sala del tempio e la tocchi. Assicurati che al suo interno sia presente solo la tua aura dall’inizio alla fine.


“Se farai tutto questo… se la fiamma brucerà per sette cicli di sette giorni, quarantanove giorni, allora emetterà un filamento di Qi dell’Antico Dao Immortale. Fondilo al tuo corpo e diventerà un Meridiano dell’Antico Dao Immortale!


“Se hai quel meridiano, con le giuste circostanze, puoi ottenere l’illuminazione del Dao dell’Immortalità!”. L’anziano lanciò uno sguardo intenso a Meng Hao, poi si voltò e tornò a fondersi con la statua della divinità.


Mentre Meng Hao stava lì in silenzio, i suoi occhi furono pervasi da un bagliore di determinazione. Abbassò lo sguardo verso il carattere “Immortale” inciso sul terreno e, all’improvviso, dal suo cuore si levò un’aura antica che pervase tutto il suo corpo.


“Falso Immortale. Vero Immortale… Immortale!” mormorò. La lampada di bronzo divenne fioca all’improvviso e mostrò dei segnali di spegnimento. Meng Hao avanzò, si fece un taglio sul polso e versò parte del suo sangue nella lampada. Si poterono udire dei crepitii quando la fiamma, anziché spegnersi, bruciò invece più intensamente.


Meng Hao si sedette a gambe incrociate davanti alla lampada, con la sensazione di un livello di chiarezza senza precedenti nella mente.


Trascorsero diversi giorni. All’improvviso, nel cielo stellato al di fuori del Pianeta Paradiso Meridionale comparvero dei raggi brillanti di luce. Si poté vedere un enorme portale del teletrasporto che oscurò tutte le stelle. Il bagliore delle luci delle stelle si diffuse in tutte le direzioni quando al centro del portale del teletrasporto comparvero decine di figure.


Le prime tre erano i Prescelti del Clan Fang. Alle loro spalle c’erano più di altri dieci membri del Clan Fang, così come i Protettori del Dao del clan che li scortavano.


La loro comparsa fece fremere il cielo stellato. Tuttavia, la maggior parte di loro non era alla Sfera Immortale e quindi non poteva restare nel cielo stellato per dei lunghi periodi di tempo, richiedendo così che altri li proteggessero e li accompagnassero. Le loro basi di Coltivazione erano tra la Ricerca del Dao e la Sfera Immortale, così come quelle dei tre Prescelti.


Tuttavia, alcuni membri del Clan erano oltre la Sfera dello Spirito e, sebbene non fossero Prescelti, le loro basi di Coltivazioni erano Immortali. La loro comparsa sulla scena fu del tutto scioccante.


“Ci siamo. Questo è il Pianeta Paradiso Meridionale!”


“Sembra che il Clan Fang sia la prima fazione ad essere arrivata sulla scena. Andiamo. È il momento di ottenere della buona fortuna!”. Il gruppo di circa una decina di persone, compresi i Protettori del Dao, sfrecciò immediatamente verso Pianeta Paradiso Meridionale alla massima velocità.


I tre Prescelti nel gruppo mantennero le distanze uno dall’altro. Ciascuno di loro era una persona che gli altri membri del Clan guardavano con riverenza. La donna era Fang Xiangshan e gli altri due comprendevano il giovane calvo con gli occhi che brillavano e l’incredibile corpo fisico, Fang Yunyi. L’altro era colui che si era inondato del sangue delle bestie selvatiche, Fang Donghan! [1]


Questi tre erano conosciuti come i Tre Grandi Prescelti del Clan Fang. Non avevano ancora raggiunto la Sfera Immortale perché stavano reprimendo le loro basi di Coltivazione nella speranza di costruire una consistenza solida ed entrare nell’Immortalità.


Erano persone che rifiutavano di diventare falsi Immortali!




NOTE:


1. Questi tre membri del Clan Fang sono stati introdotti nel capitolo 806. Ecco i loro nomi in cinese: quello di Fang Xiangshan è 方香姗 fāng xiāng shān. Xiang significa “profumato” e Shan “agile”. Quello di Fang Yunyi è 方云易 fāng yún yì. Yun significa “nuvola” e Yi significa “semplice” o “affabile”. Quello di Fang Donghan è 方东寒 fāng dōng hán. Dong significa “est” e Han significa “freddo”.


Nota della traduttrice: Ciao a tutti, qui è Random che vi scrive :) aggiungo questa nota perché mi sembra corretto comunicarvi che se da qualche settimana non sono più attiva nel rispondervi è solo perché, a malincuore, non faccio più parte del team di ISSTH e, in generale, di Novelle Leggere.


Vi scrivo dunque per salutarvi tutti e ringraziarvi ancora una volta per la passione con cui avete seguito e continuate a seguire questa novel!


Auguro a tutti voi, (soprattutto) al team di ISSTH e al progetto di NL buona fortuna per il futuro ^^


-Random


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                

