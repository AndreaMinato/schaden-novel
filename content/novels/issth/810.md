---
weight: 8100
title: Capitolo 810 – Due Restrizioni!
pubDate: 2025-03-17T11:17:34.993Z
tags:
    - issth
---


Proprio quando il gruppo proveniente dal Clan Fang stava per entrare nel Pianeta Paradiso Meridionale, una voce calma echeggiò dal basso.


“Ora che il sigillo del Tempio dell'Antico Rito Daoista Immortale è stato rilasciato, ci sono due regole qui sul Pianeta Paradiso Meridionale. Uno. Solo i Coltivatori nella Sfera dello Spirito posso entrare. Due. La porta del Paradiso Meridionale si aprirà solo una volta. Tutti coloro che desiderano entrare devono aspettare di farlo con tutti gli altri.”


Mentre la voce echeggiava nelle orecchie dei membri del Clan Fang, le loro espressioni facciali ebbero un sussulto.


“Quello era lo zio Fang Xiufeng!”


“Zio, potresti per piacere fare un piccolo strappo alla regola? Il Patriarca ci ha comandato di venire qui in cerca di fortuna. Zio, per favore assistici nell'acquisirla!”


“Gli Immortali non possono entrare? Quella è una buona regola per gli altri, ma noi veniamo tutti dallo stesso clan! Pretendiamo ci sia permesso di entrare!”


La calma voce risuonò ancora una volta dalle terre del Paradiso Meridionale. “Io sono il Guardiano della Prigione della Nona Montagna, e sorveglio il Pianeta Paradiso Meridionale. Chiunque infranga una di queste due regole... verrà abbattuto.”


L'intento omicida ribollì, facendo girare le menti dei membri del Clan Fang. In molti erano furiosi, in realtà. Uno dei membri alla Sfera Immortale si accigliò, poi, confidando nella protezione del suo status nel clan, volò dritto verso il pianeta.


Tuttavia, prima di riuscire anche solo ad avvicinarsi, un raggio di Qi della spada saettò verso l'alto tagliandolo come un coltello affilato taglia un filo d'erba. Il sangue spruzzò in tutte le direzioni e gli occhi dell'uomo si spalancarono quando il suo corpo venne squarciato completamente a metà. Non ebbe neppure la possibilità di dire alcunché prima di morire.


I membri del Clan Fang ammutolirono immediatamente. Gli occhi di Fang Xiangshan, Fang Yunyi e Fang Donghan si spalancarono e i loro volti sbiancarono.


“Fang Xiufeng, stai dicendo che a noi Protettori del Dao non è permesso entrare nel Paradiso Meridionale?” La voce che aveva parlato era antica. Apparteneva a una vecchia donna che si trovava dietro Fang Xiangshan, i cui occhi, mentre parlava, brillavano di luce.


“Non potete!”


“Cosa succederà se un qualche incidente dovesse abbattersi su questi membri della giovane generazione? Allora?”


“Sono dei Prescelti e sono venuti per ottenere fortuna. Dovrebbero essere preparati a morire giovani! Vita e morte sono determinati dal fato!”


“Solo... solo perché tuo figlio è un invalido non significa che devi rendere le cose difficili per gli altri membri del clan! Non importa cosa dici, sono tuoi protetti. Loro..."


“Ti sfido a chiamare di nuovo mio figlio invalido!” La voce di Fang Xiufeng divenne improvvisamente gelida, facendo tremare la vecchia donna. Gocce di sudore freddo cominciarono a gocciolarle giù per la fronte e non disse un'altra parola.


Fu a questo punto che si vide in lontananza una nave volante muoversi velocemente nel vuoto. Si scorgevano più di mille persone a bordo; questo era il Clan Li dal Giunco Settentrionale. Seduta nella posizione di testa c'era una donna straordinaria con un luccicante marchio a foglia di salice sulla testa.


“Quella è Li Ling'er!”


“Dicono che sia la Figlia del Dao del Clan Li di questa generazione! La sua base di Coltivazione è straordinaria e supera persino il picco della Ricerca del Dao. Potrebbe fronteggiare la Tribolazione Immortale in qualsiasi momento!”


Poi, un'altra figura apparve nel cielo stellato. Era un giovane uomo che stava in piedi su una spada volante. La luce della spada si propagava in tutte le direzioni mentre aumentava la velocità.


La sua espressione era placida e il suo aspetto magnifico. Appena visibile sulla sua fronte c'era un terzo occhio. Mentre si avvicinava, un certo numero di membri dei Clan Fang e Li lo osservarono e i loro occhi ebbero un guizzo.


“Quello è Zhao Yifan della Grotta della Spada del Flusso Sublime, una delle Tre Grandi Società Daoiste. Per ogni generazione, inviano solo due discepoli nel mondo esterno!”


“La gente dice che una volta ha combattuto Song Luodan del Clan Song e l'ha sconfitto!”


Mentre il brusio della conversazione saliva, echeggiò uno sbuffo di sprezzo. In lontananza nel cielo stellato apparve un mare di fiamme, al cui interno si vedevano dozzine di figure. Nella posizione di testa c'era un giovane uomo in una tunica rossa. Appollaiato sulla sua spalla vi era un corvo di fuoco, e la sua espressione era furente . Sembrava emanare l'aria di un Maestro, e mentre volava, l'area attorno a lui si contorceva e deformava.


“Zhao Yifan!” gridò. “L'altra volta non abbiamo finito di combattere. Perché non riprendiamo da dove avevamo lasciato!?” Questo giovane uomo non era altri che Song Luodan del Clan Song. Mentre guardava Zhao Yifan, i suoi occhi traboccavano per il desiderio di combattere.


Fang Donghan del Clan Fang fece un passo in avanti e la sua energia montò. Li Ling'er, figlia del Clan Li, osservò con una calma espressione, ma la foglia di salice sulla sua fronte emanava un'incredibile bagliore simile a quello della luna.


Fu a questo punto che si udì un rombo lontano, mentre altri due portali di teletrasporto apparivano nel cielo stellato all'esterno del Paradiso Meridionale. Comparvero dozzine di persone in ognuno dei due portali. In uno si scorgeva una donna velata. Era slanciata e aggraziata, ed emanò un'aura bizzarra non appena apparve sulla scena.


Un certo numero di persone guardarono nella sua direzione.


Nell'altro portale di teletrasporto, si vedeva un giovane uomo con delle sopracciglia come spade e degli occhi simili a stelle. Il suo aspetto era ordinario e la sua espressione fredda. Mentre avanzava, la sua energia si gonfiava a ogni passo. Sembrava quasi volesse esercitare pressione sugli altri Prescelti, i quali sbuffarono tutti di disprezzo.


“Demonessa Zhixiang della Setta del Demone Immortale!”


“Quello è... Wang Mu il Principe del Clan Wang! Dicono che possieda l'energia del Patriarca del Clan Wang e che sia persino riuscito a obbligare alla resa l'antico spirito della spada del Clan Wang!”


Dopodiché, apparvero un portale dopo l'altro. Si udiva un brontolio mentre le persone dalle Cinque Grandi Sacre Terre, delle Tre Chiese e Sei Sette, essenzialmente di ogni potere maggiore della Nona Montagna e del Nono Mare, apparivano nel cielo stellato sopra il Paradiso Meridionale. Le increspature fluivano in tutte le direzioni e si accumulò un'energia che sembrava capace di soffocare l'intero pianeta.


Grida di meraviglia si udivano da tutte le direzioni. Ognuno di questi gruppi conteneva i Prescelti già famosi nella Nona Montagna e Nono Mare, perciò la loro comparsa era assolutamente sensazionale.


Fu a questo punto che all'improvviso, un rotolo dipinto vorticò attraverso il cielo stellato verso i Coltivatori assiepati. Era lungo 30.000 metri, assolutamente scioccante, raffigurava un'enorme montagna.


Innumeri figure erano sedute a gambe incrociate sulla montagna. Una di queste era circondata da una turbinante lama di Karma. Quando aprì gli occhi, tutti quelli che si trovavano attorno e che vennero guardati da lui cominciarono all'istante a tremare mentalmente.


“Il Clan Ji!!”


“Il Clan Ji è qui! Quello è... Ji Yin!”


“L'anno in cui i tre membri del Clan Ji hanno combattuto per il titolo di Figlio di Ji, Ji Yin è stato sconfitto. Tuttavia, è ancora considerato un Prescelto e in pochi di questa generazione possono contendere con lui!”


Tutti erano scossi dall'apparizione del Clan Ji; tuttavia, si scorgeva chiaramente il desiderio di scontrarsi negli occhi luccicanti dei vari Prescelti.


Il rotolo dipinto passò davanti a tutti gli altri Coltivatori, ignorandoli completamente mentre si dirigeva verso il Pianeta Paradiso Meridionale. Prima di raggiungerlo, un raggio di Qi della spada gli volò incontro. Tuttavia, un vecchio uscì dal rotolo dipinto; agitò il braccio destro per bloccare il Qi della spada, ma poi tossì una grossa boccata di sangue e barcollò all'indietro per tremila metri. Alzò lo sguardo, scosso.


“Fang Xiufeng, cosa significa ciò?!”


La voce del padre di Meng Hao giunse dal Pianeta Paradiso Meridionale. “Due cose non sono permesse. Nessuno al di sopra della Sfera dello Spirito e nessuno può entrare prima del tempo stabilito. I trasgressori saranno decapitati.”


Il volto del vecchio fremette. “Tu...”


Anche i volti dei Coltivatori degli altri poteri fremettero, poi si misero a fissare in basso verso il pianeta.


“Fang Xiufeng... ho sentito che ha avuto l'onore della posizione di migliore Prescelto del Clan Fang. Un potente e consumato esperto in grado di scuotere i Patriarchi delle varie sette!”


“Davvero un peccato che per il bene del suo figlio invalido abbia accettato di fare la guardia al Pianeta Paradiso Meridionale per 100.000 anni... e a non lasciarlo.”


“Anch'io ho sentito della sua storia. Sono alcune centinaia di anni, perciò presumibilmente, quel suo figlio invalido è morto da molto tempo. È per questo che probabilmente non è troppo felice di tutti questi Prescelti.”


“Hmph! Anche se suo figlio non fosse morto, non c'è modo che si possa paragonare ai Prescelti di tutte le sette! Perché diavolo Fang Xiufeng non permette ai Coltivatori della Sfera Immortale di entrare!?”


Mentre lo stallo proseguiva, apparve un drago di mare che fluttuava nel vuoto. Ruggì e le stelle sembrarono diventare un mare. Tutti osservarono la donna che sedeva a gambe conserte sul drago di mare, i suoi lunghi capelli le fluttuavano attorno.


“Quella è Fan Dong'er del Mondo del Dio dei Nove Mari!”


“È la Dea Fan Dong'er!”


“Non posso crederci che sia qui!” Tutti la stavano guardando, in particolar modo, Fang Xiangshan e Li Ling'er.


Gli occhi di Fan Donghan luccicavano vivaci e l'espressione di Zhao Yifan si illuminò. Anche gli occhi di Wang Mu del Clan Wang guizzarono accesi.


A questo punto, tutti i Prescelti della Nona Montagna e Nono Mare che potevano venire, erano presenti!


La voce del padre di Meng Hao giunse di nuovo dal Paradiso Meridionale. “Il Tempio dell'Antico Rito Daoista Immortale è stato dischiuso. Tutti voi potete entrare.”


Immediatamente qualcuno chiese: “Se quelli di noi che sono nella Sfera Immortale sigillassero le loro basi di Coltivazione alla Sfera dello Spirito, potrebbero entrare?”


Il padre di Meng Hao rimase silenzioso per un momento, pensando. Poi disse: “Se vi sigillate, allora sì, potete entrare. Ma se supererete la Sfera dello Spirito, verrete distrutti in corpo e anima!”


“Molto bene!” Sebbene i vari gruppi non fossero felici, questo era il misterioso Pianeta Paradiso Meridionale e non osavano irritare Fang Xiufeng sulle sue capacità come Guardiano della Prigione. Per di più, prima di giungere, tutti i Patriarchi delle varie organizzazioni li avevano istruiti di essere cauti in ogni questione.


C'erano ben più di mille persone che ora volavano verso il Pianeta Paradiso Meridionale. Quelli nella Sfera Immortale sigillarono le loro basi di Coltivazione così da essere al picco della Sfera dello Spirito. Tutti assieme formarono un gruppo di raggi di luce che sfrecciò verso il pianeta.


In quel giorno, i Coltivatori nelle terre del Paradiso Meridionale alzarono lo sguardo per vedere un migliaio di stelle cadenti volare attraverso il cielo. Discesero come meteore, emanando un'energia incredibile che fece tremare le menti di tutti i Coltivatori del pianeta.


Molte sette ordinarono immediatamente ai loro discepoli di rimanere all'interno e di non emergere.


Ci furono alcuni dei Patriarchi delle sette che uscirono dalla meditazione solitaria. Ci furono preziosi tesori all'interno delle sette che emisero luci splendenti, avendo, in apparenza, formato delle risonanze con alcuni degli stranieri in avvicinamento.


Le terre del Paradiso Meridionale erano scosse, ma i nuovi venuti non fecero nulla per interferire con il pianeta. Prima di venire, avevano avuto ferree istruzioni che per via dell'insondabile alone di mistero del pianeta, non andava disturbato inutilmente.


Perciò, i più di mille raggi di luce sibilarono attraverso l'aria ma non si avvicinarono a nessuna delle sette. Affidandosi alle divinazioni dei Patriarchi dei loro clan e delle loro sette, si diressero direttamente verso le Terre Orientali.


Si fiondarono nelle profonde montagne delle vaste Terre Orientali, verso la catena montuosa che ospitava il Tempio dell'Antico Rito Daoista Immortale. In un attimo, il cielo e la terra tremarono, quasi come se fossero sul punto di andare in pezzi. Innumerevoli Coltivatori notarono lo scioccante accadimento.


C'erano alcune grandi sette nelle Terre Orientali che giunsero alla conclusione che era apparso un qualche tesoro di valore. Quella era l'unica cosa che poteva provocare un tale incredibile sfoggio di potere.


Tuttavia, nessuno si fece vivo. Mentre guardavano fuori dalle loro sette, potevano vedere che molte delle figure più terrificanti emettevano increspature che erano solo allo stadio della Ricerca del Dao. Però... alcune erano molto vicine a essere Immortali ed erano lì ovviamente per proteggere i membri più giovani.


Per quanto riguardava questi ultimi, la sensazione che davano alla gente era quella di dei. Presto sarebbero stati dei rispettati Immortali con un'energia fiorente, assolutamente scioccante per chiunque. Perciò, le sette delle Terre Orientali furono colpite dalla paura.


“Questi sono sicuramente dei Prescelti provenienti dall'esterno del Paradiso Meridionale. Neppure il Clan Ji è apparso... si limitano a guardare.”


“Mi domando che sorta di prezioso tesoro sia apparso per attrarre così tanti terrificanti Prescelti. Appaiono... giovani, e non per qualche arte di preservazione del corpo, ma perché veramente non hanno praticato la Coltivazione molto a lungo. Eppure, le loro basi di Coltivazione sono incredibili...”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



