---
weight: 8110
title: Capitolo 811 – Stavo Aspettando!
pubDate: 2025-03-17T11:17:34.993Z
tags:
    - issth
---


Le sette erano scosse e persino il Clan Ji osservò semplicemente dai margini. Non un solo gruppo delle Terre Orientali fece una mossa. Alcuni dei nuovi venuti, passando attraverso queste terre, furono scioccati dal Qi draconico del Grande Tang e alcuni, apparendo persino un po' avidi, si diressero in quella direzione. Tuttavia, non appena si avvicinarono, i novantacinque draghi dorati del Grande Tang ruggirono, facendoli esplodere in una nebbiolina di sangue.


Questo, ovviamente, sconvolse gli altri estranei; persino gli occhi di Fan Dong'er si spalancarono.


Dopo quell'incidente, nessuno osò anche solo avvicinarsi al Grande Tang, ma si tennero tutti lontani mentre si dirigevano verso la catena di montagne, la loro destinazione.


Durante tutto il trambusto, si potevano vedere due figure in agguato in una delle città di mortali che esistevano nelle vaste Terre Orientali. Queste sedevano ingurgitando spaghetti in brodo e guardandosi attorno con occhi sfuggenti.


I mortali non potevano vedere tutti i raggi di luce che sibilavano attraverso l'aria su in alto, ma questi due potevano. Infatti, li stavano osservando con una certa attenzione, studiandoli nel dettaglio. Presero nota delle posizioni delle loro borse da trasporto, così come di ogni pendente o gioiello che indossassero.


“Un vero peccato che nessuno di loro abbia del pelo o delle piume!” disse uno dei due, un giovane uomo. Scosse la testa e poi risucchiò una sorsata di brodo. “Fai attenzione, Piccolo Terzo. Queste persone sono decisamente un facile bersaglio!


“Nei giorni a venire, mangeremo e berremo fino a scoppiare, tutto grazie a queste grasse pecore, mature per essere colte. Vieni vieni. Andiamo a pigliarne uno.”


Al fianco del giovane c'era un uomo grasso che all'improvviso indicò in aria. “Scelgo lui! Un solo sguardo e posso dire che è una cattiva persona. Immorale e completamente senza pudore! È ovviamente immerso fino al collo in atti malvagi! Il Terzo Signore DEVE convertirlo!”


La persona che indicava era un giovane uomo dall'espressione arrogante. Indossava seta e raso ed era circondato da un seguito di attendenti. Indossava persino una corona viola, che lo faceva sembrare estremamente potente e straordinario.


“Lui? Va bene. Ora, usa il metodo che ti ho insegnato per trasformarti in una gnocca.” Il giovane compagno dell'uomo grasso guardò l'obbiettivo con un subdolo scintillio mentre i due svanivano.


Nel profondo delle montagne, Meng Hao sedeva a gambe incrociate nel tempio. I suoi occhi si aprirono all'improvviso e alzò lo sguardo in cielo.


“Il tempo è giunto per cominciare la tempra di cui parlava mio padre...” mormorò.


“Il Tempio dell'Antico Rito Daoista Immortale è una prova. Se riesco a passarla e a impedire che la lampada di bronzo venga spenta, allora un genuino Meridiano Immortale si formerà nel mio corpo!


“Voglio anche vedere quanto siano fantastici in realtà questi Prescelti provenienti dall'esterno del Paradiso Meridionale.” Mentre pensava agli elisir neri che aveva posizionato all'esterno del tempio, gli apparve un timido sorriso.


Chiuse gli occhi e continuò ad aspettare.


Il tempo passò. Alcuni giorni dopo, molti Prescelti della Nona Montagna e Nono Mare ora erano radunati all'esterno della catena montuosa, studiando il luogo da lontano. Le loro espressioni erano austere; dal loro punto di vista, questo posto era pieno di misteri. Mentre si avvicinavano, realizzarono che lo spazio aereo al di sopra era ristretto e mentre procedevano le restrizioni ai loro movimenti divennero ancora più forti. C'erano pericoli fatali nascosti a ogni angolo, che potevano portare a risultati disastrosi per la più piccola disattenzione.


Ovviamente, chiunque venisse in questo posto aveva fatto dei preparativi in anticipo. Le varie sette e clan si divisero e sparpagliarono, scegliendo diversi percorsi mentre si facevano strada nella catena di montagne.


Alcuni dei discepoli tra la folla avevano degli sguardi tetri sui loro volti. Apparentemente gli era successo qualcosa nei giorni passati che li aveva quasi condotti alla pazzia. Qualunque cosa fosse, non erano disposti a parlarne a nessuno e riuscivano solo a digrignare i denti e sopportare la loro frustrazione mentre seguivano gli altri clan e sette tra le montagne.


C'erano un certo numero di discepoli del genere, in effetti diverse dozzine.


Il sacro Clan Fang, i Tre Grandi Clan, le Tre Grandi Società Daoiste, le Tre Chiese e i Sei Clan, e le Cinque Grandi Sacre Terre, avevano tutti inviato delle persone, con l'eccezione dell'Antico Rito Daoista Immortale. In totale, c'erano più di mille persone a entrare nelle montagne, stringendo tra le mani degli oggetti magici mentre tentavano di essere i primi ad arrivare al non più sigillato Tempio dell'Antico Rito Daoista Immortale.


Non ci volle molto perché le montagne cominciassero ad echeggiare con il suono dell'utilizzo di tecniche magiche. Presto, le restrizioni nell'aria resero impossibile volare per chiunque. Ovviamente, erano preparati per questo. Tuttavia, ferite e morti accaddero comunque. Cionondimeno, nell'insieme, i gruppi si fecero strada sempre più vicino a Meng Hao.


“La reale sfida non è sulla strada, ma al vero Tempio dell'Antico Rito Daoista Immortale!”


“Chiunque riesca ad accedervi per primo avrà le migliori possibilità di ottenere il Medaglione dell'Antico Rito Daoista Immortale!”


“A parte il medaglione, i Templi dell'Antico Rito Daoista Immortale hanno sempre delle Proiezioni del Dao che tramandano dei Dao. Ci saranno sicuramente delle occasioni per ottenere delle abilità divine e delle magie Daoiste!”


“Ucciderò chiunque cercherà di competere con me!”


I Prescelti delle varie sette e vari clan proseguirono con occhi luccicanti.


Una delle Cinque Grandi Sacre Terre era il Monte Sole. Secondo le leggende, la montagna in realtà era stata magicamente trasformata a partire da un sole che era caduto dal cielo. Tutte le persone nell'area avevano sperimentato una sorta di battesimo e vennero benedette con una stirpe speciale. Fu così che venne a crearsi la Sacra Terra del Monte Sole.


Quando il Signore Ji aveva combattuto i Cieli, il Monte Sole aveva offerto un forte supporto. Perciò, in tempi successivi Ji Tian aveva conferito al Monte Sole lo status di Sacra Terra.


C'erano alcune dozzine di Coltivatori provenienti dal Monte Sole nel gruppo che era venuto sul Pianeta Paradiso Meridionale. Il più impressionante di tutti era un giovane il cui nome era Taiyang Zi. [1] Indossava una tunica dorata che lo faceva sembrare un vero sole e irradiava un intenso calore che faceva avvolgere dalle fiamme le terre attorno a sé ovunque passasse. Un certo numero di compagni di clan lo accompagnavano, così come alcuni anziani Protettori del Dao.


Questo potente gruppo avanzò alla massima velocità e fu uno dei primi ad arrivare vicino al tempio.


Alla fine, si ritrovarono in una valle. Uno dei membri del clan che era in testa controllò i dintorni e determinò che erano liberi da ogni ostruzione. Tuttavia, non appena vi mise piede, si generò un'enorme esplosione e una luce nera saettò nell'aria. Il Coltivatore del Monte Sole che era stato colto dall'oscurità gridò miseramente e tossì una boccata di sangue quando il suo corpo venne scagliato all'indietro. Allo stesso tempo, si udirono echeggiare tra le montagne, in rapida successione, sette od otto esplosioni addizionali. Echeggiarono altre grida raccapriccianti.


Questo sconvolse all'istante tutti quanti.


Gli occhi di Taiyang Zi tremolarono con un'espressione seria. Tutti si scambiarono degli sguardi, poi avanzarono con una cautela ancora maggiore rispetto a prima. Tutte le forze che erano venute sul Paradiso Meridionale fecero lo stesso.


Tra i Coltivatori del Clan Fang, il volto di Fang Donghan era tetro e del sangue sgocciolava dagli angoli della sua bocca. Era lui che era appena stato ferito mettendo il piede nel posto sbagliato. Se non fosse balzato di lato il più velocemente possibile, sarebbe stato vivo a malapena.


In un'altra area, uno dei Coltivatori del Clan Li non era stato così fortunato ed era finito in pezzi, distrutto in corpo e spirito. Questo riempì i cuori degli altri membri del Clan Li di orrore.


Il Clan Ji si muoveva molto velocemente, fino a quando uno dei membri del loro clan non fece un passo falso e venne fatto a brandelli...


Le esplosioni risuonavano tra le sette e le chiese, seguite da urli di rabbia.


Tutte queste cose erano causate dal potere degli incantesimi restrittivi che diventavano solo più forti e numerosi come si avvicinarono al tempio. Lo stesso Meng Hao aveva fronteggiato delle situazioni di pericolo diverse volte durante il suo viaggio fino a questo posto, ma con l'aiuto del Medaglione era stato in grado evitarle con facilità.


Ora, poteva sentire le esplosioni dalla sua posizione all'interno della sala del tempio. Sapeva che questa era una lotta per una grossa fortuna e che delle ostilità sarebbero occorse sicuramente. Prese un respiro profondo e il desiderio di combattere luccicò nei suoi occhi. Alla fine si alzò e versò dell'altro sangue nella lampada a olio. Era qualcosa che doveva fare virtualmente su base giornaliera, per timore che la fiamma si spegnesse.


Poi lasciò il suo secondo vero sé seduto a gambe incrociate nella sala del tempio e uscì nel cortile. Quando raggiunse il cancello principale e stava per aprirlo, si fermò, poi si diresse di nuovo alla porta che conduceva alla sala del tempio. Lì, scavò alcune buche e vi piazzò dentro con attenzione alcuni degli elisir medicinali neri. Soddisfatto dal risultato, uscì dal cancello del cortile e si sedette a gambe conserte.


Era tempo di aspettare l'arrivo di tutti!


“Se ci sarà battaglia, allora combatterò fino a essere soddisfatto!” pensò. Controllò il respiro, al che iniziò a emanare la luce di un grande Dao. Non c'erano pensieri che lo distraessero nella sua mente; solo il sempre più forte desiderio di lottare.


Il suo stato attuale formò una specie di risonanza con l'ambiente attorno e, tutto a un tratto, vide delle immagini di Coltivatori che combattevano una battaglia decisiva nel tempio.


In questo momento, Meng Hao non sembrava quasi appartenere al mondo corrente. Si trovava nei tempi antichi ed era inondato dalla loro aura. Tutta la sua persona emanava un'aria arcaica.


Unita con i suoi abiti grigi e consunti, sembrava essere parte dell'antico tempio che giaceva alle sue spalle. Chiunque l'avesse visto avrebbe avuto difficoltà a dire se proveniva dai tempi moderni o da quelli antichi.


Passarono diverse ore, durante le quali le esplosioni risuonarono in continuazione. In alcune occasioni, se ne potevano sentire sette od otto nello stesso momento, cosa che faceva tremare il terreno.


A causa di tutto ciò, il passo dei potenti membri dei clan e dei Prescelti delle varie sette si era ridotto a un lento arrancare. Inoltre, più si avvicinavano al tempio, meno sentieri disponibili esistevano, fino a che non ne rimase solo uno. Dei più di mille che erano venuti, molti erano morti o gravemente feriti. I sopravvissuti ora osservavano il piccolo sentiero che conduceva in lontananza e nessuno sembrava intenzionato ad andare per primo.


“Il fatto che in questo posto ci siano degli incantesimi restrittivi non è una sorpresa. Tuttavia, un solo passo attiva gli ordigni esplosivi sottoterra. Per qualche ragione, questi non mi sembrano degli incantesimi restrittivi!”


“Possibile che qualcuno abbia seppellito queste cose di proposito?”


“Da come appaiono le cose, è proprio questo il caso. Questo significa che la persona che li ha sepolti deve essere più avanti!”


“Dannazione! Quant'è pernicioso! Quante di queste cose ha piazzato...?”


“Non mi importa chi lo abbia fatto, quando arriveremo al tempio, è morto!”


Mentre altre persone si univano alla calca, si sentivano più e più furiose imprecazioni.


Alla fine, Taiyang Zi del Monte Sole sbuffò sprezzante e si fece avanti. Il suo corpo splendeva di una luce brillante e la sua espressione era indifferente. Molte persone lo osservarono.


“Ovviamente non sono incantesimi restrittivi” disse con calma. “Sono elisir medicinali neri!” Detto quello, estese la mano. Nel suo palmo apparve una luce brillante, dentro la quale c'era un elisir nero.


“Mi è capitato di dissotterrare questo elisir. Vi è del Qi caotico al suo interno, molto instabile. È ovvio che qualcuno li ha sotterrati qui di proposito.”


A questo punto, Zhao Yifan della Grotta della Spada del Flusso Sublime disse in modo poco amichevole: “Signore e signori, questi elisir contengono di certo un Qi caotico estremamente instabile ed è certo che il sentiero davanti a noi è pieno di elisir proprio come questo. Perché non uniamo tutti le forze per sgomberare la strada?”


Come rappresentante di una delle Tre Grandi Società Daoiste, le sue parole avevano molto peso.


“Il Qi caotico in quell'elisir è davvero denso” disse Fan Dong'er del Mondo del Dio dei Nove Mari. La sua voce era calma e piacevole alle orecchie e quando i Prescelti delle altre sette udirono le sue parole, si scambiarono degli sguardi per poi cominciare ad annuire.


Dato che erano tutti d'accordo, cominciarono a produrre degli oggetti magici. Onde che ricordavano un grande Dao fluirono e si udì un suono come il ruggito di draghi e fenici. Raggi di luce si intersecarono e le increspature si fusero assieme per diventare una potente forza che si sollevò davanti a loro attraverso il terreno. Quando passò, sembrò grattare via il suolo stesso, ritagliando un percorso di circa un metro.


Delle figure sfrecciarono in avanti mentre i Prescelti impiegavano tutta la loro velocità per seguire il sentiero verso il tempio che si poteva vedere alla sua fine!


Quando arrivarono, videro una figura seduta a gambe incrociate all'esterno del tempio vestita di una tunica stracciata. Emanava un'aura antica e sembrava arcaica quanto il tempio stesso. All'interno del tempio alle sue spalle si scorgeva la manifestazione di un antico tempio del rito Daoista, cosa che lasciò tutti assolutamente scioccati.


L'uomo seduto aprì gli occhi e sembrava quasi guardare a tempi antichi. Quando parlò, la sua voce echeggiò, supportata da un'aura arcaica.


“Vi stavo aspettando...”


Ansimarono tutti e si fermarono sui loro passi.




NOTE:


1. In cinese 太阳子 tài yáng zǐ, ʻtaiyangʼ significa letteralmente sole. Zi significa figlio. Questo, anche se assomiglia a un titolo, è il suo nome proprio.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter



