---
weight: 8120
title: Capitolo 812 – Io Sono il Custode
pubDate: 2025-03-17T11:17:34.993Z
tags:
    - issth
---


C'erano già più di dieci Prescelti che si erano fermati quando avevano visto Meng Hao. Erano giunti alla conclusione che qualcuno poteva essere arrivato prima di loro. Ma quando lo videro, i loro processi mentali si arrestarono.


“È...”


“Sembra giovane, ma dalla sensazione che da, sembra essere esistito dai tempi antichi fino a oggi! Chi è?!”


“Guardate le sue vesti! Sono ovviamente passate attraverso innumerevoli anni. Dai guardatele! È ovvio che non si sia messo addosso qualche vestito lacero come travestimento. Quegli abiti sono marciti mentre li indossava!”


“Possibile che... che sia il Protettore del Dao di questo Tempio dell'Antico Rito Daoista Immortale!?”


“Quella sua aria arcaica è qualcosa che non si può fingere. È sicuramente reale!”


Era vero che la sensazione data da Meng Hao non era quella di un Coltivatore appartenente all'era attuale. Ormai, i membri anziani delle varie sette e clan della Nona Montagna e del Nono Mare erano arrivati; e quando lo videro seduto a gambe incrociate di fronte all'antico tempio non poterono fare a meno di sussultare.


“L'antica aura di quest'uomo è la stessa di quella dell'antico tempio! Possibile... che sia davvero un Protettore del Dao?!”


“Una volta ho sentito una storia che nella Nona Montagna e Nono Mare, quando gli altri quattro Templi dell'Antico Rito Daoista Immortale sono stati aperti, avevano sempre degli strani aspetti. In uno di loro, apparve una persona come Protettore del Dao!”


“Ma lui... sembra troppo giovane! E se fosse arrivato prima di noi e stesse solo cercando di tirarci un tiro mancino!?”


Si sentirono vari commenti. Alcuni erano scossi e alcuni sospettosi. Per quanto riguardava i Prescelti, erano persone intelligenti, adepti alle arti dell'intrigo. Dopotutto, uno non poteva affidarsi al solo talento per diventare un eccezionale Prescelto.


Sebbene fossero sconvolti, cominciarono velocemente a osservare con attenzione Meng Hao e nei loro occhi si scorsero degli strani luccichii.


L'espressione di Meng Hao era la stessa di sempre, ma dentro di sé era sconvolto. Quando sentì le loro discussioni, il suo cuore iniziò a martellare con entusiasmo e una piccola espressione timida apparve nel profondo dei suoi occhi. Dopo un attimo, però, tornò serio e il suo sguardo calcolatore spazzò sulla folla.


Le sue vesti lacere si incresparono nonostante la mancanza di una brezza e l'aura antica divenne più forte. Mentre faceva diventare più forte la musica del grande Dao, cominciò a parlare lentamente con una voce che suonava davvero molto antica.


“L'Antico Immortale è stato aperto e il grande Dao è disceso. In questo luogo di eredità, dovete decidere quale percorso è il corretto... Coltivatori della giovane generazione, fatevi avanti... io... vi stavo aspettando da tempo...” Sollevò la mano destra e poi agitò la manica. Tuttavia, il movimento della manica non fece accadere nulla.


La folla si guardò attorno con cautela e con gli occhi che baluginavano. Vedendo che non accadeva nulla di imprevisto, Taiyang Zi sbuffò.


“Sei un impostore!” disse, facendo dei grandi passi in avanti. “Sei un bugiardo disonesto!” Tuttavia, fece solo tre passi prima di bloccarsi di colpo all'improvviso e fissare con uno stupore senza precedenti qualcosa che aveva davanti.


Quando la folla vide cosa stava accadendo, gli occhi di tutti tremolarono. Fang Xiangshan fece un passo in avanti, così come Fang Yunyi e Fang Donghan. Dopo tre passi, tutti loro tremarono e si fermarono, poi cominciarono ad ansimare mentre fissavano qualcosa più avanti.


Si vide uno strano luccichio negli occhi di Zhao Yifan della Grotta della Spada del Flusso Sublime. Lui, assieme a Wang Mu e Song Luodan del Clan Song si fecero avanti. Anche loro si arrestarono dopo solo tre passi.


Gli occhi di Li Ling'er baluginarono quando si fece avanti, assieme a Ji Yin, attorno a cui turbinava il Karma del Clan Ji. Erano seguiti da Fan Dong'er del Mondo del Dio dei Nove Mari.


Alla fine, tutti i Prescelti avanzarono, così come i loro Protettori del Dao. Solo Zhixiang rimase indietro mentre fissava sconvolta Meng Hao che sedeva a gambe conserte di fronte al tempio. Sbatté alcune volte le palpebre incredula e poi... scoppiò quasi a ridere.


A questo punto, quasi tutti si erano fatti avanti. Non appena entrarono nell'area di trecento metri attorno al tempio, sperimentarono la sconvolgente visione che Meng Hao aveva visto quando aveva visitato questo luogo per la prima volta.


Era una visione di una grande piazza fatta di calcare verde. Numerose figure praticavano la Coltivazione e su un alto altare, un vecchio stava tenendo un sermone sul Dao. La sua voce era impossibile da udire chiaramente, ma quando agitò la manica, apparve un'enorme carattere ʻImmortaleʼ.


Un fiume di stelle scorreva attraverso il cielo e la luna e il sole sorgevano e tramontavano. Delle persone coglievano stelle dal cielo e pestavano sul terreno per estrarne degli spiriti. Si vedeva un roboante campo di battaglia e delle persone ottenevano illuminazioni sul Dao. Un uomo si alzò in piedi ridendo e il suo corpo crebbe in modo inimmaginabile fino al punto in cui era visibile solo un dito del piede. Il resto del suo corpo... non si riusciva a vederlo.


Tutti erano sconvolti da quello che vedevano. Si sentivano quasi come se fossero stati trasportati nei tempi antichi, e questo li lasciò con la testa che girava. Quello che videro alla fine fu una figura seduta a gambe incrociate di fronte a loro, una persona che assomigliava a... Meng Hao!


Prima che potessero osservarlo attentamente, la visione svanì e tutto tornò normale. Tutti respiravano pesantemente e persino Taiyang Zi tremava mentre guardava Meng Hao. Ora non osava parlare nello stesso modo di prima.


Ora, a loro sembrava ovvio che quando, prima, Meng Hao aveva agitato la manica, non era che l'abilità divina non si era manifestata. Invece era una magia Daoista che era troppo profonda per la loro comprensione.


Le persone tra la folla si scambiarono degli sguardi. Non volevano crederci, ma le immagini scioccanti a cui avevano appena assistito sembravano troppo reali.


Una discepola qualsiasi congiunse le mani e si inchinò profondamente verso Meng Hao. “Anziano... siete voi... il Protettore del Dao di questo luogo?”


Avendo udito la domanda, tutti guardarono Meng Hao con aspettativa. Per quanto riguardava Zhixiang, le apparve una strana espressione in viso.


I Prescelti erano assolutamente concentrati. Potevano essere sconvolti, ma i loro occhi luccicavano esattamente come prima. Zhao Yifan osservò attentamente Meng Hao e nei suoi occhi si riusciva a vedere il bagliore delle spade.


L'espressione di Fan Dong'er era tranquilla, ma nei suoi occhi si scorgeva una luce affilata mentre spostava lo sguardo da Meng Hao al tempio alle sue spalle.


Ji Yin aveva uno sguardo di ghiaccio. Non disse niente mentre stava lì in piedi, eppure da lui si irradiava una strana pressione e il Karma gli turbinava attorno come sempre.


Stavano tutti guardando Meng Hao. Il quale ora era al centro dell'attenzione di tutti i Prescelti delle sette e dei clan della Nona Montagna. Molte delle persone che lo guardavano lo facevano con occhi socchiusi.


“Io non sono il Protettore del Dao di questo tempio del rito Daoista” disse, con voce tremolante. “Io sono solo il custode.” Uno sguardo di riminiscenza apparve sul suo volto, qualcosa che aveva imparato dal vecchio folle nella sala del tempio.


Le sue parole fecero inalare bruscamente molte persone.


“Il custode? Ho sentito una storia che in molti luoghi antichi come questo, le persone più potenti non sono i Protettori del Dao, ma i modesti custodi!”


“Io ho sentito la stessa cosa...” Mentre le persone discutevano la faccenda, un giovane dall'aria arrogante si fece avanti con un'espressione tetra in faccia. Indossava degli splendidi abiti decorati, e una corona. Il potere delle stelle sembrava vorticare attorno a lui mentre camminava fuori dalla ressa.


“Quello è il Quasi Figlio del Dao della Chiesa dell'Immortale Imperatore!”


“Ho sentito che una volta ha ucciso un falso Immortale! Ovviamente è rimasto ferito durante il processo, ma è qualcosa che un normale Coltivatore nella Sfera dello Spirito non avrebbe mai potuto fare!”


Altre discussioni ronzarono quando il giovane camminò nella direzione di Meng Hao. Era seguito da dozzine di discepoli della Chiesa dell'Immortale Imperatore, così come dozzine di uomini anziani che avevano sigillato le proprie basi di Coltivazione. Tutte queste persone avevano degli sguardi gelidi e chiaramente non credevano a niente di quello che aveva detto Meng Hao.


“Non mi importa se sei un Protettore del Dao, un custode, o se stai solo mandando avanti un imbroglio. Scansati! Io vado in quel tempio!”


Come si avvicinò, il volto di Meng Hao si rabbuiò. Sollevò la mano e sebbene non ci fosse vento nell'area, i suoi vestiti si mossero. Incredibilmente, le Perle Bianca e Nera apparvero nella sua mano, trasformandosi in un potere antico e arcaico che si propagò in tutte le direzioni.


Poi richiamò alla mente l'aspetto del vecchio sulla barca di tanti anni prima e mimò la stessa apparenza. I suoi occhi si riempirono di un'aura arcaica mentre guardava il giovane della Chiesa dell'Immortale Imperatore.


“Fermati subito!” disse con freddezza. Le Perle Bianca e Nera emanavano un bagliore brillante e in un battito di ciglia, Meng Hao sembrò irradiare un'intensa e arcaica forza di volontà.


Il Quasi Figlio del Dao della Chiesa dell'Immortale Imperatore si bloccò di colpo, con il volto tremante. Poi fissò Meng Hao in modo truce.


Quelli che lo seguivano, e in effetti, tutti i presenti, stavano fissando Meng Hao. Nessuno di loro era sicuro di cosa pensare a proposito e non volevano fare una mossa avventata contro di lui.


“L'Antico Immortale è stato aperto, ma questo non significa che chiunque possa entrare ed essere illuminato nei riguardi di questo tempio del rito Daoista. Tutti coloro che sono in grado di ottenere il proprio Dao possono avvicinarsi.”


Il Quasi Figlio del Dao della Chiesa dell'Immortale Imperatore esitò. Mentre guardava Meng Hao ebbe la sensazione che fosse colmo di un qualche energia misteriosa, sebbene fosse difficile essere sicuri della questione. Si voltò a guardare la folla e vide che avevano espressioni simili.


Nessuno disse una parola. Al momento, il cielo stava diventando scuro, e la luna era apparsa. Improvvisamente iniziò a soffiare il vento e si udirono dei suoni singhiozzanti. L'oscurità cominciò ad allungarsi sulla terra e fu a questo punto che Fang Donghan ridacchiò freddamente e fece un passo avanti. La sua energia si gonfiò e un potere intenso sorse dalla sua base di Coltivazione.


“Non importa chi tu sia. È tempo che tu mi dia qualche riscontro sulle mie abilità di combattimento!” Accelerò, ed era sul punto di attaccare Meng Hao, quando quest'ultimo mormorò qualcosa a se stesso. Il cielo si stava facendo buoi e i singhiozzi del vento gli avevano dato un'idea. Improvvisamente fissò Fang Donghan.


Si alzò dalla sua posizione a gambe incrociate, attirando all'istante l'attenzione di tutti gli spettatori. Molti di loro erano scettici circa l'intera situazione e non credevano molto che stesse dicendo la verità.


Anche gli occhi di Fang Donghan si spalancarono. Superficialmente, le sue azioni sembrava impulsive, ma in realtà era una persona molto cauta.


Mentre tutti osservavano, Meng Hao gettò improvvisamente la testa all'indietro e rise fragorosamente.


“Un percorso errato... L'eredità è stata interrotta...? Sono passati troppi anni da quella guerra...” Continuò a ridere e presto le risate si venarono di follia.


“Sono tutti morti! La terra è in frantumi! Il fiume delle stelle interrotto...” Improvvisamente, sembrò piangere e cominciò a camminare avanti e indietro.


“Interrotto! Non posso tacitare i vivi, posso solo soffocare i fantasmi...”


“Andata, ogni cosa è andata...”


Le sue parole sembrarono provocare una reazione nei dintorni. Il vento divenne freddo e forte, si diffuse nell'aria il suono di una donna piangente. La terra tremò e i volti di tutti si agitarono mentre calava la completa oscurità. Fu a questo punto che...


“Salvami, voglio andare a casa... Maestro, salvatemi. Salvatemi, Maestro...” Una voce deprimente salì dal suolo e un gelo scioccante riempì l'aria. Dei capelli neri si agitarono fuori dal pozzo all'interno del tempio. I rampicanti ciondolarono verso il basso e cominciarono a ondeggiare su e giù. Il suono dei lamenti e delle risate riempiva l'aria.


L'unica tenue luce che si riusciva a vedere proveniva dalla tremolante fiammella della lampada a olio di bronzo.


Quando ci aggiungevi la voce di Meng Hao, il tutto si trasformava in una scena terrificante che avrebbe rizzato i capelli di chiunque. Tutti i Prescelti che prima avevano dubitato di lui, ora erano completamente scioccati. I capelli sulla nuca di Fang Donghan si rizzarono e indietreggiò immediatamente. Il Quasi Figlio del Dao della Chiesa dell'Immortale Imperatore sussultò e barcollò all'indietro per lo stupore.


Meng Hao continuò a piangere e ridere di fronte al tempio, sentendosi davvero compiaciuto di se stesso.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



