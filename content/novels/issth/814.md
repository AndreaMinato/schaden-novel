---
weight: 814
title: Capitolo 814 - Chiamami Meng Hao!
pubDate: 2025-03-17T11:17:34.993Z
tags:
    - issth
---


Nello stesso momento in cui vennero pronunciate queste parole, Meng Hao cadde all'indietro. Simultaneamente, un freddo grugnito si sentì risuonare da qualche parte più lontano.


“L'altra notte ho potuto vedere gli indizi,” disse Song Luodan. “Tuttavia, nonostante la tua falsità, l'apparizione dietro di te era reale. Ora ... ti taglierò e ti mostrerò che nessuno può prendersi gioco di me!”


Song Luodan era il coltivatore del Clan Song con la cicatrice che corre dalla fronte fino al collo. Fiammanti simboli magici bruciarono intorno a lui, e il corvo di fiamme sulla sua spalla fissò freddamente Meng Hao. Quando Song Luodan fece un passo avanti, l'energia della Ricerca del Dao eruttò. Tuttavia, questo non era il normale potere della Ricerca del Dao, ma piuttosto qualcosa che lo eccedeva.


Era persino più forte del Capo del Clan della Linea di Sangue Imperiale con cui Meng Hao aveva già combattuto. Aveva una volontà Immortale che circolava intorno a lui. Inaspettatamente, nonostante fosse già nella Ricerca del Dao coltivava una capacità di combattere paragonabile a un falso Immortale.


Dietro di lui c'era un vecchio uomo emaciato che sembrava essere niente di più che pelle e ossa. Il volto era senza espressione, ma i suoi occhi erano freddi come il ghiaccio. Emanava un terrificante sentore che lo faceva sembrare come un potente immortale che poteva sopprimere Meng Hao in una sola mossa.


Il corpo sembrava avere numerosi meridiani aperti, ma erano stati chiaramente sigillati e non potevano essere usati. Ora, era in grado di esercitare soltanto il potere di un falso immortale.


Al momento, i falsi Immortali erano il più alto livello di Coltivazione che il padre di Meng Hao aveva permesso nel Paradiso Meridionale.


Nel momento in cui Song Luodan fece un passo avanti, Meng Hao ruotò a mezz'aria guardando lui e il vecchio uomo, l'intenzione di uccidere guizzava nei suoi occhi.


L'ago feroce lanciato dal Clan Song proprio in quel momento era stato incredibilmente sinistro.


“Ti ucciderò!” disse Meng Hao, trasformandosi in un grande roc che si lanciò contro Song Luodan. Boati stupefacenti riempirono l'aria mentre il roc e Song Luodan si scambiavano più di un centinaio di mosse in un battito di ciglia.


Il fuoco si increspava dappertutto e un mare di fiamme si levava da Song Luodan, prendendo la forma di un corvo che attaccò Meng Hao.


I loro attacchi erano sconvolgenti e fecero tremare ogni cosa. Sebbene stessero combattendo a mezz'aria, Meng Hao non volle allontanarsi troppo dall'ingresso principale del tempio. Le altre zone lungo le mura in cui sembrava possibile entrare, le ignorò. Ricordava dalla sua premonizione iniziale che se qualcuno avesse osato entrare in quel modo, sarebbe morto.


Gli scoppi echeggiavano; Zhao Yifan e gli altri si fermarono sul posto per guardare lo scontro, così come fece chiunque altro.


“Questo ragazzo è incredibile. era in leggero svantaggio prima quando era contro Fan Dong’er e gli altri, ma ora sta combattendo da solo Song Luodan … è difficile dire che vincerà!”


“Sarà Song Luodan! Era in grado di battersi con Zhao Yifan della Grotta della Spada del Flusso Sublime. Presumibilmente ha perso, ma è anche molto intelligente, che è il suo punto di forza!”


Tutto venne scosso e lampeggiò una luce brillante. Immerso nel suo mare di fiamme, Song Luodan assomigliava ad un Immortale di fiamme, calmo eppure minaccioso. Ad un certo punto, volò in aria, alzò il piede destro e calciò violentemente in basso verso Meng Hao.


“MUORI!”


Il calcio diede origine ad un mare di fiamme, il quale si trasformò in un altro corvo di fuoco che sembrava in grado di strappare l'aria. Le fiamme si diffusero in tutte le direzioni e sembravano essere sul punto di sigillare Meng Hao.


Nello stesso momento, il vecchio Protettore del Dao al suo fianco rise freddamente e agitò la mano. Un altro ago della decomposizione comparve, e scattò verso Meng Hao. Immediatamente, i suoi occhi scintillarono di intento di uccidere.


Grugnì, freddo, alzando la mano destra nell'aria e puntando verso Song Luodan. Immediatamente, la Grande Magia del Demone di Sangue apparve, e un vortice rombante si formò intorno a Song Luodan. Come un drago che inghiotte acqua, risucchiò il mare di fiamme e lasciò Song Luodan completamente esposto.


Sul volto di quest'ultimo guizzò lo stupore. Il suo piede destro cominciò ad avvizzire e lanciò un urlo. Tossendo una boccata di sangue, arretrò a piena velocità. In qualche modo… in questo momento di grave crisi, era effettivamente riuscito a sfuggire alla Grande Magia del Demone di Sangue. Si ritirò, il volto pallido, guardando Meng Hao con un'espressione a metà tra lo sconvolto e il freddo desiderio di uccidere.


Tutti gli osservatori erano scossi. Tra la folla, gli occhi di Zhixiang erano spalancati, e stava ansimando. Il vortice dell'abilità divina che aveva appena visto le aveva ricordato di una leggendaria magia Daoista di cui aveva letto negli antichi registri della sua setta, qualcosa che era stato perso a lungo a causa del passare del tempo.


Zhao Yifan della Grotta della Spada del Flusso Sublime stava osservando con occhi scintillanti, le fiamme della battaglia tremolavano nelle sue pupille. Anche Li Ling’er del Clan Li del Pianeta Giunco Settentrionale aveva il respiro affannato. La sua espressione era estremamente concentrata mentre fissava Meng Hao.


I quattro che avevano attaccato proprio in quel momento non lo avevano fatto con tutta la loro forza. Di conseguenza, il fatto che Meng Hao fosse stato in grado di schivare gli attacchi semplicemente li lasciò a pensare che ci fosse altro su di lui non visibile agli occhi. Non era successo nulla per cui valesse la pena prestare attenzione.


Il Karma ruotò intorno a Ji Yin, e, sebbene fosse impossibile vedere la sua espressione chiaramente, era di sicuro sorpreso.


Per quanto riguarda Fan Dong’er, una strana luce brillò nei suoi occhi, ma la sua espressione era calma. Emanava un senso di purezza e sacralità ma, allo stesso tempo, sembrava fredda e distante. Tuttavia, la sua incredibile bellezza fece in modo che chiunque la guardasse non potesse fare a meno di essere immediatamente attratto da lei, volendola abbracciare come una moglie.


La persona con cui Meng Hao era risentito non era Song Luodan, ma piuttosto il vecchio uomo accanto a lui. Per due volte fino ad ora aveva usato degli aghi sinistri per attaccarlo. Meng Hao improvvisamente allungò la mano in un movimento simile ad un artiglio che sembrava simile a quello usato dalle persone che aveva visto strappare le stelle. Immediatamente, la sua mano sembrò diventare gigantesca e afferrò l'ago dall'aria.


Meng Hao aveva solo acquisito un'infarinatura d'illuminazione sulla Magia Afferra Stelle. Se fosse arrivato ad una completa comprensione e se la sua base di coltivazione fosse stata sufficiente, sarebbe stato in grado di raggiungere e afferrare corpi celesti dal cielo stellato!


Non appena afferrò l'ago mortale, il corpo di Meng Hao tremolò, e si scagliò contro il vecchio uomo, che rise freddamente. Invece di ritirarsi, si mosse verso Meng Hao.


“Non conosci la differenza tra vita e morte? Permettimi di istruirti!”


“Vecchiaccio!” ringhiò Meng Hao, evocando il roc. In risposta, il vecchio uomo agitò la mano, provocando il diffondersi di un'aura grigia che conteneva qi Immortale.


“Soppressione!” disse il vecchio uomo.


“Sarò io a sopprimere!” replicò Meng Hao. La sua base di coltivazione rombò, e il qi Immortale ruggì mentre riempiva il suo corpo. Immediatamente, tutti i presenti nell'area erano completamente sconvolti.


Il qi immortale riempì l'aria di un enorme fragore rombante.


“Di che setta o clan sei tu?!”


Meng Hao non rispose. Mentre il qi immortale turbinava, eseguì un gesto di incantesimo e poi spinse la mano di fronte a lui. La Nona Montagna rombò, andando a schiacciare il vecchio uomo..


“Non me lo dirai?” sbuffò il vecchio. “Beh, non incolparmi di sradicarti!” Improvvisamente, l'immagine di un Idolo del Dharma apparve dietro di lui, la figura di una qualche potente divinità, un uomo di mezza età con un portamento incredibile. Immediatamente tutto ciò che stava intorno a lui venne scagliato nel caos.


Mentre Meng Hao e il vecchio uomo si avvicinavano uno verso l'altro a mezz'aria, Meng Hao lanciò un urlo e il suo Idolo del Dharma personale apparve. Il potere che derivava dall'essere mezzo passo dentro la vera Immortalità eruttò, trasformandosi in una incredibile pressione che pesò sul vecchio uomo. La sua espressione mutò, e si lanciò indietro usando una tecnica magica. L'intento omicida negli occhi di Meng Hao lampeggiò e agitò la sua mano destra facendo volare fuori otto elisir medicinali colorati di nero. Quando colpirono il vecchio, esplosero.


Spruzzò sangue dalla bocca e sbiancò. Era stato ferito seriamente e stava proprio per scappare quando Meng Hao, muovendosi a velocità incredibile, discese su di lui. La sua mano destra liberò la Magia Afferra Stella e il vecchio uomo lanciò un ululato furioso. Alzò la mano destra e quello che sembravano essere il sole, la luna e altri corpi celesti potevano essere visti nel palmo che spedì verso Meng Hao.


L'uomo emise un ululato miserabile; allo stesso tempo, Meng Hao tossì sangue e barcollò all'indietro. Il calderone dei fulmini apparve nella sua mano; i fulmini danzarono e lui svanì, scambiandosi posto con Fan Dong’er, che aveva tentato di intrufolarsi nel tempio durante il caos della battaglia.


Quando riapparve, Meng Hao si trovava alto e ritto di fronte al cancello principale del tempio, il sangue che gli fuoriusciva dalla bocca. Sembrava essere al comando di ogni cosa, e quando pestò il piede sul terreno, tutto tremò. A questo punto, estese la mano destra e fece un gesto ad artiglio.


Tre immagini apparvero: sembrava quasi che una sorta di antica bestia si stesse risvegliando. Gli artigli scattarono nell'aria insieme al suo Idolo del Dharma.


L'enorme attacco si diffuse verso Li Ling’er e Fang Donghan del Clan Fang, i quasi si erano appena preparati a caricarlo.


Nel mezzo degli scoppi rombanti il Protettore del Dao di Song Luodan a mezz'aria lanciò un urlo pietoso. Aveva appena notato che, inaspettatamente, un ago si era piantato nella sua mano! Ed era lo stesso ago che aveva appena usato per cercare di uccidere Meng Hao!


Il potere di decomposizione dell'ago era altrettanto efficace sul vecchio uomo!


“NOO!!” strillò terrificato. La carne del suo volto aveva già iniziato a marcire e a cadere in pezzi di cenere. Il terrore lo riempì. Era perfettamente a conoscenza di quanto velocemente il veleno malefico sull'ago lavorasse. In un battito di ciglia, il veleno aveva contaminato la sua aura.


Mentre le sue urla echeggiavano, la folla trattenne il respiro. Il corpo del vecchio uomo cedette. Tutta la sua carne e tutto il suo sangue diventarono nient'altro che cenere volteggiante….


Immediatamente cadde il silenzio più completo.


Questo vecchio uomo non era una persona ordinaria. Era un Protettore del Dao del Clan Song, un potete esperto con una base di coltivazione nella Sfera Immortale. Aveva aperto dozzine di meridiani eppure ora… era morto in questo luogo… per mano di un coltivatore della Sfera dello Spirito.


Era stato soltanto un incidente, soltanto una casualità, ed era successo soltanto perché la sua base di coltivazione era stata sigillata. Ma, a prescindere da queste cose… era morto!


Morto per mano di Meng Hao!


“Il Protettore del Dao di Song Luodan… è morto!?”


“Lui… lui ha realmente ucciso un Protettore del Dao!”


“Chi è questo tizio? Non può essere una persona qualsiasi, e sicuramente non proviene dalle terre del Paradiso Meridionale. Deve essere un Prescelto qualche setta esterna!”


“Ma non mi sembra famigliare. Non l'ho mai visto prima….”


Mentre il ronzio della conversazione aumentava, Zhixiang guardava con gli occhi spalancati, Stupefatta. La sua base di coltivazione era originariamente nella Sfera Immortale, ma dopo aver acquisito il Corpo di Demone Immortale, si era spinta fino nel Reame dello Spirito per ristabilire la sua coltivazione e acquisire una possibilità di ottenere altro potere in futuro. Così facendo, era ancora più potente di quando era stata nella Sfera dello Spirito l'ultima volta. Eppure, ancora non c'era modo che potesse attaccare e uccidere un falso Immortale.


“Chi sei tu!?” domandò improvvisamente Zhao Yifan.


Ji Yin guardò verso Meng Hao, lo stesso fece Li Ling’er, così come Wang Mu, il quale ancora non aveva fatto una mossa. Tutti i prescelti delle varie sette e clan, incluso Taiyang Zi, stavano fissando Meng Hao.


Per quanto riguarda Song Luodan, stava annaspando sotto shock. Il suo Protettore del Dao era stato inaspettatamente ucciso, e ciò fece crescere ancora più forte l'intento omicida di Song Luodan.


Fan Dong’er si librò a mezz'aria, nella posizione che Meng Hao aveva occupato alcuni istanti prima. La furia bruciava nel suo cuore, ma il volto era placido mentre chiese con calma, “Fratello Daoista, chi sei tu esattamente? Ti dispiacerebbe dircelo?”


Meng Hao guardò verso i Prescelti... Doveva ammettere che queste persone erano forti. Tuttavia, aveva ancora voglia di combattere, e in effetti, non vedeva l'ora di fare qualcosa in particolare.


Non vedeva l'ora di lasciare le terre del Paradiso Meridionale ed entrare nel mondo dei Prescelti all'esterno. Non vedeva l'ora di vedere che tipo di onde avrebbe suscitato.


Guardò calmo i Prescelti della Nona Montagna e Nono Mare, ben conscio che dopo questa battaglia decisiva, il suo nome si sarebbe diffuso rapidamente fino a che chiunque lo avrebbe saputo.


“Chiamami Meng Hao!”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter




                                



