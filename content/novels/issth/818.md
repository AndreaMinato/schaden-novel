---
weight: 8180
title: Capitolo 818 - Cambiare il Destino!
pubDate: 2025-03-17T11:17:34.994Z
tags:
    - issth
---


“Che ti guardi? Scrivi una cambiale! Tanto quanto pensi valga la tua vita, scrivi quel quantitativo di Pietre dello Spirito. Però, se il quantitativo è troppo basso, non dimenticare che ho molte pietre nella mia borsa da trasporto e potrei usarle per comprarti.”


“Tu!” pianse Taiyang Zi, quasi sul punto di vomitare una boccata di sangue mentre lo guardava. Dopo un lungo momento, sospirò e poi scrisse un’enorme somma sulla cambiale. Meng Hao la ripose accuratamente insieme alla sua collezione di cambiali.


Quando le persone nella folla, Taiyang Zi compreso, videro quante cambiali aveva Meng Hao nella sua borsa da trasporto, rimasero a bocca aperta.


“Quante persone ha truffato in passato…? Non ci credo che ha così tante cambiali!”


“Di dov’è esattamente? Non può essere un coltivatore di Paradiso Meridionale, vero?”


“Non esiste. Paradiso Meridionale è un posto strano, ma come potrebbe dare origine a un bastardo svergognato come quello!?!?”


Taiyang Zi vide tutte le cambiali e improvvisamente si sentì molto meglio. Con un sorriso forzato, guardò Meng Hao.


“Fratello Anziano Meng…”


“Non ti preoccupare,” Disse l'altro sinceramente. “Meng Hao è onesto con tutti i clienti, aperto e leale in tutte le questioni. Non userei mai la cambiale per ricattarti.” Improvvisamente, abbassò la voce in un sussurro. “D’accordo, sei stato molto cooperativo. Dai dai, dimmi tra tutti quei bastardi lì fuori verso chi provi rancore. Prenderò quella persona come prossima vittima.


“Scegli con cura.” Detto ciò, Meng Hao si fece da parte, scavò un altro buco e poi ci mise dentro altri elisir medicinali.


Taiyang Zi lo guardava con occhi spalancati. La folla all’esterno rimase a bocca aperta e molti di loro iniziarono ad indietreggiare. C’erano alcuni che volarono direttamente via.


Taiyang Zi rimase frastornato per un momento, fino a quando finalmente i suoi occhi tremarono e si girò ad osservare la folla. Poi, il suo sguardo si intrecciò con quello di Wang Mu del Clan Wang.


“Wang Mu!” urlò Taiyang Zi, la sua faccia si distorse per l’odio che provava. “Lui è quello giusto! Mi ha rubato una buona fortuna. Lui!”


Quando Wang Mu, che si trovava lontano, sentì quello che disse Taiyang Zi, i suoi occhi tremarono. I protettori del Dao di fianco a lui fecero un passo in avanti, i loro occhi irradiavano freddezza.


“Capito,” disse Meng Hao. Si allungò e legò Taiyang Zi, poi lo lanciò sul traliccio di vite. In seguito cacciò il Calderone dei Fulmini, che brillò di elettricità. Wang Mu immediatamente iniziò a far roteare la sua base di coltivazione al massimo della forza.


Però, nell’istante successivo, Meng Hao spostò il suo sguardo su Song Luodan. Istantaneamente, entrambi sparirono. Poi, Song Luodan riapparì nel cortile e rimase fluttuante nell’aria senza toccare il terreno.


“Credi davvero che valga la pena fare questi giochetti ridicoli?” Song Luodan ridacchiò freddamente. La maggior parte delle persone all’esterno erano ormai pronte a reagire all’uso del Calderone dei Fulmini di Meng Hao. Tuttavia, fu in questo momento che il secondo vero sé di Meng Hao sbatté violentemente il piede per terra. Immediatamente, si sentì un boato mentre gli elisir medicinali sotto i piedi di Song Luodan esplodevano.


Song Luodan tossì sangue mentre l’esplosione si diramava. Non aveva tempo di scappare. I suoi capelli erano scompigliati, rilasciò un urlo miserevole. Nello stesso momento, il secondo vero sé di Meng Hao si avvicinò.


Non appena Meng Hao apparve all’esterno, i boati riempirono l’aria e Li Ling’er, Fang Yunyi, Fang Xiangshan, come pure i membri del Clan Ji e persino i Prescelti di altre sette, insieme ai loro Protettori del Dao, attaccarono tutti insieme.


Il bagliore delle formazioni di incantesimo apparve sul terreno, queste erano state predisposte precedentemente in segreto con l’obiettivo di causare problemi a Meng Hao.


Alcune persone usarono persino degli oggetti magici. Incredibili ruggiti riempirono l’area in un battito di ciglia. Meng Hao tossì una boccata di sangue e poi scappò via col carro da guerra. I fulmini brillavano mentre cambiava posizione diverse volte di fila fin quando fu finalmente in grado di districarsi. Quando fu quasi di nuovo nel cortile, una spada tagliò l’aria verso di lui. La spada riempì l’oscurità di luce brillante e lasciò una scia luminosa mentre si abbatteva su Meng Hao.


La scioccante spada gli fece tremare la faccia. Compì in fretta un incantesimo, facendo esplodere delle abilità divine. Allo stesso tempo, il suo Idolo del Dharma apparve e bloccò la spada. Le scosse fecero tremare ogni cosa mentre la spada inaspettatamente tagliò l’Idolo del Dharma, attraversandolo per poi dirigersi verso il carro da guerra.


Un enorme boato riempì l’aria e del sangue fuoriuscì dalla bocca di Meng Hao. Tuttavia, usò la spinta causata dall’esplosione come aiuto per rientrare nel cortile. Una volta dentro, tossì un'altra boccata di sangue e poi si girò a guardare. Ad un certo punto, Ji Yin era apparso di fronte all’entrata del tempio. Allungò la sua mano, circondata dal vorticante potere del Karma, chiaramente sul punto di entrare nel cortile.


Poi, la mano vi entrò, apparentemente non influenzata dagli incantesimi di restrizione. I rimbombi come tuoni incresparono l’aria mentre allungava la sua mano di circa otto centimetri nel cortile. Comunque, a quel punto, non poteva procedere oltre quindi lentamente tirò indietro la mano.


Tanti respiri affannati si potevano sentir provenire dalla folla mentre guardavano Ji Yin, che gli rivolgeva la schiena, rendendo impossibile vedere la sua espressione.


Le pupille di Meng Hao si restrinsero e il suo cuore sussultò. A questo punto, era al corrente di quanto incredibilmente potente fosse Ji Yin.


“Lasciami entrare e ti risparmio la vita,” disse Ji Yin. Era difficile capire se la sua voce fosse di un uomo o una donna. Comunque, era completamente spietata e piena di brama di combattere.


Meng Hao sorrise e si ripulì il sangue dalla bocca. Poi si girò e si incamminò verso il gravemente ferito Song Luodan, che era stato già bloccato e legato dal suo secondo vero sé.


Song Luodan guardava con odio Meng Hao, l'intento omicida luccicava nei suoi occhi.


Meng Hao non era dell’umore adatto per fare chiacchiere, quindi schiaffeggiò semplicemente la faccia di Song Luodan un paio di volte, cosa che lo fece arrabbiare ancora di più. Senza un'altra parola, prese la sua borsa da trasporto, ci frugò dentro e poi finalmente tirò fuori un pezzo di carta e una penna.


“Non firmerò quella cosa neanche se mi ammazzi!” ululò Song Luodan, sembrando particolarmente feroce a causa della cicatrice che gli correva sulla faccia.


“Non la vuoi firmare?”


Meng Hao chiese freddamente. Si girò a guardare il rampicante oscillante, da cui si potevano sentire il suono di deboli risate e il gocciolare di sangue nero. “Lily, non eri alla ricerca di un amico che oscillasse con te?”


Da quello che poteva vedere Meng Hao, Inky e Lily erano alquanto cambiate da quando il vecchio uomo pazzo gli aveva dato la sua approvazione.


Non appena parlò, l’oscillazione si fermò. Poi, lo sbalordito Song Luodan volò per aria, il corpo chiaramente fuori dal suo controllo. Dopo di che, iniziò a restringersi; in un battito di ciglia, sembrava avere sette o otto anni. Alla fine, fluttuò giù atterrando sul rampicante, dove iniziò ad oscillare avanti e indietro.


La sua espressione era intirizzita, ma un intenso terrore poteva percorreva i suoi occhi.


A questo punto, il lieve splendore dell’alba stava diventando visibile. Presto, gli strani fenomeni nel cortile sarebbero spariti.


L'intento omicida tremava negli occhi della folla all’esterno. Questo era particolarmente vero per i coltivatori del Monte Sole e il Clan Song e i vari Prescelti che erano infatuati da Fan Dong’er del Mondo del Dio dei Nove Mari.


Meng Hao si accigliò. Dopo aver guardato in alto il cielo, tornò dentro il tempio, dove vide le Proiezioni del Dao e l’antica lampada di bronzo. Alla fine, sospirò.


“49 giorni in tutto, ma solo metà ne sono passati. Ovviamente… non c’è modo che riesca ad impedire a quelle persone di entrare in questo posto così a lungo.”


“Ce ne sono semplicemente troppe, fuori. Finora, sono riuscito a protrarre le cose per due giorni…” Stava in piedi di fronte alla lampada di bronzo e guardava la fiamma tremolante. Durante il giorno, la fiamma spariva, ma dopo aver osservato l’oggetto per cosi tanto, Meng Hao sapeva che non si estingueva davvero. Il cuore della fiamma esisteva comunque.


La lampada stessa bruciava luminosa solo di notte.


Rimuginando, Meng Hao versò di nuovo un po’ di sangue nella fiamma, la quale sibilò e poi emanò una delicata fragranza che lo lasciò rinvigorito dopo averla annusata.


“Non devo lasciar entrare nessuno a contatto con la lampada, che verrebbe contaminata dalla loro aura. È… fondamentalmente impossibile soddisfare quel requisito.” Meng Hao sospirò. Più ci pensava, più gli sembrava irrealizzabile. Tra l’altro, il cielo era quasi schiarito…


Meng Hao poteva sentire l’intento omicida proveniente dal gruppo all’esterno del cortile. Lui era come una spina nei loro fianchi, qualcuno che bloccava il cammino verso la buona fortuna. Per di più, parte di quell’intento omicida era il risultato ottenuto dopo aver offeso delle persone.


“Ebbene, se dovessi chiedere aiuto a papà e mamma per una cosa banale come questa, allora non sarei Meng Hao!” I suoi occhi iniziarono a luccicare di fredda luce. Prima di raggiungere la Ricerca del Dao, non aveva fatto affidamento su suo padre e sua madre. Aveva raggiunto per metà la vera Immortalità facendo affidamento solo su se stesso.


Aveva incontrato diverse situazioni letali, aveva combattuto il Decimo Patriarca del Clan Wang nel Mare della Via Lattea, aveva percorso lo stretto valico tra la vita e la morte, aveva combattuto nella grande guerra del Dominio Meridionale ed era salito al picco dell’importanza.


“Tra l’altro, la mia strada conduce oltre il Paradiso Meridionale, quando invece papà e mamma… devono stare qui per 100,000 anni. Devo percorrere il mio cammino da solo. Se voglio ottenere una buona fortuna… Prenderò il rischio io stesso e me lo guadagnerò da solo!


“Se lo facessi in modo diverso, sarei uguale a tutte quelle persone lì fuori.” Il desiderio di combattere brillava nei suoi occhi. Prese un profondo respiro, quando all’improvviso, una nuova idea apparve nella sua mente. Si bloccò sul posto e una strana espressione riempì la sua faccia.


“Aspetta un secondo…


“Quel vecchio pazzo ha detto che non devo far estinguere la fiamma per 49 notti. Ha detto anche che non dovevo permettere a nessuno di toccare la lampada.


“In altre parole, il problema non è mettere piede qui dentro. Fintanto che nessuno tocca la lampada, il requisito sarà soddisfatto, giusto?” Gli occhi di Meng Hao scintillarono.


“Se questo è vero, allora vuole dire anche che… non importa cosa faccio; posso anche portare la lampada di bronzo via di qui. Fintanto che nessuno la tocca e rimane accesa, allora tutto andrà bene.”


Iniziò ad ansimare. Un luccichio di determinazione apparve nei suoi occhi e decise che, dato che non poteva impedire a tutti di entrare in questo posto, poteva anche… provare questa nuova idea!


Immediatamente allungò la mano e afferrò la lampada. Nell’istante in cui provò a prenderla, realizzò che quella era completamente inamovibile; non c’era modo per lui di metterla nella sua borsa da trasporto. Una strana luce brillò nei suoi occhi mentre faceva roteare la base di coltivazione a piena forza. Il suo Idolo del Dharma apparve dietro di lui e Meng Hao usò tutta la forza che riusciva a radunare per cercare di sollevare la lampada di bronzo.


Scioccanti boati potevano essere sentiti provenire dall’interno della sala del tempio. Il terreno tremò e l’intero tempio fu scosso. Si sentì un profondo boato, come pure il suono di risate e pianti dal cortile. La catena montuosa e l’intera terra stavano tremando violentemente.


La folla all’esterno del cortile fissò la sala del tempio scioccata.


In quell’istante, tutte le terre di Paradiso Meridionale vennero scosse. Tutti i potenti esperti di Paradiso Meridionale stavano tremando stupiti!


Nella Torre del Tang, il padre e la madre di Meng Hao stavano giocando una partita a Go quando improvvisamente la faccia di suo padre tremò. Mentre alzava lo sguardo, anche la faccia della madre tremò.


“Quello…”


“L’Antico Immortale è in moto. Non va bene! Deve essere successo qualcosa!” il padre di Meng Hao si alzò in piedi ed era sul punto di volare nell’aria, quando sia lui che la madre si fermarono di scatto. Le loro facce tremarono mentre osservavano una figura avvicinarsi da lontano.


Aveva lunghi capelli grigi, una veste ordinaria e sembrava completamente arcaico. I suoi occhi erano colmi dello splendore dei corpi celesti. Non solo sembrava una persona che esisteva all’interno di un quadro, ma sembrava il tipo di persona che poteva dipingere una moltitudine di universi scuotendo la mano.


I genitori di Meng Hao rimasero immediatamente scossi. Giunsero le mani e si inchinarono.


“Xiufeng offre i suoi saluti, anziano!”


“Meng Li offre rispettosi saluti, anziano!”


Questo era lo stesso uomo che apparve sul Pianeta Vittoria Orientale e aveva indicato loro di venire sul Pianeta Paradiso Meridionale. Lui era colui che li aveva spinti a proteggere il pianeta per 100,000 anni. Lui era… un Estraneo!


Se Meng Hao fosse stato qui, avrebbe immediatamente riconosciuto che questa persona non era altri che… Shui Dongliu! [1]


“L’occasione per l’Immortale era stata consumata dal Dao Divino,” mormorò. “Il cammino del Dao si è sovrapposto con l’antico. Ho visto di nuovo nove farfalle fluttuanti avvicinarsi in volo. [2] Ho visto colui che era svanito; e lo sguardo nei suoi occhi mentre girava la testa per guardare indietro… Non può essere più predetto e io non posso vederci più attraverso… Lui… è veramente riuscito a cambiare il suo fato!” Uno strano bagliore apparve nei suoi occhi mentre guardava verso il Tempio dell’Antico Rito Daoista Immortale nelle distanti montagne.




NOTE:


1. Breve riassunto su chi sia Shui Dongliu. È comparso per la prima volta nei capitoli 194 e 197, durante la ricerca di un genero del Clan Song. Ha aiutato Meng Hao a sigillare in un quadro il Giglio della Resurrezione nel capitolo 208. Er Gen ci ha scherzato su nell'interludio dopo il capitolo 222. Poi è apparso brevemente nel capitolo 383, quando Meng Hao aveva raffinato la Larva Cieca. Nel capitolo 425 impedì a Ji Diciannovesimo il Karma di Meng Hao. Infine, lo aiutò ad acquisire lo Strato Eterno nel capitolo 693.


2. Non è la prima volta che nel corso della storia vengono citate nove farfalle, potete ricontrollare nei capitoli 555, 587, 613, 652 e 664.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



