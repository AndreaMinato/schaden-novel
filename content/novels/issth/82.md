---
weight: 82
title: Capitolo 82 - La Grande Arte della Vita Demoniaca
pubDate: 2025-03-17T11:17:34.771Z
tags:
    - issth
---


Sulla fronte del volto gigante comparvero sette lampade ad olio dall'aspetto antico, tutte spente. Un'aura imponente e antica veniva emanata in ogni direzione. La splendida aura sembrava contenere l'essenza di cielo e terra.


Quando il volto gigante apparve, i Coltivatori dello Stato di Zhao sembrarono tutti sconvolti, e alcuni di loro furono in procinto di fuggire.


“Niente panico,” disse Lord Rivelazione, con la voce tonante. “Sapevo fin dall'inizio che Patriarca Rivelazione non fosse morto. È davvero molto debole e noi siamo allo stadio della Formazione del Nucleo. Se uniamo le nostre forze, possiamo annientarlo facilmente”. Ogni persona dello Stato di Zhao si fermò.


Dal volto gigante risuonò una risata, forte e roca. Colma di folle entusiasmo, penetrò nelle orecchie e nei cuori di ciascuno dei presenti.


Quando la risata riecheggiò, il viso dei Coltivatori fluttuanti mutò. Senza proferire parola, la solenne donna anziana si voltò e schizzò verso l'uscita, ansimando.


Proprio quando tentò di volare via, un'immensa, indistinta mano apparve all'improvviso di fianco a lei, avvolgendosi intorno al suo corpo. Risuonò un'esplosione, accompagnata da un urlo raccapricciante, nel momento in cui la mano la uccise facendola precipitare. Ogni cosa tremò. Meng Hao guardò scioccato.


La mano gigante si aprì e al suo interno si riuscì a vedere un Nucleo misto tricolore. La mano fece un movimento simile a uno scatto e il Nucleo volò verso la prima delle sette lampade sul terreno. Ora la lampada era accesa, bruciava il Nucleo come alimentazione ed emanava fiamme composte di forza vitale!


Emanò un tremolante bagliore di fuoco, che riempì l'oscurità di luce.


“Non possiamo fuggire!” ruggì Lord Rivelazione, il suo volto sempre più pallido. “Uccidete ciò che è rimasto di Patriarca Affidabilità, e il nostro bottino di guerra sarà immenso!”. Sui volti degli altri Coltivatori apparvero espressioni di sconcerto alla vista del triste destino della vecchia donna. Serrarono le mandibole.


All'improvviso, si poté udire un boato. L'area che circondava la bocca del volto gigante crollò all'istante e ne emerse una figura nera e indistinta.


La figura era accompagnata da delle risate, che riecheggiarono nella Grotta dell'Immortale.


“Patriarca Affidabilità!”. L'eco della risata tuonò e la Grotta dell'Immortale vibrò. I Coltivatori sconcertati sputarono sangue.


Nell'oscurità, si poteva vedere Patriarca Affidabilità. Il suo corpo era emaciato, quasi nulla più di pelle e ossa, come se fosse appena riemerso dalla tomba. I suoi occhi erano offuscati e oscuri, eppure sembravano pervasi di ferocia e potere.


Sopra di loro, le nuvole si fecero torbide e attorno al corpo di Patriarca Affidabilità cominciarono a propagarsi delle onde. Sembrava che lui si trovasse in cima al mondo. Il suo potere, la sua arroganza e la sua sete di sangue instillarono terrore nei cuori degli altri Coltivatori.


“Patriarca Affidabilità...”. Il vecchio con il volto rosso della Setta del Vento Gelido impallidì all'istante e il suo corpo tremò. Era un Coltivatore alla Formazione del Nucleo, ma davanti a Patriarca Affidabilità era impotente come un grillo. L'unica ragione per cui aveva osato venire in questo luogo per le Sacre Scritture dello Spirito Sublime era perché Lord Rivelazione aveva profetizzato che il Patriarca fosse debole, in punto di morte. Tuttavia, in questo momento Patriarca Affidabilità sembrava tutto fuorché debole.


“Rivelazione, le cose tra noi non sono ancora sistemate!” disse, girandosi e correndo verso l'uscita. Le altre persone con lui si mossero per seguirlo, uno dopo l'altro. I loro corpi si trasformarono in raggi prismatici quando schizzarono via.


Meng Hao rimase là sotto a fissarli, con i pugni chiusi.


Patriarca Affidabilità rise e fu pervaso da eccitazione e brama di sangue. Il suo corpo vibrò e in un istante si trovò a fluttuare a mezz'aria. Agitò le mani con un movimento discendente e un boato riempì l'aria. Una forte pressione premette verso il basso, il vecchio con la faccia rossa e i suoi seguaci sputarono sangue. Caddero al suolo, con i corpi non più sotto il loro controllo.


Il corpo di Patriarca Affidabilità vibrò ancora e in seguito si ritrovò davanti al vecchio. Le sue pupille si restrinsero per lo sconcerto quando improvvisamente il corpo di Patriarca Affidabilità si unì al suo.


Un grido raccapricciante risuonò, che portò le teste degli spettatori a intorpidirsi.


Il corpo del vecchio rosso in volto iniziò ad avvizzirsi. I suoi capelli caddero nel momento in cui la sua carne e il suo sangue si prosciugarono. Comparve un'oscurità che sembrava in grado di consumare tutto il suo sangue e tutta la sua vita. In un batter d'occhio, lo aveva completamente inghiottito.


La sua pelle diventò sottile come un foglio di carta e le ossa iniziarono a sgretolarsi. Presto, l’intero corpo era diventato una nuvola di sangue, che poi si fuse in un'altra figura; Patriarca Affidabilità. Solo che ora non era più tanto scarno quanto era stato qualche momento prima. La sua figura era più rimpolpata e emanava una lieve aura di morte. Era come se parte delle sue forze vitali fossero state ripristinate. Tra le mani teneva il Nucleo misto tricolore del vecchio arrossato. Scosse la sua manica e questo arrivò dritto nella seconda lampada ad olio.


“La Grande Arte della Vita Demoniaca!”


“È la leggendaria Grande Arte della Vita Demoniaca! Vita senza fine! La Grande Arte della Vita Demoniaca che può rubare corpi e spiriti!”. Un brusio di voci risuonò. Quando i restanti Coltivatori alla Formazione del Nucleo e i Coltivatori tremanti alla Stabilità della Consistenza videro la scena spiegarsi, sui loro volti fecero capolino sguardi di disperazione.


“Questa è magia Demoniaca della Setta del Sigillo del Demone, prima che il nome della Setta cambiasse!”. Uno sguardo strano balenò attraverso gli occhi di Lord Rivelazione.


Meng Hao guardò il tutto stupito. Era la seconda volta che sentiva parlare della Setta del Sigillo del Demone. La prima era stata dalla bocca di Shangguan Xiu. All'epoca, Meng Hao non ci aveva prestato troppa attenzione. Come poteva credere a ciò che aveva detto Shangguan Xiu? Se davvero Meng Hao avesse dei legami con un nome così prestigioso, come poteva avere così tanti nemici nello Stato di Zhao?


Allora, Meng Hao aveva memorizzato il nome, con l'intento di ottenere maggiori conferme più avanti.


Ora, dopo aver visto gli eventi scioccanti di qualche momento prima, aveva sentito ancora una volta il nome. Attualmente, le parole “Setta del Sigillo del Demone” sembravano fluttuare nella sua testa.


Ripensò alle voci che aveva sentito quando si trovava nella Setta. Si diceva che mille anni fa la Setta dell'Affidabilità fosse conosciuta con un nome diverso. Tuttavia, nessuno aveva mai citato il nome originale. Ora che ci pensava, gli era sembrato che il nome fosse un tabù all'interno della Setta.


Pensò alle bestie Demoniache sulla montagna nera al di fuori della Setta. Poi pensò al Mare del Nord e divenne ancora più confuso. Quando per la prima volta si era imbattuto nel Mare del Nord, perché lo aveva aiutato?


Sebbene non avesse compreso tutto appieno, per lo meno ora stava ottenendo un minimo di conoscenza in più.


“La Setta del Sigillo del Demone...”. Meng Hao fece un respiro profondo, pensando alla magia Demoniaca che Shangguan Xiu aveva utilizzato e allo spaventoso potere esploso dal Monte Daqing.


“Se Shangguan Xiu avesse raggiunto la Stabilità della Consistenza, la forza della sua magia Demoniaca sarebbe stata estremamente potente...”. Il suo cuore cominciò a battere all'impazzata quando si rese conto che come membro della Fazione Interna della Setta dell'Affidabilità, era anche... un discepolo della Fazione Interna dell'antica Setta del Sigillo del Demone!


Una nuova domanda si fece largo nella mente di Meng Hao. “Perché Patriarca Affidabilità aveva cambiato il nome della Setta?”


Mentre Meng Hao considerava tutti questi elementi, il massacro sopra di lui continuò. Il corpo di Patriarca Affidabilità si era trasformato in una nube ardente che riempiva l'aria. Dalle urla che riecheggiavano, si capì che per i Coltivatori alla Stabilità della Consistenza fosse impossibile scappare. Uno dopo l'altro, i loro corpi ebbero degli spasmi e iniziarono a prosciugarsi. La loro forza vitale venne risucchiata fino a quando ne rimasero solo delle ossa, che a loro volta si ridussero in polvere. Ogni filamento di forza vitale si diresse verso Patriarca Affidabilità.


Nemmeno gli ultimi cinque Coltivatori alla Formazione del Nucleo riuscirono a fuggire. Sotto gli ordini di Lord Rivelazione, produssero vari oggetti magici e prepararono delle tecniche magiche, lanciando tutto contro Patriarca Affidabilità in un ultimo disperato tentativo di sconfiggerlo.


I quattro Coltivatori alla Stabilità della Consistenza della Setta del Vento Gelido erano morti miseramente, i loro corpi ridotti a poco più che polvere. I loro omologhi della Setta della Corrente Tortuosa e della Setta della Sera Eretta fecero la stessa fine. Queste erano persone che avrebbero potuto scuotere il mondo della Coltivazione dello Stato di Zhao con il solo battere di un piede. Eppure qui, erano deboli come dei bambini.


Una testa in parte intatta rotolò fino a fermarsi davanti ai piedi di Meng Hao. Il suo volto impallidì. Il massacro sanguinario stava facendo palpitare il suo cuore. Guardando in basso verso la testa, riconobbe il viso dell'esperto alla Stabilità della Consistenza che aveva tentato di ucciderlo un anno prima nella Setta dell'Affidabilità. Un'aura candida si diffuse dalla testa. In pochi istanti, questa si dissolse in sangue, che penetrò nel terreno.


Proprio in quell'istante, un grido terrorizzato si levò da uno degli Eccentrici alla Formazione del Nucleo della Setta della Corrente Tortuosa. Il suo corpo iniziò a decomporsi. Continuò ad urlare mentre si prosciugava. Prima ancora che fosse morto, un terzo Nucleo misto tricolore volò fino ad arrivare nella terza lampada, che in quel momento cominciò a ardere vivacemente.


Da questo momento, il corpo di Patriarca Affidabilità non era più emaciato e avvizzito. Al contrario, era un uomo di mezza età.


I lunghi capelli si allungarono quasi per tutta la sua alta figura. Emanava un'aria solenne, che lo faceva sembrare estremamente potente. Malgrado ciò, sepolta nelle profondità di quel potere, c'era un'aura Demoniaca.


Tuttavia, sul suo petto c'erano ancora delle zone avvizzite, così come su alcune parti del volto e del resto del corpo. Lì, la carne sembrava contorcersi e agitarsi; era chiaro che non si fosse ancora ripreso del tutto.


“Posso già usare il pieno potere della mia Anima Nascente,” disse con un sorriso. Unito alla sua pelle che si contorceva, guarita in parte, il sorriso era completamente agghiacciante. Erano rimaste quattro persone a osservare tutto questo. Escluso Lord Rivelazione, i loro volti erano dissanguati. Uno di loro sollevò una mano tremante. Stringeva un contenitore di giada, che lui spezzò. Immediatamente, il suo corpo cominciò a diventare sfuocato; sembrava che stesse cercando di teletrasportarsi.


Al contempo, uno dei Coltivatori alla Formazione del Nucleo della Setta della Corrente Tortuosa batté velocemente in ritirata. All'improvviso, un fuoco vivo divampò dai suoi piedi, che in seguito fasciò il suo corpo e lo avvolse. Sembrò tramutarsi in un pilastro di luce ardente quando scattò via.


L'altra persona, un Maestro della Setta del Vento Gelido, di colpo sembrò ringiovanire. Il suo volto, inizialmente ricoperto di rughe, ora all'improvviso appariva di mezza età. Con l'aura spaventosa, fece tre passi, durante i quali si trasformò in un raggio di luce.
                                


                                



