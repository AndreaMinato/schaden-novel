---
weight: 822
title: Capitolo 822 - Da oggi in poi, chiamatemi Li'l Hai!
pubDate: 2025-03-17T11:17:34.995Z
tags:
    - issth
---


Da un lato, gli occhi di Sun Hai erano spalancati per lo stupore mentre osservava Meng Hao ficcare Li Ling'er dentro la borsa da trasporto. Gli attacchi che aveva appena visto lo avevano lasciato con la nuca formicolante.


“Questo ragazzo possiede soltanto una di quelle coltivazioni locali e aborigene, ma come... come può essere così potente!?!?”


Nello stesso istante, un ruggito di rabbia si levò da più lontano. La voce apparteneva a Fan Dong'er, la quale era seguita da un grande gruppo di persone.


Il corpo di Meng Hao tremolò mentre, ancora una volta, metteva Sun Hai dentro la sua borsa da trasporto. Il suo secondo vero sé si mutò nella sua ombra, quindi si lanciò lontano.


La lampada accesa fluttuante sopra la sua testa lasciò andare una debole luce mentre Meng Hao procedeva in avanti. Pulì il sangue dalla bocca, quindi recuperò alcuni elisir medicinali da utilizzare. I suoi occhi scintillarono di un bagliore brillante mentre il raggio del qi della spada volava giù verso un picco di montagna lì vicino, dove poteva essere visto il contorno di una singola persona.


Si trattava di Zhao Yifan, separato da Meng Hao da una vallata montagnosa. Lo spazio aereo dell'area era ristretto, ed era così incapace di volare direttamente oltre. Tuttavia, il suo qi della spada poteva tagliare attraverso l'aria e la sua incredibile energia provocò enormi increspature che si diffusero in tutte le direzioni mentre discendeva su Meng Hao. Per tutti quelli cui fu visibile, lo trovarono completamente sconvolgente.


Meng Hao volse lo sguardo verso il qi della spada in arrivo, e non poté fare a meno di ricordare le nove forme della spada che suo padre gli aveva insegnato. Nonostante il qi in arrivo non fosse nulla se comparato a quello di suo padre, poteva comunque vedere alcune somiglianze riguardanti il Dao della spada dentro di esso.


I suoi occhi scintillarono di uno strano bagliore mentre prendeva un respiro profondo, quindi estese la gamba destra. Il corpo si piegò come un arco e, nella sua mente, poteva visualizzare la tecnica di respirazione che suo padre gli aveva trasmesso. In quel momento, le increspature a più livelli si diffusero e il suolo sembrò ridursi.


Mentre respirava, sembrava come se tutta l'energia nell'intera zona venisse assorbita dentro di lui. Si sentirono suoni scoppiettanti e, sebbene non tenesse una spada in mano... comparvero frammenti di spada sparsi!


Meng Hao percepì il suo corpo come se fosse sul punto di esplodere. Sapeva che il prossimo movimento sarebbe stato quello del l piede destro in avanti, e che questo avrebbe dovuto essere eseguito insieme ad un potente soffio di vento. Sfortunatamente per lui, non era in grado di eseguire il movimento nella maniera appropriata. Il suo corpo era già al limite, carico di un incredibile - ed effettivamente eccessivo - potere.


Decise quindi di non proseguire nel movimento e, invece, alzò velocemente il braccio nel cielo come una freccia. Immediatamente tutti i peli sul suo corpo si rizzarono e l'energia incredibile dentro di lui, insieme al potere della sua base di coltivazione, esplose.


I rombi riempirono l'aria mentre gli astanti vedevano comparire un qi della spada sulla montagna su cui si trovava Meng Hao: sebbene non fosse a fuoco, era comunque in grado di insorgere e di incontrare il qi della spada in arrivo, appartenente a Zhao Yifan.


Urla di sorpresa si levarono immediatamente sulle montagne.


“Il Dao della spada!”


“Cosa?! Lui… lui sa usare anche il Qi della spada!?!?”


“La spada!? Solo le persone con un cuore benevolo possono coltivare quel Dao. Questo ragazzo è estremamente spudorato! Com'è possibile per lui utilizzare il Dao della spada!?”


L'aria fu riempita da boati mentre i qi della spada si scontravano l'uno contro l'altro. Luci brillanti e risplendenti lampeggiarono, illuminando l'intera area.


Sulla montagna opposta a Meng Hao, Zhao Yifan stava lì tremante. Sebbene non fosse ferito, era eccitato. I suoi occhi scintillarono più che mai con il desiderio di combattere.


“Sei tu…. Sei tu la mola che lucida la mia lama!!”


Zhixiang era lontano e quando vide ciò che stava accadendo, la sua bocca delicata si spalancò per lo shock. Più cose imparava su Meng Hao, più enigmatico le sembrava. In effetti, sembrava essere completamente diverso dal Meng Hao che ricordava.


“Com'è possibile che… sia cambiato così tanto!?” pensò, senza respiro. Fu a quel punto che la voce irata di Fan Dong'er si alzò echeggiando più lontano.


“Meng Hao, ti ucciderò!” strillò come se fosse sul punto di impazzire. Il cadavere di donna fluttuava dietro di lei come un'ombra. Durante il giorno non era così terribile. Era spaventoso, ma almeno non faceva nessun rumore….


Tuttavia, durante la notte... i capelli del cadavere fluttuavano e i suoi occhi scintillavano di una strana luce; iniziava con pianti sommessi, singhiozzi terribili che penetravano profondamente nell'anima di Fan Dong'er. Quando si sedeva a meditare, il pianto la trascinava fuori dalla trance.


La Sacra Terra del Monte Sole e il Clan Song in particolare volevano uccidere Meng Hao. Tuttavia, erano preoccupati perché aveva preso i loro Giovani Signori in prigionia e non erano sicuri che fossero vivi o morti. Di conseguenza, era con grande preoccupazione e intenzione di uccidere che perseguivano Meng Hao.


I tre membri del Clan Fang si lanciarono alla ricerca in tre direzioni. Fang Donghan era tenebroso e raramente faceva mosse in pubblico. In effetti, molte persone in realtà lo trascuravano. Tuttavia, se non fosse stato per l'inumano Wei Fang, il sole splendente del Clan Fang sarebbe effettivamente stato Fang Donghan.


Fang Yunyi non vedeva nulla di inusuale nel qi della spada di Meng Hao e per quanto riguarda Fang Xiangshan era così concentrata sulla sua coltivazione che non prestava abbastanza attenzione al mondo esterno. Se non fosse stato per il Patriarca, che le aveva fatto la richiesta, non si sarebbe mai recata qui. Tuttavia, sebbene non avesse sensazioni negative verso Meng Hao, nemmeno aveva una buona impressione.


Tuttavia, Fang Donghan al momento stava fissando Meng Hao mentre spariva nella montagna e la sua mente ronzava. Lui... lui riconosceva quella mossa della spada! Era una misteriosa magia Daoista riportata negli antichi registri del clan Fang. La Sacra Spada della Recisione!


In tutto il clan Fang, l'unica persona che aveva acquisito la Sacra Spada della Recisione e forgiato il suo stesso Dao, era Fang Xiufeng!


“Meng Hao…. Quel ragazzino di tanti anni fa che adesso dovrebbe essere il mio cugino più vecchio…. Era il nipote più vecchio della mia generazione…. Il suo nome era Fang Hao!


“Fang Hao. Meng Hao….” Fang Donghan prese un respiro profondo e i suoi occhi scintillarono limpidi.


Nel tempo che impiegarono a correre sulla montagna dove Meng Hao era appena stato visto, ormai era già fuggito.


Tuttavia, il Clan Li non ci mise molto ad accorgersi che la loro Sacra Figlia Li Ling’er… era scomparsa.


E, presto, anche le persone della Chiesa dell'Imperatore Immortale avrebbero capito che anche il loro Prescelto era svanito….


Dopo aver ricontrollato, erano arrivati alla conclusione che Li Ling'er e Sun Hai erano effettivamente scomparsi. Ovviamente... la persona responsabile di questo era molto probabilmente Meng Hao!


“Cieli! Taiyang Zi, Song Luodan, Li Ling’er, e Sun Hai sono stati tutti imprigionati da Meng Hao!”


“E non dimentichiamoci di Fan Dong’er. Sebbene non sia imprigionata, si trova in una posizione molto peggiore di quanto sia mai stata.”


“Questo Meng Hao… desidera sfidare i Cieli!”


Poche altre parole furono dette per il resto della notte. C'erano molte persone che cercavano Meng Hao ma la catena montuosa era semplicemente troppo grande. Le varie sette e clan usarono addirittura anche alcuni poteri segreti a loro disposizione ma, poiché non potevano utilizzare il volo, non furono in grado di trovare Meng Hao.


Misteriosamente, le restrizioni nello spazio aereo non diminuirono quando il tempio sparì, anzi, divennero ancora più intense e coprirono un'area ancora più grande.


Presto venne l'alba. Meng Hao stava sotto un antico albero, gli occhi che mandavano bagliori. Dopo aver riposato per alcune ore, le sue energie erano completamente recuperate e stava per continuare quando improvvisamente decise di colpire la sua borsa da trasporto e recuperare Li Ling'er e Sun Hai.


Le loro basi di coltivazione erano sigillate, perciò Li Ling'er poté solo scoccare un'occhiata paralizzante a Meng Hao. I suoi capelli erano un disastro e stava digrignando i denti: non c'era più traccia del suo orgoglio distaccato in quel momento.


Sun Hai era tremante e, quando vide che Meng Hao stava per afferrarlo per i capelli, immediatamente si lamentò: "Scriverò la cambiale!”


Non osava opporsi oltre a Meng Hao. I suoi vestiti erano ormai completamente a pezzi e la sua carne era un insieme di graffi e ferite. Come se non bastasse, aveva visto con i suoi occhi lo scontro con Li Ling'er e aveva deciso immediatamente di arrendersi.


“Perché non lo hai detto prima!?” disse Meng Hao, sorridendo felice. Recuperò immediatamente carta e penna, che passò a Sun Hai, il quale sospirò e quindi iniziò a scrivere un enorme importo. Guardò cupo Meng Hao, e giurò a se stesso che se fosse sopravvissuto a questo calvario, non avrebbe mai dimenticato il volto di Meng Hao.


Dopo essersi preso cura di Sun Hai, Meng Hao si voltò quindi verso Li Ling'er per guardarla. Lei lo fissava furiosamente, cosa che gli fece schiarire la gola.


“Non mi guardare a quel modo,” disse. “Sono veramente sposato, e mia moglie è molto più carina di te.” Così dicendo, lanciò un'occhiata dentro alla borsa da trasporto di Li Ling'er e immediatamente i suoi occhi si illuminarono.


“Voi Prescelti… siete… disgustosamente ricchi!!” Prese un respiro profondo mentre lanciava occhiate alle grandi quantità di pietre dello spirito nella borsa da trasporto. C'erano anche elisir medicinali rari e una scatola di giada.


Nella scatola di giada c'era una spada corta color oro scuro, sopra la quale era affisso un talismano magico.


La pressione che trasudava era paragonabile alla pietra solare che aveva acquisito in precedenza. Era sicuramente un oggetto molto prezioso!


La spada era qualcosa che richiedeva una preparazione avanzata per essere impugnata: l'incredibile potere di Meng Hao aveva messo Li Ling'er in una posizione svantaggiata tale che non aveva nemmeno avuto modo di pensare che poteva usarla.


“Devo proprio dirlo, penso che avrò bisogno di prendere questa spada,” disse, schiarendosi la gola. Le fiamme sembrarono uscire dagli occhi di Li Ling'er. Meng Hao mise via la borsa da trasporto, quindi allungò la mano e la mise tra le vesti di lei; dopo aver cercato per un attimo la estrasse con un contenitore di giada e alcuni altri oggetti misti.


Lì accanto, Sun Hai guardavano con occhi spalancati, sentendosi un poco geloso di Meng Hao.


Il volto di Li Ling'er divenne di un rosso brillante, il suo intento assassino e la rabbia bruciarono ancora più intensi. Mentre Meng Hao le toglieva tutti gli oggetti, il suo corpo lampeggiò improvvisamente. Inaspettatamente, aveva accesso ancora ad un poco della sua base di coltivazione. Si appoggiò di lato, quindi raggiunse la lampada di bronzo. Si mosse con la velocità del fulmine dopo aver atteso pazientemente questo unico momento per fare la sua mossa. Quando la sua mano si chiuse sulla lampada, la fiamma diminuì come se fosse sul punto di spegnersi.


“Ma che giovinetta paziente,” disse Meng Hao freddamente. Quindi alzò la sua mano destra e la colpì con il palmo aperto sul posteriore.


Si sentì il suono di uno schiaffo, e Li Ling'er lanciò uno strillo pietoso. Il suo intero corpo si intorpidì e crollò al suolo dolorante, completamente incapace di allungarsi e toccare l'antica lampada di bronzo. Il suo volto impallidì e i sudori freddi cominciarono a colarle dalla fronte. Meng Hao l'aveva colpita... con troppa cattiveria In effetti, dal punto di vista di Sun Hai, era ovvio che… le natiche di Li Ling'er erano ora irregolari….


“Sei stata cattiva,” disse triste Meng Hao. Alzò la mano destra in aria e, ancora una volta, mentre Sun Hai guardava sconvolto….


SCIAF!


La mente di Sun Hai si svuotò quando si rese conto che la parte posteriore di Li Ling'er... era stata colpita di nuovo.


Li Ling'er era così dolorante che le lacrime scendevano dal suo viso e non poteva vedere chiaramente. In qualche modo, questo la rendeva ancora più bella in modo che le persone si sarebbero innamorate di lei. Meng Hao sembrava sorridesse, ma i suoi occhi erano perfettamente calmi. Dopo tutto quello che aveva sperimentato nella sua vita, semplicemente non era il tipo di persona che si sarebbe mossa facilmente per questo genere di cose..


Dopo aver sigillato profondamente Li Ling'er, la rimise dentro la borsa da trasporto, quindi guardò Sun Hai.


“Vediamo, tu sei il Compagno Daoista Sun, giusto?”


Sun Hai iniziò a tremare mentre capì che Meng Hao lo stava fissando. Il suo cuore tremò, e mise un'espressione aggrottata sul volto..


“Fratello Anziano Meng, non mi sono ancora presentato. Nel futuro, potrete chiamarmi semplicemente Li'l [1] Hai….


“Fratello Anziano Meng, sapete, dal momento in cui vi ho visto per la prima volta fuori dal tempio, potevo già dire che siete un drago tra gli uomini, un Figlio del Dao tra i Prescelti, un prodigio tra i Figli del Dao! I vostri occhi sono come due mari di stelle, e dal momento in cui vi ho visto, la mia stima per voi è stata marchiata a fuoco nei recessi della mia anima!


“A dire il vero io, Lil'Hai, non posso essere più che grato per le coscienziose istruzioni che mi avete impartito in questi giorni passati. Questa gratitudine è impressa nel mio stesso cuore, e ne riempie ogni suo angolo e fessura. Ogni angolo della mia anima è traboccante di rispetto per voi, signore!”


Meng Hao lo guardò a bocca aperta.


“Per favore,” ripeté Sun Hai scuro in viso, “Da oggi in poi, chiamatemi Li'l Hai!”




NOTE:


1. Nota del gruppo di traduzione: Li'l è una contrazione informale, addirittura amichevole del termine Little “Piccolo”. In questo discorso, Sun Hai lusinga Meng Hao e, dopo una bella leccata di cu...ehm, gli consente di chiamarlo in maniera informale Little Hai, piccolo Hai. Dopo aver a lungo valutato le possibili scelte di traduzione, vale a dire “Piccolo Hai”, “Cumpà Hai”, “Zi' Hai” (contrazione di zio) “Mini Hai” “Fratè Hai” e chi più ne ha più ne metta... abbiamo deciso che non rendevano giustizia al significato originale. Li'l Hai sembra molto più un nomignolo, e abbiamo quindi preferito lasciarlo così.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                        


                                



