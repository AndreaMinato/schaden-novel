---
weight: 824
title: Capitolo 824 - Distruggendo l'Imboscata
pubDate: 2025-03-17T11:17:34.995Z
tags:
    - issth
---


Si trattava di un'imboscata mortale, Meng Hao non ebbe nemmeno il tempo di tirare fuori Li Ling'er e gli altri dalla sua borsa da trasporto per usarli come ostaggi. Il potere precipitò su di lui da tutti i lati e, comunque, Fan Dong'er e Zhao Yifan non si sarebbero trattenuti dall'attaccarlo nemmeno con gli ostaggi.


Nel tempo che una scintilla impiega a saltare da una pietra di felce, un minaccioso, freddo bagliore comparve negli occhi di Meng Hao e si fermò sul posto. Prese un respiro profondo quindi estese la sua mano destra, dentro la quale c'era la pietra solare che aveva acquisito. Infinite onde calde e accecanti esplosero in tutte le direzioni.


Risuonarono dei suoni rombanti e tutto venne distorto mentre le increspature si diffondevano. I due vecchi Protettori del Dao si fermarono sul posto e gli occhi Di Zhao Yifan trasudarono un bagliore penetrante. In un battito di ciglia, mutò nella forma di una spada grande, che tagliò verso Meng Hao.


Nello stesso momento, la luce della pietra stellare di Fan Dong'er si levò per resistere alla pietra solare di Meng Hao.


Una semplice pietra solare non sarebbe stata in grado di fare nulla per fermare l'attacco combinato dei quattro esperti. Tutto ciò che poteva fare era fermarli per un istante. Tuttavia, Meng Hao usò quel momento di tempo per ruotare su se stesso, trasformandosi in un raggio di luce prismatico che scattò verso Fan Dong'er.


Si mosse a incredibile velocità e, mentre si avvicinava, riapparve il suo Idolo del Dharma che attaccò. In un battito di ciglia, aveva scambiato svariate mosse con Fan Dong'er. Meng Hao era scosso, il sangue spillava dalla sua bocca, ma non osò arretrare. Un bagliore malvagio apparve nei suoi occhi e improvvisamente alzò la gamba in un calcio che risuonò nell'aria come un ciclone. Si sentì una serie di scoppi e il volto di Fan Dong'er sbiancò. Meng Hao era molto diverso nei suoi confronti, ora: attaccava senza pietà, consumato da una sanguinaria ferocia.


Fan Dong'er fece un incantesimo a due mani e un'enorme conchiglia apparve dietro di lei. Mentre il suono emesso dalla conchiglia, un sussurro vibrante, riempiva l'aria, Meng Hao richiamò il suo artiglio bestiale. Apparve l'immagine di un gatto nero e uno stridio penetrante riempì l'aria verso Fan Dong'er.


Si sentì uno schiocco e l'immagine del gatto nero venne distrutta. Tuttavia, anche la conchiglia tremò, quindi esplose. Fan Dong'er sbuffò fredda, gesticolò per un altro incantesimo a due mani, quindi spinse in avanti. I pezzi infranti della conchiglia volarono in aria in un ciclone che si lanciò verso Meng Hao.


Fan Dong'er arretrò rapidamente, quindi si trovò faccia a faccia con il secondo vero sé di Meng Hao.


La sua espressione divenne ancora più malefica. Dietro di lui c'era il mostruoso Qi della spada di Zhao Yifan. L'intenzione di uccidere dei due vecchi Protettori del Dao era più intensa che mai mentre si affrettavano verso di lui. Le increspature della pietra solare di Meng Hao erano ormai incapaci di fermarli.


Meng Hao urlò mentre si affidava alla straordinaria forza del suo corpo carnale per sbattere la testa contro il ciclone in arrivo, costituito dai frammenti di conchiglia. Si mutò in un roc dorato che si mosse alla velocità del fulmine per schiantarsi dentro al ciclone. Riuscì ad uscirne dall'altro lato, ferito e sanguinante, e prima che Zhao Yifan o gli altri due Protettori del Dao potessero avvicinarsi, si scagliò velocemente verso Fan Dong'er!


Il volto di lei sbiancò. Non avrebbe mai immaginato che quel Meng Hao fosse così malefico. Nei loro incontri precedenti, lei lo aveva preso come uno senza vergogna, e niente di più. Tuttavia, in questa battaglia, poteva percepire una spietatezza senza precedenti nella sua persona.


Questa spietatezza non era qualcosa che potevano possedere le persone normali. Era qualcosa acquisito dagli eventi che le persone normali non avrebbero mai potuto sperimentare, e dava luogo ad un incredibile potere.


Gli occhi di Meng Hao lampeggiarono di intenzione di uccidere. Le ali del roc dorato si allargarono mentre si scagliava verso Fan Dong'er. Risuonarono suoni rombanti mentre lei contrattaccava frettolosamente. Uno scoppio e il sangue spruzzo dalla bocca di Fan Dong'er. Arretrò immediatamente, gli occhi carichi di odio mentre spezzava la pietra stellare che teneva in mano!


La pietra andò in frantumi, provocando infinite luci stellari che si diffusero e avvolsero Meng Hao. In un istante, era stato immobilizzato.


Proprio a causa di quella pausa, il qi della spada in arrivo da Zhao Yifan... tagliò verso Meng Hao.


Tremò mentre la spada apriva un profondo squarcio sanguinolento sulla sua schiena, mostrando anche le ossa. Se non fosse stato per il suo potente corpo carnale e per le increspature della pietra solare che indebolivano tutto ciò che le attraversava, quella spada lo avrebbe completamente tagliato in due!


Meng Hao sputò sangue. Nello stesso momento in cui era stato tagliato, i due vecchi Protettori del Dao si avvicinarono da entrambi i lati. Abilità divine e tecniche magiche si schiantarono direttamente su di lui.


Un enorme scoppio e altro sangue spruzzò dalla bocca di Meng Hao. Per fortuna era ben preparato: una catena montuosa si materializzò intorno a lui, insieme alle Perle Bianca e Nera. La pietra solare era ormai indebolita, ma Meng Hao non era morto. Tuttavia, fu spedito via ruotando su se stesso, come un aquilone dal filo spezzato in balia del vento.


“MUORI!” urlò Fan Dong'er, tremolando mentre lo caricava. Un senso divino apparve intorno a lei, insieme a svariati ruggenti draghi marini che si lanciarono verso Meng Hao.


L'espressione di Zhao Yifan era calma, quasi leggermente disapprovante. Per quanto riguarda i due vecchi Protettori del Dao, si avvicinarono a Meng Hao con sorrisi glaciali, chiaramente intenzionati ad tagliarlo sul posto.


La vista di Meng Hao era sfocata, e la lampada di bronzo sopra la sua testa era fioca, sembrava stesse sul punto si estinguersi. Quando se ne accorse, sorrise freddamente.


“Secondo vero sé... Volontà diabolica, tornate!!” Quando pronunciò queste parole, il cielo e la terra iniziarono a rombare. L'aria si contorse mentre il suo secondo vero sé chiudeva gli occhi. Immediatamente, una nebbia nera iniziò a fuoriuscire da occhi, orecchie e bocca.


Inaspettatamente, si trasformò in un'enorme testa che irradiò un indescrivibile desiderio omicida mentre si scagliava in avanti. Questo era il Costrutto Demoniaco di Meng Hao, formato dal desiderio omicida che lo aveva portato ad uccidere infiniti nemici.


Quando era entrato nella Ricerca del Dao, lo aveva reciso e fuso con il suo secondo vero sé, convinto che non ne avrebbe mai avuto bisogno di nuovo. La volontà Diabolica lo rendeva molto più potente, sebbene le conseguenze sarebbero state immense!


Era persino possibile che la volontà Diabolica lo influenzasse a livello mentale. In questo momento critico, fu senza esitazioni che prese un respiro profondo, facendo muovere la nebbia nera verso di lui.


Si mosse a velocità incredibile, fondendosi rapidamente con lui. Immediatamente apparvero vene nere su tutta la sua pelle. Nello stesso momento, un'aura omicida senza precedenti esplose da lui.


Quella era l'aura di un Diavolo!


Era l'aura di un omicida!


Era il precedente picco di Meng Hao!


Un'infinità di spiriti lo circondarono improvvisamente, feroci e selvaggi mentre emettevano ululati senza suoni. Questi erano i fantasmi di tutte le persone che Meng Hao aveva trucidato.


Tutta la zona divenne improvvisamente ed incredibilmente fredda, con fiocchi di neve nera ondeggianti.


I capelli di Meng Hao svolazzarono intorno a lui mentre la sua energia si innalzava. Una fredda spietatezza apparve nei suoi occhi e improvvisamente sembrò essere il dio della morte!


Fan Dong'er iniziò a tremare, gli occhi spalancati dallo stupore.


“Chi è questo ragazzo?” pensò. “Per far apparire una simile aura omicida così all'improvviso, significa che... quante persone ha ucciso? Soltanto un potente esperto che ha oltrepassato montagne di cadaveri e nuotato lungo mari di sangue può avere una Diabolica aura omicida come questa!”


Gli occhi di Zhao Yifan brillarono intensamente ancora una volta.


I due Protettori del Dao lo fissavano sconvolti, ma attaccarono senza esitazione, il loro intento assassino ancora più forte di prima.


Mentre si avvicinavano, Meng Hao guardò improvvisamente in alto. Quindi, iniziò a ridere. Il vortice della Grande Magia del Demone di Sangue apparve, facendo avvizzire alberi e vegetazione presenti nella zona.


L'energia di Meng Hao si stava ancora impennando e, quando i suoi quatto nemici si avvicinarono, si alzò in piedi e fece un passo avanti. Estese la mano destra usando l'Ottava Maledizione del Sigillo del Demone al pieno potere.


RUMBLE!


L'Ottava Maledizione si unì all'aura omicida e alla volontà Diabolica dentro di lui. Un esplosivo potere fece scuotere ogni cosa mentre un qi Demoniaco costrinse gli altri quattro coltivatori a fermarsi sul posto.


Meng Hao fece un altro passo, quindi si ritrovò di fronte a Fan Dong'er. Alzò la mano destra e la colpì con un pugno nello stomaco, facendole sputare sangue. Tre contenitori di giada che aveva addosso si infransero rumorosamente, sostituendosi a lei nella morte.


Il volto di Meng Hao era freddo e senza ombra di pietà quando allungò improvvisamente la mano destra per afferrare il braccio di Fan Dong'er. Lo torse violentemente, si sentì un orribile suono di strappo quando Fan Dong'er, con gli occhi carichi di determinazione, lasciò che le staccasse il braccio mentre si allontanava alla massima velocità.


In quel momento, Meng Hao alzò la mano, tenendo la pietra solare.


“Spezzati!” disse, la voce roca. La pietra solare si frantumò, quindi esplose, provocando un'ondata di calore che fluttuò in tutte le direzioni, avvolgendo immediatamente Zhao Yifan.


Il suo intero corpo bruciò avvolto nelle fiamme, si lasciò andare ad un grugnito soffocato, quindi si lanciò indietro alla massima velocità sputando sangue.


Nello stesso istante, Meng Hao portò a colpire un terzo pugno, il quale atterrò sul Protettore del Dao di Li Ling'er. Sostenuto dal pieno potere della volontà Diabolica, il suo colpo fece tossire sangue al vecchio. Si piegò indebolito, un'espressione stupita sul volto.


In quel momento, sembrava che Meng Hao avesse preso in prestito il potere del Costrutto Demoniaco per andare temporaneamente oltre il picco del potere della Sfera dello Spirito.


Non sferrò un quarto colpo perché la sua vista aveva iniziato a sfocarsi. Poteva aver richiamato la sua volontà Diabolica ma, se fosse passato troppo tempo, gli effetti sarebbero stati irreversibili. Fu a quel punto che qualcuno apparve lontano.


“Non avvicinarti!!” urlò Fan Dong'er, l'espressione del viso tremolante. L'aspetto più importante della loro imboscata era stato impedire a Meng hao di usare la sua abilità con il Calderone di Fulmini. In aggiunta all'uso della pietra stellare per impedirglielo, era molto importante che non ci fosse nessuno nella zona con cui lui potesse scambiarsi di posto.


Questa era una cosa semplice da capire per chiunque, e il motivo per cui solo quattro persone lo stavano attaccando, mentre tutti gli altri aspettavano più lontano, fuori dal campo visivo di Meng Hao.


Mentre la figura udiva le parole di Fan Dong'er, si lanciò indietro alla massima velocità. Tuttavia, gli occhi di Meng Hao lampeggiarono mentre osservava la figura lontana: improvvisamente apparve il Calderone dei Fulmini nella sua mano. L'elettricità danzò e usò la Trasposizione dello Spostamento della Forma sulla figura lontana.


Nell'istante in cui si scambiarono di posto, Meng Hao udì una voce parlagli all'orecchio.


“Fratello Anziano Meng, chi ha immaginato che saresti passato di qui è Ji Yin.”


Meng Hao ignorò la voce, come se nemmeno avesse sentito le parole che erano state pronunciate. I suoi occhi erano oscuri, come se non fosse nemmeno cosciente. Tuttavia, un quasi impercettibile lampo apparve nei suoi occhi quando realizzò che la persona con cui si era scambiato di posto non era altri che Fang Donghan!


Dopo essersi scambiato con lui, Meng Hao era libero dall'imboscata. L'elettricità danzò mentre guardava verso la folla di persone sconvolte ormai lontane.


Cercò velocemente un altro bersaglio con cui scambiarsi. Per tutto il tempo in cui sarebbe riuscito ad avvistare qualcuno, poteva scambiarsi di posto e non sarebbe più finito in un'imboscata come era successo.


A causa dell'uso ripetuto della Trasposizione dello Spostamento della Forma, il suo corpo era al limite del collasso e il suo strato Eterno si era messo in moto. Tuttavia, poiché si stava ancora riprendendo dal suo recente esaurimento, non era in grado di fornire un'alta velocità di rigenerazione fino a quando non fosse stato a pieno regime. E, questo, necessitava di tempo.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter




                                



