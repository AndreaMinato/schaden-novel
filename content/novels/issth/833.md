---
weight: 833
title: Capitolo 833 - Una Truffa di Seduzione Amatoriale!
pubDate: 2025-03-17T11:17:34.997Z
tags:
    - issth
---


Meng Hao si voltò a guardare Fang Xiangshan e in quell’istante, lei estrasse una bottiglia dilapidata dalla sua borsa da trasporto.


“Cugino, questo è qualcosa che ho trovato nella catena montuosa, contiene la musica di un Dao…”


Si sentiva il cuore pugnalato dal dolore, ma considerando il destino di Fang Yunyi a cui aveva appena assistito, non osò fare nulla a parte consegnare la bottiglia. Questo era specialmente vero considerando tutto quello che aveva detto in presenza dei genitori di Meng Hao. Quando ci ripensò, il suo scalpo si intorpidì.


Allo stesso modo, come poteva Meng Hao dimenticare tutte le parole velenose che gli aveva rivolto solo alcuni momenti prima? Si allungò e prese la bottiglia, la guardò, poi la rilanciò a Fang Xingshan. La bottiglia gli era familiare; ce n’erano molte dello stesso genere all’interno del Tempio dell’Antico Rito Daoista Immortale.


Nonostante avesse la musica di un Dao all’interno, questo era causato solo dal fatto di essersi trovata all’interno del tempio per così tanto tempo.


Ignorando Fang Xiangshan, Meng Hao si girò e si trasformò in un raggio di luce che si allontanò. Quando finalmente scomparve, i tre Protettori Dao sospirarono e poi aiutarono a rialzarsi l’infortunato Fang Yunyi, poi accompagnarono lui e la terrorizzata Fang Xiangshan lontano.


Diversi giorni passarono in un lampo. Durante questo tempo, Meng Hao aveva viaggiato in giro per le Terre Orientali, per la maggior parte nell’area intorno le montagne del Tempio dell’Antico Rito Daoista Immortale. Non rivelò le sue fattezze o la sua aura, ma invece le celò con il cappello di bamboo.


Per i vestiti invece, tirò fuori una lunga veste che apparteneva a Sun Hai della Chiesa dell’Imperatore Immortale. Girovagava per l’area lentamente, aspettando.


Aspettando… quei due dannati banditi!


“Come osano rubarmi gli affari!” pensò, la sua espressione tetra, Meng Hao stava rimuginando da tempo sui due misteriosi banditi che avevano rubato tutti gli oggetti che gli appartenevano di diritto.


“A meno che non mi sbagli, so esattamente quali bastardi hanno orchestrato questo scherzetto spudorato!” Sbuffò freddamente mentre si sollevava a mezz’aria.


“Quei due bastardi sono scappati durante il combattimento contro il Decimo Patriarca del Clan Wang e non hanno osato mostrare le loro facce da allora. Questa volta, li rintraccerò sicuramente!” Per qualche ragione, Meng Hao era convinto che non c’era nessun altro a parte la gelatina di carne e il pappagallo che fossero in grado di compiere qualcosa che gli potesse causare un danno economico così grande.


“Anche se, quei due bastardi non sono così forti. Come sono riusciti a derubare così tanti Prescelti?” Meng Hao era molto curioso riguardo questa cosa, era l’unica che non riusciva a capire.


“Sono incappati in una sottospecie di buona fortuna?” pensò sospettoso. Continuò a volare attraverso l’aria vicino la catena montuosa. Passarono tre giorni, fino a che finalmente, incappò in una delle città fortificate delle Terre Orientali. La osservò, poi lentamente e deliberatamente volò in giro per la città per poi finalmente allontanarsi.


Quello che non notò fu che in una locanda della città, due paia di occhi stavano sbirciando di nascosto verso di lui.


Due uomini corpulenti, alti e robusti, sedevano ad un tavolo mentre ingurgitavano alcol e mandavano giù bocconi di carne. Uno di loro sedeva a gambe incrociate su una sedia, l’altro era accovacciato vicino al tavolo. Apparentemente, erano le uniche posizioni in cui i due si trovavano comodi.


Ancora più strano, l’uomo corpulento che sedeva a gambe incrociate beveva alcol a grandi boccate e ingurgitava enormi quantità di cibo con ogni morso. L’altro uomo invece, lui… picchiettava il suo cibo come avrebbe fatto un uccello.


“Hai visto?” disse l’uomo-uccello. Sbatté le palpebre e poi una luce vispa apparve nei suoi occhi mentre guardava Meng Hao sparire lontano.


“Huh?” disse l’altro uomo. Chiuse e riaprì gli occhi, guardando in su verso la figura di Meng Hao che arretrava.


“Idiota!” disse l’uomo-uccello, colpendo con un forte schiaffo la testa dell’altro uomo. “Stupido! Sviluppa un po’ di cervello!! Il Quinto Signore ti ha scarrozzato in giro per anni ormai! Come puoi essere ancora così stupido!?!?”


“Che diavolo?!” ruggì il grosso uomo, il cibo schizzò dalla sua bocca, rivelando una danzante elettricità al suo interno. “Sei Immorale! Sei svergognato! Questo non va bene! Ti convertirò!!”


“Calmati,” disse l’uomo-uccello rassicurando se stesso. “Ascoltami, hai visto quel tipo con il cappello di bamboo? Stava nascondendo la sua aura. Quel cappello è sicuramente un qualche tipo di tesoro!”


“Tesoro!?” disse il grosso uomo, i suoi occhi si illuminarono.


“Esatto. Decisamente un tesoro. Basandomi sulla mia esperienza, le persone che trasportano tesori del genere sono in genere delle mammolette. Sono praticamente agnelli che aspettano di andare al mattatoio!


“Abbi fede nel Quinto Signore; quel tizio è sicuramente un bersaglio facile! Per di più, la sua base di coltivazione probabilmente non è troppo alta, ma penso che la sua borsa da trasporto sia molto profonda. Hai visto i suoi vestiti? Non troppo tempo fa, abbiamo rapinato un tipo che indossava gli stessi identici vestiti.


“Più importante di qualsiasi cosa, non vuole chiaramente essere riconosciuto dalle altre persone. Questo indica che ha dei segreti! Segreti, ti dico!” L’uomo-uccello stava diventando sempre più eccitato.


“Segreti!” esclamò il grosso uomo, i suoi occhi luccicavano brillanti.


“Con dei segreti del genere e una debole base di coltivazione, con aggiunta una borsa da trasporto ben farcita… è sicuramente pronto e maturo per la raccolta. Tra l’altro, una singola occhiata e si capisce che è il tipo di persona che sa come vestirsi bene. È l’obbiettivo perfetto per noi. Fidati, se riusciamo a ripulirlo, allora saremo in grado di vivere in completo conforto.” L’uomo uccello era ancor più eccitato di prima.


Gli occhi del grosso uomo luccicavano brillantemente, ma poi esitò.


“Ma abbiamo fallito così tante altre volte e ci hanno persino quasi catturati. Specialmente negli ultimi giorni. Ogni volta che usi le SUE fattezze, finiamo per essere rincorsi da tutti… Aspetta, non è mica un bullo?”


“Hai capito bene!” disse l’uomo-uccello annuendo. “Ovvio che è un bullo. Non potrebbe essere niente altro che quello! Ascolta, ci riusciremo sicuramente questa volta, abbi solo fede nel Quinto Signore. Tutte le altre volte erano semplici sviste. Quei Prescelti se ne sono tutti andati, quindi le uniche persone rimaste devono essere bersagli facili.”


“Raddrizzarlo!” disse il grosso uomo. Strinse la mascella e annuì con la testa. “Cacchio, il Terzo Signore lo raddrizzerà!”


“Aspetta, lascia l’organizzazione al Quinto Signore. Una persona come quella, hmm… C’è un ottanta o novanta percento di possibilità che sia un donnaiolo. Okay, non possiamo usare la stessa tattica che abbiamo usato precedentemente. Questa volta, utilizzeremo direttamente il piano #9. Veloce, trasformati in una ragazza sexy.”


“#9? Qual è il 9? Come osi ridicolizzare il Terzo Signore!!” il grosso uomo disse infuriato.


“Uh…#3! Piano #3!!” replicò l’uomo-uccello.


“Ebbene, perché non l’hai detto subito? D’accordo, a chi dovrei somigliare?”


“Chiunque, non ha importanza, a patto che sia sexy e seducente. Dai, muoviti, dobbiamo andare!”


“Sexy e seducente?” Il grosso uomo pensò per un momento e poi uno scoppiettio risuonò mentre cambiava forma. Adesso era una donna, con curve sensuali e completamente seducente, con un bellissimo, incantevole viso e occhi che penetravano cuore e anima.


Se Meng Hao fosse stato qui, avrebbe potuto immediatamente riconoscere la figura della… Demonessa Zhixiang.


“Troppi vestiti!” disse l’uomo-uccello. “Dai, meno vestiti!”


Pop!


Il grosso uomo cambiò di nuovo.


“Adesso stai mostrando troppo! I-i-idiota! Come puoi anche pensare di andare in giro in quel modo!?!”


Dopo sette o otto aggiustamenti, l’uomo-uccello fu soddisfatto e scortò il grosso uomo fuori dalla porta.


Il grosso uomo con le fattezze di Zhixiang indossava vestiti estremamente succinti, e si sentiva completamente indignato da questo. Per ripicca, iniziò a infilarsi le dita nel naso e a fare lunghi passi come farebbe un uomo mentre camminavano per strada, facendo andare su tutte le furie l’uomo-uccello. Altri aggiustamenti vennero fatti.


Meng Hao aveva appena lasciato la città. Sotto il cappello di bamboo, era accigliato. Dopo aver viaggiato per l’area intorno alla montagna per tutti questi giorni, non aveva ancora incrociato i due bastardi che stava cercando.


“Possibile che se ne siano andati?” pensò. “Oppure hanno percepito la mia aura?” Improvvisamente, la sua faccia tremò e si voltò di scatto. Lì, a mezz’aria non troppo lontano, una donna gli si stava avvicinando. Un’espressione ansiosa poteva essere vista sulla sua faccia, come se fosse inseguita.


Nell’istante in cui la donna apparve, La mascella di Meng Hao si spalancò incredulo.


Questa donna non era altri che Zhixiang, che era ovviamente il grosso uomo camuffato.


Indossava vestiti succinti e profumava come una brezza primaverile. Possedeva fascino seducente e grazia e aveva uno sguardo provocante, occhi che sembravano poter incantare chiunque li guardasse. Molte persone i cui occhi si fossero posati su di lei avrebbero scoperto che i loro cuori avevano iniziato inconsciamente a martellare.


Mentre sorpassava Meng Hao, lo guardò e sorrise timidamente. Poi si affrettò via. Tuttavia, prima di essersi allontanata troppo, si girò e lo guardò di nuovo, come se fosse stata attratta da lui in qualche modo. Gli diede un’incantevole, allettante occhiata, poi si girò e si incamminò, le sue curve ondulavano con delicatezza. La vista posteriore della sua figura snella era abbastanza da causare palpitazione a qualsiasi uomo.


Meng Hao rimase a bocca aperta.


‘Zhixiang’ non ne era per niente felice e stava rimuginando a quanto ovvie le sue mosse fossero state e tuttavia il bersaglio non aveva dato alcuna risposta. Invece, era semplicemente rimasto a bocca aperta. Alla fine, ‘Zhixiang’ sputò intenzionalmente una boccata di sangue.


La sua faccia era pallida, mentre tremava sul posto.


“Compagno Daoista, salvami!” pianse, guardando indietro verso Meng Hao.


Gli occhi di Meng Hao erano spalancati mentre esaminava ‘Zhixiang’. Poi, un virtualmente impercettibile sorriso apparve nei suoi occhi. Sorridendo, si avvicinò.


“Con me presente,” disse, “non hai nulla da temere. Compagna Daoista.”


“Qualcuno mi sta inseguendo,” disse ‘Zhixiang’ lievemente, la sua voce alquanto debole eppure ancora più allettante di prima. “Mentre scappavo, sono stata ferita. Compagno Daoista, se puoi accompagnarmi alla mia caverna dell'Immortale, ti sarò decisamente molto riconoscente…”


Internamente, Meng Hao stava ridendo sonoramente e rifletteva su quanto apparisse finta questa messa in scena, ma comunque sorrideva come prima e annuì immediatamente. Poi, volò nell’aria con la donna. I due si affrettarono tra le montagne, verso una caverna dell'Immortale. La donna gli fece segno di seguirla all’interno.


A questo punto, gli occhi di Meng Hao si restrinsero. La caverna sembrava straordinaria. La formazione di incantesimo all’esterno irradiava una sensazione di pericolo e tenendo conto della sua base di coltivazione, Meng Hao sapeva che anche per lui sarebbe stato difficile evadere da essa.


Dopo aver messo piede nella caverna, la donna sospirò e poi si fermò e si girò verso Meng Hao sorridendo in modo affascinante.


“Tante grazie, Compagno Daoista,” disse lei, intenzionalmente avvicinandosi a lui. “Ti dispiacerebbe essere il mio Protettore del Dharma qui? Dopo che le mie ferite saranno guarite, ripagherò decisamente la tua gentilezza.”


“Certo, nessun problema!” disse Meng Hao, sopprimendo un conato di vomito. Indietreggiò di alcuni passi.


L’uomo camuffato si accigliò. Le cose non stavano andando secondo i piani e adesso non sapeva cosa fare. In fretta sbatté il suo piede per terra, gesto che istantaneamente mandò una notifica segreta all’uomo-uccello.


Dopo alcuni attimi di tempo, la porta della caverna dell'Immortale venne aperta con un tonfo e un’aura mostruosa esplose, lasciando Meng Hao alquanto scioccato. Un uomo emerse, indossava una veste nera, era di bell’aspetto. Emanava persino l’aura di uno scolaro.


“Quindi, sei tornata, moglie!” disse il giovane uomo, ridendo. Tuttavia, quando vide Meng hao e ‘Zhixiang’, si fermò di scatto e poi spalancò gli occhi.


“Sgualdrina! S-stai seriamente commettendo adulterio qui!?!?” La faccia del giovane uomo si distorse per la rabbia e la sua aura esplose di potenza. Cieli e terra si oscurarono e tutto iniziò a tremare sembrando sul punto di esplodere. La porta della caverna esplose e la scioccante formazione di incantesimo che Meng Hao aveva visto collassò in pezzi.


Una terrificante aura esplose, eccedeva enormemente il Reame Spirituale. Era incredibilmente potente, facendola sembrare come la discesa di un Immortale. L’intera area fu immediatamente bloccata, facendo apparire un’intensa sensazione di crisi imminente nel cuore di Meng Hao.


Sembrava come se l’uomo di fonte a lui avesse un’aura che poteva facilmente decidere della sua vita o morte.


“Marito, questo è solo un malinteso…” disse ‘Zhixiang’.


“Un malinteso il mio culo! Togliti di torno! Dato che siamo marito e moglie, non ti ucciderò quest’oggi. Tuttavia, questo tuo drudo farà meglio a ricompensarmi! Non mi interessa da quale setta proviene, quando colui chiamato Meng vuole qualcuno morto, chi osa salvarlo!?”


Gli occhi di Meng Hao tremarono mentre guardava il giovane uomo e una strana espressione apparve sul suo viso.


Questo giovane uomo sembrava… esattamente come Meng Hao stesso!


Ovviamente, Meng Hao indossava il cappello di bamboo, il quale cambiava le sue fattezze in modo che nessuno potesse riconoscerlo.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



