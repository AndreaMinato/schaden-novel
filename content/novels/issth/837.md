---
weight: 8370
title: Capitolo 837 – Sbagliare? Farò Comunque Come ho Detto!
pubDate: 2025-03-17T11:17:34.998Z
tags:
    - issth
---


Ai piedi di ognuno c'era una montagna che era la loro Montagna della Corroborazione del Dao. Una persona 人, una montagna 山, questo... era un Immortale 仙!


Otto persone, otto Immortali, volavano attraverso l'aria.


La Tribolazione del vero Immortale non era qualcosa che poteva eventualmente svanire. No, poteva solo crescere sempre più intensamente fino a che, alla fine, sarebbe stata abbastanza forte per distruggere qualsiasi Coltivatore della Sfera dello Spirito. Persino i Coltivatori della Sfera Immortale o di quella Antica... sarebbero stati distrutti di fronte a quel livello di potenza!


La chiave per trascendere la tribolazione era attaccare la Porta dell'Immortalità!


Solo aprendola con la forza si poteva disperdere la tribolazione e trascendere con successo.


Quasi nello stesso istante in cui il Demone degli Elisir e gli altri otto cominciavano ad alzarsi in volo con le loro rispettive montagne, la nebbia Immortale in alto si agitò e otto saette sfrecciarono verso il basso. Ogni lampo era spesso quanto un braccio e si muoveva con una velocità incredibile. Questi contenevano abbastanza potere per eradicare facilmente qualsiasi normale esperto al picco della Ricerca del Dao.


Risuonò un boato enorme dalla direzione di ognuno degli otto Coltivatori. Il terreno tremò e il cielo si rimescolò con violenza. Oggetti magici vennero utilizzati e vennero scatenate le abilità divine. Tutti e otto i Coltivatori ruggirono e si aprirono la strada attraverso i fulmini mentre continuavano verso la Porta dell'Immortalità.


Gli occhi di Meng Hao luccicavano mentre levitava a mezz'aria. Poteva affermare chiaramente che degli otto fulmini, quello del suo maestro era alquanto diverso dagli altri.


Quel fulmine in particolare sembrava possedere intelligenza e personalità. Sebbene inizialmente sembrasse simile, a un più attento esame, era chiaramente diverso.


“Quella è la saetta principale, mentre le altre sette sono ausiliarie!” pensò. “Giusto, mio padre ha menzionato che il destino del vero Immortale di questo corso vitale appartiene al mio maestro. Considerando il livello della base di Coltivazione di mio padre e la sua vasta esperienza, non avrebbe mai detto una cosa del genere per caso.


“Dimostra che il destino Immortale di questo corso vitale ha selezionato il maestro. Perciò, la saetta principale cerca lui. Tuttavia, gli altri possono ancora agguantare la posizione principale e prendere il suo posto!” L'istinto omicida si agitò negli occhi di Meng Hao. Aveva sperimentato molte cose nel tempo passato come Coltivatore e aveva da tempo sviluppato una personalità decisa e senza di pietà.


Non conosceva queste sette persone, ma dato che stavano per combattere il suo maestro per il destino del vero Immortale, questo li rendeva suoi nemici.


Sbuffò freddamente e l'intento omicida luccicò nei suoi occhi. Si alzò in volo e si mosse in direzione di uno degli uomini anziani, facendo circolare il Qi Immortale che esisteva dentro di lui mentre si preparava a un attacco esplosivo.


Su a mezz'aria, il Demone degli Elisir stava caricando verso la Porta dell'Immortalità assieme agli altri sette Coltivatori.


“Hao'er, stai indietro!” gridò in tono serio. “Il tuo maestro combatterà da solo per il destino Immortale. Trattieniti!” Ovviamente era anche preoccupato che, considerando l'attuale stato di Meng Hao, partecipare a questa Tribolazione Immortale potesse avere un'influenza su di lui in futuro. Perciò gli ordinò di trattenersi.


Meng Hao si fermò sul posto. Poteva percepire l'urgenza e la preoccupazione nelle parole del suo maestro e non voleva causargli nessuna distrazione. Perciò, serrò la mascella e cessò la sua carica. Tuttavia, l'ottanta percento del potere di un vero Immortale montò in modo esplosivo. Istantaneamente, il vento sferzò e i sette anziani che stavano per contendersi il destino Immortale tremarono.


“Ascoltate, voi sette!” disse con gli occhi che luccicavano. “Fate del vostro meglio per lottare con il mio maestro e io non interferirò. Ma se uno qualsiasi di voi tenterà un trucco qualsiasi, non biasimatemi perché attaccherò.


“E mettiamo in chiaro un'altra cosa. Anche se doveste avere successo nell'ottenere il destino Immortale... beh, io ho ucciso alcuni falsi Immortali e... mi prudono le mani nel voler tentare di ucciderne uno vero.” La prima affermazione era intimidatoria, la seconda una palese minaccia. Il suo obiettivo era di seminare il caos nel cuore dei sette contendenti, in modo da distrarli completamente dal loro cammino per la lotta per l'Immortalità.


Immediatamente, due tra i sette parlarono con voci fredde e sinistre.


“Il destino Immortale sta scendendo sul Pianeta Paradiso Meridionale, chiunque sia nato qui è qualificato a combattere per esso. Cosa diavolo ti da il diritto di dire qualcosa del genere!?”


“Hmph! Stai giocando col fuoco, ragazzino! Il destino Immortale è una fortuna e chiunque può prenderlo! Se oserai interferire, allora combatterai contro la Porta dell'Immortalità. Sono anche curioso di sapere perché diavolo pensi di poter interferire con il destino Immortale!”


Chiaramente, queste due persone erano state in meditazione solitaria fin troppo e non avevano idea di cosa fosse successo recentemente nel mondo esterno. L'unica ragione per cui erano emersi era a causa del destino Immortale e non avevano idea di chi fosse Meng Hao. Degli altri sette, quattro erano delle Terre Orientali e non dissero alcunché.


“Cosa diavolo mi da il diritto?” disse Meng Hao, agitando la manica. “Cosa ne dite di mio padre, che sta impedendo alla gente proveniente da tutta la Nona Montagna e il Nono Mare di fare ritorno al Paradiso Meridionale per aiutare la progenie che vi aveva piantato!


“Cosa ne dite del fatto che se riuscissero a tornare, voi non avreste nessuna possibilità di combattere per il destino Immortale!


“Cosa ne dite del fatto che il Dominio Meridionale è la mia casa!


“A chi importa di tutto ciò?” rispose uno tra i sette anziani. “Il destino Immortale è di fronte a noi e noi abbiamo tutti l'occasione di ottenerlo. Il tuo maestro ha aspettato per molto tempo, ma così abbiamo fatto noi. Anche se rubassimo il destino Immortale, cosa ci sarebbe di sbagliato?”


Il volto di Meng Hao si rabbuiò. Guardando verso i sette, continuò: “Hai ragione, non c'è nulla di sbagliato in questo. Errore mio. Tuttavia, anche se sono in errore, farò esattamente ciò che ho detto.”


Il vecchio che aveva appena parlato non rispose. Non solo potevano percepire le enormi onde generate dalla grande battaglia che stava venendo combattuta nel cielo stellato, potevano anche percepire la determinazione nelle parole di Meng Hao.


Rumble!


Discese una seconda scarica di fulmini. I boati risuonarono mentre il Demone degli Elisir e gli altri venivano scossi e si fermavano. Poi si materializzò una terza scarica che colpì come delle spade volanti. I tuoni riempirono l'aria mentre il Demone degli Elisir e gli altri sfoderavano abilità divine e oggetti magici. Nonostante questo, il sangue spruzzò dalle loro bocche.


Tuttavia, continuarono a spingere verso la Porta dell'Immortalità. Per quando discese la sesta scarica di fulmini, erano lì. Arrivarono quasi allo stesso tempo e cominciarono immediatamente a rilasciare attacchi contro la Porta stessa.


Rimbombarono dei boati enormi, eppure il Demone degli Elisir e gli altri, nonostante scatenassero il pieno potere delle loro basi di Coltivazione, non riuscivano a muovere la porta nemmeno un pochino. Non si aprì nemmeno di una fessura, cosa che fece iniziare a battere più forte i cuori degli otto.


In basso, il volto di Meng Hao era ansioso.


Altre ondate di fulmini crepitarono verso il basso e il cielo si rimestò quando cadde la nona ondata. Queste saette erano spesse come secchi per l'acqua e al loro interno si potevano scorgere dei draghi delle alluvioni illusori. Non appena comparvero, lampeggiarono selvaggiamente dei colori e una pressione enorme premette dall'alto. Il drago delle alluvioni che sfrecciò verso il Demone degli Elisir aveva un lungo corno ed era chiaramente diverso dagli altri sette.


I boati che riverberarono fecero tremare la terra e mandarono in frantumi l'aria. Il Demone degli Elisir tossì sangue e gli oggetti magici che stava usando collassarono a pezzi. Tremò e arretrò di alcuni passi. Per quanto riguardava gli altri sette, anche loro tossirono sangue. Tuttavia, sembravano aver preso meno danno di lui; strinsero i denti e ripresero i loro attacchi contro la Porta dell'Immortalità.


Eppure, la porta ancora non si muoveva!


Fu a questo punto che il Demone degli Elisir sollevò il capo e ruggì. Il Qi Immortale turbinò attorno al suo corpo, quasi come se fosse in fiamme. Sotto di lui, la statua del Reverendo Viola dell'Est era anch'essa avvolta dalle fiamme e i suoi occhi splendevano di una luce vivida.


Sembrava quasi che la statua stesse prendendo vita. Riguardo il Demone degli Elisir, lui stava in piedi sulla statua, eseguendo un incantesimo a due mani. Poi indicò la Porta dell'Immortalità, istantaneamente, la statua tremò e, portando con sé il Demone degli Elisir, volò dritto attraverso i fulmini per apparire direttamente davanti alla Porta. Poi, la statua strinse la mano destra in un pugno e colpì la porta.


Anche il Demone degli Elisir strinse la mano a pugno e colpì.


Questa era l'unione di due vite di Coltivazione, coagulate in un singolo colpo!


Il colpo in arrivo dalla statua del Reverendo Viola dell'Est sembrava quasi provenire da diecimila anni nel passato, aveva viaggiato attraverso il tempo per apparire qui per unirsi al potere della sua seconda vita e creare una forza indescrivibile.


“Immortalità!” gridò il Demone degli Elisir e la sua voce echeggiò in tutte le direzioni. Gli altri sette Coltivatori furono scossi nel vedere il pugno... schiantarsi dritto contro la superficie dell'enorme Porta dell'Immortalità.


Dei suoni di rottura riempirono l'aria quando la Porta dell'Immortalità... finalmente si mosse! L'attacco combinato del Demone degli Elisir e della statua del Reverendo Viola dell'Est aveva aperto la porta di un piccolo, piccolo spiraglio!


Nell'istante in cui apparve la fessura, il Demone degli Elisir tossì un'enorme boccata di sangue. Sotto di lui, la statua tremò e sembrò quasi come se stesse per andare in pezzi. Tuttavia... in quell'attimo, il Qi Immortale dentro il Demone degli Elisir divenne improvvisamente più denso.


I Fulmini della Tribolazione discesero di nuovo. E riguardo agli altri sette Coltivatori, una saetta discese per ognuno di loro. In contrasto, tre Fulmini della Tribolazione caddero verso il Demone degli Elisir. Vedendo ciò, i volti degli altri sette si agitarono e i loro cuori tremarono.


“Non possiamo lasciare che continui ad attaccare! Dobbiamo ucciderlo!”


“Ha già aperto un pochino la porta! Se continuasse, il destino Immortale apparterrebbe a lui!”


“Fermatelo! Uccidetelo! Il solo modo per noi di continuare a lottare per il destino Immortale e che lui muoia!”


La minaccia di Meng Hao era stata piuttosto efficace prima, ma ora che la ricompensa era chiaramente visibile e chiunque aveva l'occasione di ottenerla, come potevano gli altri sette continuare ad agire razionalmente?


L'intento omicida guizzò nei loro occhi. Avevano praticato la Coltivazione nascondendosi fino a oggi; erano Maestri della loro generazione, questo fece guizzare la determinazione nei loro occhi. Tre in particolare caricarono direttamente verso il Demone degli Elisir.


“Possiede l'aura del destino Immortale su di sé! Chiunque lo uccida strapperà via il destino!”


Mentre i tre chiudevano le distanze con il Demone degli Elisir, discesero anche tre lampi. Del sangue spruzzò dalla sua bocca e il suo volto era pallido; sembrava sul orlo del collasso.


Dalla sua posizione in basso, Meng Hao guardò in su con occhi iniettati di sangue. L'ottanta percento del potere di un vero Immortale esplose. Il suo Idolo del Dharma si materializzò e la sua energia salì vertiginosamente. Baluginò, apparendo di fronte al Demone degli Elisir e tirando un pugno ai tre Coltivatori in avvicinamento.


“Non obbligatemi a uccidervi!” disse e la sua voce echeggiò come un tuono. Questa, sostenuta dall'ottanta percento del potere di un vero Immortale, si trasformò in un attacco distruttivo che si schiantò sui tre uomini. I loro volti si riempirono di stupore all'istante e del sangue spruzzò dalle loro bocche. A uno le braccia esplosero in una nebbiolina si sangue, persino. Echeggiò un grido da far gelare il sangue e un lampo crudele comparve negli occhi del vecchio. Questi cominciarono a colare sangue nero e due raggi di luce nera ne sfrecciarono fuori. I due raggi sembravano capaci di contaminare ogni cosa mentre saettavano verso il Demone degli Elisir.


“Stai cercando di morire!” gridò Meng Hao, il suo corpo si trasformò in qualcosa di simile a un uragano mentre sibilava attraverso l'aria tirando un altro pugno.


Questo pugno scosse il cielo e fece tremare la terra. Il vecchio senza braccia fu semplicemente troppo lento nello schivare di lato. Non ebbe neppure il tempo di estrarre uno degli oggetti magici che aveva preparato in aiuto per trascendere la tribolazione. Alla fin fine, era solo al picco della Ricerca del Dao; nonostante il fatto stesse partecipando alla Tribolazione Immortale, non aveva ancora raggiunto l'Ascensione Immortale.


“Osi interferire con il destino Immortale!” strillò mentre moriva. “Verrai punito!” Poi esplose, distrutto completamente in corpo e spirito.


Meng Hao sbuffò con sprezzo e si voltò. In quell'istante, la nebbia in alto ribollì e si udì un ruggito di rabbia mentre un fulmine, chiaramente diverso da tutti gli altri, cadeva. Questo era cremisi e aprì uno squarcio nell'aria quando sfrecciò verso Meng Hao.


Questa era la punizione!


La punizione per aver interferito con la Tribolazione Immortale!


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
        


                                



