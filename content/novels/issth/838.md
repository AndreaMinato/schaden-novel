---
weight: 838
title: Capitolo 838 – E Così, Anche Tu Sei un Ladro!
pubDate: 2025-03-17T11:17:34.998Z
tags:
    - issth
---


“Hao'er!” gridò ansiosamente il Demone degli Elisir, sul punto di assisterlo.


Meng Hao guardò in alto e prese un lungo e profondo respiro. Al che, il suo Idolo del Dharma venne risucchiato dentro di lui, eseguì un gesto incantato e poi indicò verso i fulmini rossi.


Lampi di colore spazzarono il cielo e la terra; montagne crollarono e il terreno andò in frantumi. Rombi enormi riempirono l'aria mentre Meng Hao veniva scaraventato in basso di diversi passi. Il sangue gocciolò dagli angoli della sua bocca, ma il fulmine rosso svanì.


“Quella era la punizione?” disse, guardando in alto. “Maestro, non preoccupatevi per me. Continuate a colpire la Porta dell'Immortalità. Il vostro apprendista... agirà da vostro Protettore del Dharma!”


Il Demone degli Elisir sapeva che il suo apprendista era potente. Dopotutto, aveva completamente soppresso tutti gli esperti delle Distese del Nord e aveva trasformato più di centomila Coltivatori in rei cittadini. La montagna chiamata Peccato del Nord si ergeva ancora e al suo interno c'erano cinque esperti al picco della Ricerca del Dao, la cui energia spirituale veniva usata per rifornire il Dominio Meridionale.


Il Demone degli Elisir prese un profondo respiro. Vedeva la determinazione negli occhi di Meng Hao, e questo riempiva il suo cuore di tepore. Sorrise, poi la sua espressione divenne risoluta. Il suo corpo guizzò mentre ancora una volta usava il potere di due vite per attaccare la Porta dell'Immortalità.


Il Demone degli Elisir conosceva Meng Hao, ma quando si trattava dei due vecchi rimanenti del gruppo che lo avevano attaccato, questa era la prima volta che lo incontravano. Le loro espressioni si sgretolarono e gli si rizzarono i capelli sulla nuca. Il fulmine rosso che era appena caduto era chiaramente molto più potente di qualsiasi altra saetta che era discesa durante la Tribolazione Immortale. Fossero stati soggetti loro a un tale attacco, sarebbero sicuramente periti.


Eppure, il giovane uomo di fronte a loro lo aveva combattuto direttamente con la sua possanza. Non aveva neppure usato degli oggetti magici e, cosa più importante, l'unico risultato era stato un po' di sangue dalla bocca. Dal loro punto di vista, questo rendeva Meng Hao completamente inumano e fece diventare il loro respiro un ansimo spezzato. Tuttavia non si ritirarono. Se uno non aveva successo nella Tribolazione Immortale, il risultato era la morte.


“Se non farete nulla per interferire con il mio maestro e semplicemente lotterete in modo normale per ottenere il destino Immortale, allora non vi farò nulla” disse Meng Hao. Levitava a mezz'aria, guardando i due uomini che aveva di fronte, così come gli altri quattro che ancora erano vicini.


I sei uomini si scambiarono degli sguardi. Persino i Coltivatori delle vaste Terre Orientali che conoscevano lo status di Meng Hao, ora non se ne curavano.


“Lottate normalmente per ottenere il destino Immortale...? Uccidere il fortunato e prendere il suo destino È il modo normale. Non c'è ritorno ora!”


“Non c'è inimicizia tra noi e tu blocchi la nostra strada per l'Immortalità? Questo ci rende nemici irreconciliabili!”


“Non c'è ritorno! La sconfitta significa la morte! Solo uccidendo costui che possiede due archi vitali possiamo avere una possibilità di raggiungere l'Ascensione Immortale!”


Considerando che i loro cuori erano colmi del desiderio di trascendere la tribolazione, come potevano temere la morte? Intento omicida guizzò negli occhi dei sei uomini mentre reprimevano il loro terrore per Meng Hao e sfrecciavano verso di lui.


Meng Hao rimase lì silenzioso. Voleva bloccare la loro strada e non aveva nessun desiderio di uccidere uno qualsiasi di loro. Tuttavia, quando si trattava del sentiero per l'Immortalità, non c'era giusto o sbagliato. Bloccare il percorso per l'Immortalità li rendeva veramente nemici irreconciliabili.


Meng Hao levitava presso il Demone degli Elisir. Non ergersi in questo modo sarebbe stata la cosa sbagliata da fare. Tuttavia, dalla prospettiva degli altri sei, le azioni di Meng Hao erano un peccato imperdonabile!


“Non c'è inimicizia od odio tra noi” disse Meng Hao con voce profonda. “Forse bloccare la vostra strada per l'Ascensione Immortale e tagliare il vostro sentiero per l'Immortalità... risulterà in del Karma. Se sarà così, farò del mio meglio per accettarlo.” Un lampo gelido si agitò nei suoi occhi.


Mentre i sei uomini chiudevano le distanze, il corpo di Meng Hao baluginò e improvvisamente splendette di una sconfinata luce dorata. Si trasformò in un roc dorato che sfrecciò urlante verso uno dei nemici in avvicinamento.


Da lontano era possibile vedere il roc dorato piombare verso il basso, con artigli abbastanza affilati da tagliare metallo e roccia. Si scontrò con il vecchio, che stava impiegando tutte le abilità divine che poteva evocare, così come degli oggetti magici. Niente di ciò fece differenza. Il divario tra lui e Meng Hao era troppo grande. In pochi brevi respiri, venne ferito gravemente ed era sul punto di morire. Nel momento critico, i suoi occhi si riempirono di follia e improvvisamente allungò la mano destra, al cui interno apparve un contenitore di giada.


Questo pulsava di Qi Immortale ed emanava una sensazione di indicibile pericolo che fece spalancare gli occhi a Meng Hao.


“MUORI!” gridò il vecchio, schiacciando il contenitore di giada. Questo era un oggetto che aveva preparato per usarlo in un momento critico quando avesse dovuto trascendere la tribolazione. Tuttavia, considerando che era stato spinto in un angolo, non esitò a usarlo ora. Un rombo si propagò mentre qualcosa di simile a un sole si materializzava di fronte al vecchio. Sconfinati raggi di luce accecante sfrecciarono fuori dal sole mentre saettava verso Meng Hao.


Lui rimase silenziosamente sul posto. Avrebbe potuto usare il Calderone dei Fulmini e la Trasposizione dello Spostamento della Forma. Tuttavia, per rispetto verso queste persone e la loro lotta per l'Immortalità, non desiderava usare dei trucchi per ucciderli.


Il contenitore scatenò un potere incredibile, tale che persino un falso Immortale ne sarebbe stato sconvolto. Quando Meng Hao era solo al cinquanta percento della forza di un vero Immortale non avrebbe avuto altra scelta se non schivarlo. Ora, però, possedeva l'ottanta percento di quel potere. Non appena il sole cominciò a esplodere, lui sollevò la mano destra, facendo comparire attorno a sé una luce magica. Scattò in avanti, penetrando direttamente dentro il sole. Mentre esplodeva, Meng Hao puntò il dito verso la fronte del vecchio.


Gli occhi dell'uomo si spalancarono per l'incredulità di ciò che stava vedendo. L'oggetto che aveva preparato in modo speciale per assisterlo nel trascendere questa tribolazione inaspettatamente... era incapace di fare alcunché contro questa terrificante figura di fronte a lui.


Sorridendo amaramente, gli occhi dell'anziano iniziarono a diventare fiochi. All'improvviso, però, vi si vide ancora un bagliore, come se, guardando Meng Hao, avesse improvvisamente realizzato qualcosa. I suoi occhi si spalancarono e lui rise sonoramente.


“E così, si scopre che anche tu sei un ladro.”


Si udì un boato quando il sole esplose, ma prima che le onde d'urto potessero perfino iniziare a propagarsi, Meng Hao era di nuovo nella sua posizione originaria. Per quanto riguardava il vecchio uomo, non si riusciva a percepire più nulla della sua aura.


Meng Hao agitò la mano e il corpo dell'uomo iniziò a fluttuare placidamente verso il suolo.


La nebbia Immortale in alto cominciò a tuonare fragorosamente e un fulmine rosso, persino più grande di quello precedente, iniziò improvvisamente a cadere. Si muoveva con una velocità incredibile, non dando quasi a Meng Hao il tempo di reagire.


Si udì un rombo mentre il roc dorato di Meng Hao cadeva a pezzi. Meng Hao stesso riapparve, tossendo una boccata di sangue. Poi prese un profondo respiro e spostò lo sguardo verso un altro dei vecchi in avvicinamento.


Il volto dell'uomo era pallido come un cencio e colmo della massima meraviglia.


“Dopo tutti i miei anni in meditazione solitaria, come può qualcuno di così inumano essere apparso nelle terre del Paradiso Meridionale!” esclamò amaramente. “Ma chi è quest'uomo!? I Fulmini della Tribolazione non riescono a ucciderlo e lui ha già fatto fuori due di noi! Non ditemi che è così che la nostra Tribolazione finirà!?!?” Il vecchio non era disposto a darsi per vinto. I suoi occhi luccicarono con una follia velenosa e, sapendo di non poter né fuggire né nascondersi, colpì la sua borsa da trasporto per estrarne una bottiglia di sangue. Se la portò alle labbra e la consumò per intero, al che la sua energia cominciò improvvisamente a fluire al rovescio. Allo stesso tempo, una nebbia insanguinata cominciò a emergere dalla cima della sua testa.


Il suo volto si contorse e delle vene si gonfiarono sulla sua faccia mentre lui lanciava un ruggito crudele simile a quello di un animale selvaggio.


“Bloccare il mio percorso per l'Immortalità equivale a recidere la mia possibilità di vivere! Se non posso ottenere l'Ascensione Immortale, allora morirò di certo. Perciò... non importa che io muoia per la Tribolazione Immortale o per mano tua. Non c'è differenza!” Con il volto carico di amarezza, il vecchio caricò Meng Hao.


Simultaneamente, si scontrarono dei fulmini, nel mentre i Fulmini della Tribolazione Immortale scendevano uno dopo l'altro. Diventando sempre più forti e scuotendo ogni cosa. Il Demone degli Elisir si avvicinò ancora una volta alla Porta dell'Immortalità. Circondato dai tuoni, concentrò il potere di due vite, preparandosi contro la Tribolazione Immortale e attaccando di nuovo la Porta dell'Immortalità.


Il sangue spruzzò dalla sua bocca e la Porta tremò mentre si apriva ancora un pochino. Tuttavia, fu in questo attimo che i rimanenti quattro uomini scatenarono delle abilità divine e delle tecniche magiche in un attacco diretto contro il Demone degli Elisir.


Era un momento di grave crisi. Il Demone era già gravemente ferito e stava lottando con tutto ciò che aveva. Non solo era obbligato a combattere questi quattro, ma i fulmini continuavano a cadere su tutti loro. Tutto tremava mentre Meng Hao battagliava contro il vecchio simile a una bestia.


L'uomo ruggiva mentre lottava. Non era un avversario per Meng Hao, ma in cuor suo era preparato a morire e non gli importava di difendersi. Attaccò a piena forza, facendo sospirare Meng Hao mentre sollevava la mano destra e utilizzava la Magia Afferra Stelle. Una mano gigante apparve dall'aria e schiacciò il vecchio, il cui corpo venne ridotto in pezzi mentre urlava.


Meng Hao fece del suo meglio per mantenere il suo corpo intatto mentre fluttuava verso il terreno, poi sfrecciò verso i rimanenti quattro che stavano attaccando il Demone degli Elisir. In alto, un terzo fulmine rosso si formò all'interno delle nubi ribollenti. Questa volta, il fulmine conteneva anche dell'oscurità, il che lo rese completamente viola. quando si schiantò su Meng Hao, il suo corpo tremò e lui tossì due boccate di sangue prima di riuscire a continuare ad andare avanti.


Si trasformò in un roc dorato che sfrecciò verso i Coltivatori rimanenti in lotta contro il Demone degli Elisir. Allo stesso tempo, il fulmine scese su quest'ultimo, sangue spruzzò dalla sua bocca e la montagna sotto i suoi piedi sembrò sull'orlo del collasso.


Una luce magica turbinò attorno a Meng Hao mentre chiudeva le distanze, trasformandosi in un ciclone. I rombi riempirono l'aria quando attaccò i quattro uomini, obbligandoli alla ritirata e con il sangue che spruzzava dalle loro bocche. Questi sorrisero amaramente e, allo stesso tempo, il loro desiderio di uccidere crebbe ancora più forte.


“Tutti voi, smettetela di forzarmi la mano!” disse Meng Hao, ergendosi con fermezza di fronte al Demone degli Elisir; il cui volto era pallido e che appariva essere sull'orlo del collasso. Consumò alcuni elisir medicinali e poi attaccò ancora una volta la Porta dell'Immortalità con tutta la forza che riuscì a raccogliere.


La porta tremò e la fessura divenne più ampia e discese altra Tribolazione Immortale.


Il luccichio del bagliore dei fulmini ricoprì la terra e Meng Hao si erse tra il Demone degli Elisir e gli altri quattro Coltivatori, quasi come un'enorme, impercorribile gola!


“Non c'è nessun luogo dove tornare! A meno che non uccidiamo questo Coltivatore con due vite e rubiamo il suo destino, non c'è modo con cui possiamo aprire la porta!”


“La morte giace a destra e a sinistra. La vita esiste solo dritto avanti! Se moriremo, moriremo combattendo!”


“Abbiamo aspettato per questo giorno troppo a lungo. Ora che è qui... sembra sia veramente una tribolazione...” I quattro iniziarono a ridere sonoramente. I loro cuori erano concentrati a battersi per il Dao, un desiderio che non si era attenuato nemmeno ora.


Ridendo, si trasformarono in raggi di luce colorata, bruciando le loro basi di Coltivazione per ottenere l'assoluto apice del potere mentre si lanciavano contro Meng Hao.


La sua espressione era complicata. Silenziosamente, prese un respiro profondo mentre i quattro Coltivatori si avventavano su di lui. Il suo Idolo del Dharma cominciò improvvisamente a espandersi, trasformandosi in un gigante che avanzò verso i quattro vecchi in avvicinamento. Divenne qualcosa di simile a un muro sul quale i quattro si schiantarono.


Rimbombò un enorme boato e ogni cosa tremò mentre un'onda d'urto incredibile si propagava. Tuttavia, a causa dell'Idolo del Dharma, nessuna delle increspature interferì con il Demone degli Elisir.


Questo osservò silenziosamente Meng Hao. Sebbene non disse nulla, era chiaro che ogni cosa che stava succedendo veniva incisa profondamente nella sua anima.


“Se questo semina del Karma” mormorò, “allora rifiuto di permettere al mio apprendista di sostenerlo! Lascia che le loro anime si aggroviglino con la mia per tutte le generazioni a venire!” Detto questo, il suo corpo lampeggiò mentre attaccava di nuovo la Porta dell'Immortalità. La statua sotto i suoi piedi sembrava sull'orlo del collasso e il suo stesso corpo appariva al suo limite. Tuttavia, l'attacco scosse la porta, che ora si aprì ancora più di prima. Allo stesso tempo, però, il Fulmine della Tribolazione stava diventando sempre più forte!


Nel frattempo, i quattro anziani sull'altro lato dell'Idolo del Dharma erano come lampade con poco olio rimasto in loro. Ridendo amaramente, volarono tutti dritto in aria. Non desideravano morire per mano di Meng Hao, ma piuttosto, scelsero di morire a causa della Tribolazione Immortale!


Volarono in alto e la Tribolazione Immortale discese. I boati risuonarono mentre tutti loro venivano distrutti in corpo e anima.


Sebbene Meng Hao non li avesse uccisi lui stesso, loro erano morti a causa sua. Nello stesso momento in cui perirono, la nebbia nel cielo in alto ribollì ed echeggiò qualcosa di simile a un ruggito di rabbia. Enormi quantità di fulmini rossi iniziarono a formarsi assieme, trasformandosi in un mare di saette che sfrecciarono giù verso Meng Hao.


Da lontano, l'enorme quantità di fulmini sembrava come un'enorme mano che desiderava schiacciarlo a morte.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



