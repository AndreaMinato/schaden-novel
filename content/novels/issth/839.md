---
weight: 8390
title: Capitolo 839 – La Vera Immortalità è una Sfida!
pubDate: 2025-03-17T11:17:34.999Z
tags:
    - issth
---


Nonostante il livello della base di Coltivazione di Meng Hao, l'enorme mano di fulmini che stava scendendo gli fece percepire un senso di pericolo imminente. Quasi nello stesso momento in cui cominciava a cadere dal cielo, gli occhi di Meng Hao luccicarono di follia. Alzò la mano e la Grande Magia del Demone di Sangue si erse a piena potenza. I tuoni riempirono l'aria e il suo intero corpo irradiò della luce magica.


In un batter d'occhio, tutta l'esistenza venne illuminata dal bagliore della sua magia.


Allo stesso tempo, il vortice della Grande Magia ruggì come una bestia dei tempi antichi. Tutti i Coltivatori della Setta del Fato Viola videro chiaramente un corno rosso protendersi in mezzo al vortice.


Poi, apparve una testa gigante, la testa di un Demone del Sangue che poi si scagliò dritto verso la scintillante mano di fulmini.


Quando si incontrarono, l'esplosione risultante scosse violentemente tutto il creato. Il corno della testa del Demone di Sangue andò in frantumi, dopodiché, tutta la testa collassò in pezzi. Il vortice color del sangue si infranse, così come l'Idolo del Dharma di Meng Hao.


Riguardo alla mano di fulmini, anch'essa fu scossa. Un dito dopo l'altro collassarono, fino a che ne rimase solo uno che continuò ad affondare spietatamente verso Meng Hao.


Proprio quando era sul punto di schiantarsi su di lui, il corpo di Meng Hao iniziò a splendere di una sconfinata luce dorata. Divenne un roc dorato che sbatté le ali e lo spinse velocemente in lontananza. Mentre il palmo correva dietro di lui inseguendolo, Meng Hao ruotò la sua base di Coltivazione e poi scatenò un'altra abilità divina; indicando direttamente verso il palmo in arrivo.


BOOM!


Si udì un forte schianto e il palmo di fulmini svanì. Il sangue spruzzò dalla bocca di Meng Hao e lui barcollò all'indietro fino a un punto a circa tremila metri di distanza. Dopo aver tossito in successione sette boccate di sangue, finalmente si fermò.


Il suo viso era pallido e il suo corpo era scosso dai tremori. Scintille di elettricità continuavano a danzare attorno al suo corpo e nel mentre aveva perso più di metà del suo Qi e del suo sangue. C'era un'enorme ferita nel suo petto che bruciava di intenso dolore.


Meng Hao strinse i denti e guardò in alto; i suoi occhi splendevano di una luce intensa e sconfinata.


Aveva completamente superato la punizione del Fulmine della Tribolazione!


In questo momento, tutti i Coltivatori del Dominio Meridionale che erano venuti per agire come Protettori del Dharma del Demone degli Elisir vennero lasciati in completo e totale sbigottimento. Quello a cui avevano appena assistito superava tutto ciò che avevano mai visto prima in vita loro.


Avevano l'impulso di correre ad aiutare il Demone degli Elisir nella sua Tribolazione Immortale. Però, l'enorme pressione che premeva su di loro non solo li riempiva di soggezione, ma gli rendeva impossibile anche solo alzarsi in volo.


Potevano solo guardare mentre Meng Hao agiva e la sua grande forza rese solo più profonda l'impressione che avevano di lui.


Nella Setta del Fato Viola, le menti di tutti i discepoli erano scosse. Tutto ciò che Meng Hao stava facendo intensificò ancora più la gratitudine che avevano per lui.


Non fosse stato per la presenza di Meng Hao, il Demone degli Elisir avrebbe comunque potuto evitare la morte durante questa tribolazione. Però sarebbe stato molto più difficile acquisire il destino del vero Immortale. E se avesse fallito... sarebbe morto e la sua anima sarebbe stata dispersa.


Meng Hao si pulì il sangue dalla bocca e guardò su nel cielo. Vide il suo maestro, in piedi sulla statua danneggiata del Reverendo Viola dell'Est, combinare ancora una volta il potere di due vite per colpire la Porta dell'Immortalità.


Una volta, due volte, tre volte...


Colpì la porta ancora e ancora, e questa continuò ad aprirsi sempre di più. Allo stesso tempo, cadevano, con intensità maggiore, altri Fulmini della Tribolazione Immortale. A questo punto, tutti gli oggetti magici del Demone degli Elisir erano in uso e la Tribolazione Immortale aveva raggiunto un livello d'intensità sconvolgente.


La grande formazione magica della Setta del Fato Viola era attivata al suo massimo per aiutare il Demone a combattere contro la Tribolazione Immortale. Tuttavia, questa stava crescendo più intensa e la Porta dell'Immortalità era aperta solo per il quaranta percento! C'era ancora da fare un altro sessanta percento!


“Compagno Daoista Demone degli Elisir, usa questo mio oggetto magico!”


“Anziano, prendi il mio oggetto magico!”


“Demone degli Elisir, questo è un tesoro che ho preparato per aiutarti a trascendere la tribolazione!”


In molti tra la folla in basso tirarono fuori vari oggetti magici. Recisero le loro connessioni con essi e poi li lanciarono su nel cielo.


Gli oggetti magici si trasformarono in innumerevoli raggi di luce brillante che sfrecciarono verso il Demone degli Elisir, per poi turbinargli attorno. Questi erano tutti oggetti di resistenza al fulmine, ed erano tutti estremamente preziosi.


In questo momento non esitarono neppure per un secondo a darli al Demone; il quale tremò e il suo cuore si riempì di riconoscenza. Ora però, non era il tempo per le parole. Prese un respiro profondo, congiunse le mani verso la folla in basso, poi agitò il braccio, facendo emettere un bagliore sconfinato alle centinaia di oggetti magici che si scontravano con la Tribolazione Immortale!


Meng Hao levitava in lontananza, guardando la scena. Anche lui agitò la mano, inviando un oggetto magico, il suo artiglio di bestia. Questo emise una luce penetrante e quando si unì agli altri oggetti attorno al Demone degli Elisir, si trasformò in una luce bizzarra.


Gli occhi di Meng Hao scintillarono per l'aspettativa di poter assistere al suo maestro diventare un vero Immortale.


RUUMMMMBLLEEEE!!


Saetta dopo saetta i Fulmini della Tribolazione Immortale si schiantarono giù senza fine. Presto furono così numerosi che divennero un lago di fulmini. Era quasi come se un buco si fosse aperto nel cielo, e i fulmini cadevano come pioggia in un violento scroscio.


La figura del Demone degli Elisir era sommersa nei fulmini al punto che gli spettatori non riuscivano a vederlo chiaramente. Solo Meng Hao era, a malapena, in grado di scorgerlo.


Le esplosioni contro la Porta dell'Immortalità continuavano. Cinquanta percento. Sessanta percento...


Gli oggetti magici che circondavano il Demone degli Elisir cominciavano ad andare in frantumi. Nell'istante in cui la porta si apri del sessanta percento, persino l'artiglio di bestia di Meng Hao andò in pezzi. Quando tutti gli oggetti magici furono distrutti, il Demone degli Elisir era come una lampada tremolante sul punto di estinguersi. Rise amaramente e alzò lo sguardo sul Fulmine della Tribolazione, poi sulla porta dell'Immortalità, che era aperta solo per il sessanta percento. Poi sospirò.


“La vera Immortalità è davvero una sfida...” disse con la voce colma di dolore. “Una possibilità che viene una volta ogni diecimila anni ed è incredibilmente difficile... Nonostante i migliori sforzi, sono sotto del quaranta percento.” Il cielo rombò e il lago di fulmini gridò. Sembrava ricoprire ogni cosa, carico di potere distruttivo mentre si avventava sul Demone degli Elisir che stava di fronte alla Porta dell'Immortalità.


Tuttavia, a questo punto, gli occhi di Meng Hao luccicarono e lui colpì la sua borsa da trasporto. Apparve la gelatina e Meng Hao la tirò in aria prima che potesse reagire. Questa urlò mentre diventava un raggio di luce prismatica che sfrecciò verso il Demone e la Tribolazione Celeste.


“Maestro, continua a martellare quella porta!” gridò Meng Hao. Non appena la gelatina raggiunse il lago di fulmini, questa lanciò un'imprecazione, dopodiché aprì la bocca. Cominciò a inalare, il lago di fulmini tremò, poi cominciò a muoversi verso la gelatina.


Dalla gelatina risuonarono degli scoppiettii e divenne completamente nera in un battito di ciglia.


“Meng Hao, bastardo, bullo! Sei andato troppo oltre! T-t-tu...! Il Terzo Signore ti convertirà!”


Il Demone degli Elisir tramava, ma non esitò un attimo a colpire la porta con tutta la sua forza. La gelatina continuava a consumare il lago di fulmini e, correntemente, non cadevano altri Fulmini della Tribolazione Immortale. Il Demone si scatenò, combinando le fortune di due archi vitali per forzare la Porta dell'Immortalità ad aprirsi!


Settanta percento...


Ottanta percento!


Quando la porta si aprì dell'ottanta percento, ne fuoriuscì una sconfinata luce Immortale, così come un denso Qi Immortale. Il cielo divenne istantaneamente simile a un paradiso Immortale e l'aria si riempì della musica di grandi Dao oltre al suono delle sacre scritture che venivano cantilenate.


I Coltivatori in basso e i discepoli della Setta del Fato Viola, vennero bagnati dalla luce dell'Immortalità e le loro basi di Coltivazione cominciarono subito a ruotare mentre loro ottenevano un po' di questa fortuna.


Tuttavia, fu in questo momento che la gelatina lanciò uno strillo agonizzante. Tremava e innumerevoli squarci si diffusero sul suo corpo. Sebbene fosse in grado di consumare i Fulmini della Tribolazione Immortale, ne poteva sostenere solo così tanti. Alla fine, urlò e volò via, incapace di reggere oltre.


Il lago di fulmini tuonò di nuovo verso il basso, avviluppando il Demone degli Elisir. Il quale ruggì e fece esplodere la propria base di Coltivazione a piena potenza per resistere. Tutto il suo corpo era scosso violentemente e la statua del Reverendo Viola dell'Est cominciava a collassare.


Meng Hao stava diventando davvero preoccupato. Tuttavia, all'improvviso, gli venne in mente qualcosa che gli fece prendere un profondo respiro. Senza esitazione convocò il suo secondo vero sé, poi estese la mano, indicò e il suo clone cominciò a tremare. I suoi occhi si spensero mentre la sua anima volava fuori dalla cima della sua testa.


Questa era... l'anima di un vero Immortale!


In passato, il Patriarca Demone di Sangue aveva menzionato che quest'anima sarebbe stata stranamente efficace quando venisse trascesa la tribolazione, in particolar modo quando si raggiungeva la vera Ascensione Immortale.


Meng Hao non era sicuro se l'anima del vero Immortale sarebbe stata d'aiuto in questa situazione; non importava come l'avesse contemplata od osservata in passato, non sembrava utile a nulla, ma non avendo altre opzioni, la estrasse personalmente.


Nell'istante in cui emerse l'anima del vero Immortale, tutti i fulmini che stavano colpendo verso il Demone degli Elisir si fermarono all'improvviso dove si trovavano. Poi, lasciarono bruscamente il Demone degli Elisir e sfrecciarono verso Meng Hao, o più precisamente, verso l'anima del vero Immortale.


Quest'anima... in realtà poteva attrarre la Tribolazione Immortale!


I rombi riempirono l'aria quando i fulmini si lanciarono in avanti. Circondarono rapidamente l'anima del vero Immortale, come se questa violasse un qualche decreto Celeste e meritasse di morire in maniera orribile per mano dei fulmini.


Senza fulmini a colpirlo, il Demone degli Elisir, con gli occhi completamente iniettati di sangue, si scatenò. Sia lui che i Protettori del Dharma in basso avevano speso tutte le risorse che potevano. Questo era il momento critico; se non avesse avuto successo ora, il risultato sarebbe stato la morte!


Il Demone ruggì e il suo corpo esplose in fiamme. Stava bruciando la sua forza vitale, così come la statua del Reverendo Viola dell'Est sotto di lui. Questo era il potere della base di Coltivazione di due vite.


Nelle fiamme, il Demone degli Elisir divenne qualcosa di simile a una stella cadente che accelerò verso la Porta dell'Immortalità. L'avrebbe sfondata con tutto il potere della sua forza vitale.


Mentre la Porta veniva aperta ancora di più, un enorme boato risuonò attraverso tutto il Dominio Meridionale e, in effetti, attraverso tutte le terre del Paradiso Meridionale.


Novanta percento!


Si udirono degli enormi boati mentre la statua del Reverendo Viola dell'Est collassava. Il Demone degli Elisir era invecchiato in modo drammatico e appariva come se fosse proprio alla fine della sua vita. Tuttavia, non era disposto ad arrendersi. Ruggendo a pieni polmoni, usò il potere della sua forza vitale per colpire di nuovo la Porta dell'Immortalità, come una falena attratta dalla fiamma.


BOOM!


Il suono sconvolse tutto il Pianeta Paradiso Meridionale e si propagò persino nel cielo stellato, per essere udito da tutte le persone all'esterno che stavano cercando di aprirsi con la forza la strada oltre il padre di Meng Hao.


Quando sentirono il suono, sentirono tutti come se... le loro menti riverberassero per i rintocchi di campane.


La Porta dell'Immortalità... era aperta per il novantacinque percento. Solo un altro poco... e sarebbe stata aperta completamente!


Tuttavia, fu in questo istante che il cielo si agitò e il vento si alzò nella nebbia ribollente!!


Questo era il Vento della Tribolazione dello Sterminio dello Spirito, la seconda fase della tribolazione che giungeva dopo il Fulmine della Tribolazione!


Quando il vento soffiò, il Demone degli Elisir, che era già come una candela tremolante, la cui statua del Reverendo Viola dell'Est era già stata distrutta, cominciò a svanire.


Aveva fallito.


In questo momento, tutte le terre caddero nel silenzio e tutti coloro che stavano guardando la scena provarono ondate di tristezza e di dolore montare nei loro cuori. Il suono dei pianti cominciò ad aleggiare dalla Setta del Fato Viola.


Il corpo del Demone degli Elisir cominciò rapidamente a svanire e dietro di lui, la Porta dell'Immortalità cominciò a scomparire...


Era aperta per il novantacinque percento, con solo un pezzettino rimasto!


Il Demone degli Elisir sospirò. Provava amarezza. Tuttavia, sul suo volto si poteva scorgere la sua riluttanza a dipartire dal mondo. Non desiderava lasciare le persone che conosceva. Non desiderava dire addio al suo apprendista. E neppure desiderava abbandonare il suo Dao. Ma aveva raggiunto la fine.


Voleva dire qualcosa, ma a questo punto non riusciva a parlare. Il suo corpo stava divenendo illusorio e per metà si era già trasformato in cenere ed era stato distrutto. Il resto del suo corpo fisico stava continuando a trasformarsi in cenere; la sua pelle cadeva e lui cominciò a svanire nell'aria.


Poteva solo usare lo sguardo per offrire le sue benedizioni a tutte le persone giù in basso.


Meng Hao tremava e i suoi occhi erano iniettati di sangue. Vedendo che la Porta dell'Immortalità stava scomparendo e che il Demone degli Elisir era sull'orlo della morte, non riuscì a trattenersi e si gettò in avanti.


“Maestro, vengo in aiuto!”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                        


                                



