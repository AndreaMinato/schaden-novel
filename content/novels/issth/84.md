---
weight: 840
title: Capitolo 84 - Meng Hao, Che Cosa Stai Facendo?
pubDate: 2025-03-17T11:17:34.772Z
tags:
    - issth
---


“Patriarca, il discepolo ha affrontato innumerevoli prove e sofferenze per portare quelle persone qui. Non mi interessa se non c'è alcuna ricompensa, ma questo veleno...”. Uno sguardo di indignazione era apparso sul volto di Meng Hao. Ma ancor prima che potesse finire di parlare, la fessura nel terreno si chiuse del tutto. Non c'era traccia nemmeno della sua esistenza. Patriarca Affidabilità non era da nessuna parte e non parlava. Le uniche cose rimaste erano le sette lampade accese e la luce tremolante che proiettavano. I sei Nuclei e l'unica Anima Nascente liberavano degli esili flussi di Qi. Tuttavia i flussi non andavano verso l'alto. Non appena lasciavano la lampada, venivano risucchiati nel terreno.


“Patriarca Affidabilità, mi sono lasciato avvelenare per causa tua. Sei della vecchia generazione e sei un potente esperto. Come può qualcuno potente come te fare una cosa del genere?!”


“Non sono né un esperto né tantomeno potente,” rispose il Patriarca con un leggero colpo di tosse. “Sono sempre stato così fin da giovane. E quella non è una Pietra dello Spirito comune, ragazzo. Solo che la tua base di Coltivazione non è abbastanza alta per essere in grado di capirlo. Aspetta fino a quando non sarai allo stadio della Recisione dello Spirito, allora capirai quanto meraviglioso è quel tesoro”.


“Tu... Patriarca, che cosa succede? Sono finito in molti guai! Perché stai facendo questo!?”. Meng Hao era furibondo. Ma tutto attorno a lui era totalmente in silenzio. Patriarca Affidabilità non disse nulla; infatti, sembrava che stesse ignorando Meng Hao.


“Patriarca, non ho bisogno di altre ricompense. Ho solo bisogno di aiuto per disperdere il veleno. Tu... Patriarca, il Discepolo ha costantemente cercato di pensare a modi con cui portare qui quelle persone per aiutarti a ripristinare la tua base di Coltivazione. Come puoi farmi questo?!?!”.


Meng Hao gridò ancora qualche volta, ma poté vedere come Patriarca Affidabilità non stesse rispondendo. Sebbene fosse solo un semplice allievo, ora era infuriato all'estremo. Era stato ingannato e non poté fare a meno di cominciare a imprecare.


“Patriarca Affidabilità, sei un bastardo!”. Per Meng Hao, dire una cosa del genere mostrava quanto fosse estremamente furioso.


Improvvisamente, si riuscì a sentire la voce di Patriarca Affidabilità. “Ragazzo, chi pensi di insultare? Osi davvero imprecare contro di me? Ti prenderò a schiaffi fino ad ucciderti!”


“Sto insultando te!” rispose Meng Hao con rabbia. “Se vuoi prendermi a schiaffi, allora fai pure! Sono avvelenato, quindi morirò presto lo stesso. Vieni fuori!”.


Patriarca Affidabilità tossì un paio di volte. “Ahhh. Lascia stare, lascia stare. Ho sempre avuto un bel caratteraccio. Hey, sei l'unico erede della Setta dell'Affidabilità. Al momento, siamo le uniche persone in tutta la Setta! Non mi arrabbierò con te. In realtà, molte persone mi hanno insultato negli anni. Non ha molta importanza. Senti, non puoi davvero puntare il dito contro di me. Non posso nemmeno uscire! La mia zona di meditazione isolata è stata sigillata. Potrei uscire solo se tu portassi un altro gruppo di persone. Adesso non potrei aiutarti nemmeno se lo volessi”. Le sue parole si facevano sempre più convincenti mentre parlava. Aveva davvero appena rimesso i sigilli, e se li avesse voluti distruggere ci sarebbero voluti diversi mesi per farlo.


“Bastardo!” disse Meng Hao, comprendendo finalmente come stessero le cose. Poteva solo digrignare i denti e continuare a imprecare. Ma qualsiasi cosa dicesse, Patriarca Affidabilità non rispondeva. Alla fine, cominciò semplicemente a canticchiare una canzoncina. La canzoncina allegra echeggiò all'esterno e alla fine Meng Hao si rese conto che niente di quello che faceva avrebbe portato a un risultato. Quello spudorato di Patriarca Affidabilità non si sarebbe fatto vedere.


Con il viso nero di rabbia, si guardò intorno. Non erano rimaste borse da trasporto degli esperti alla Formazione del Nucleo. Patriarca Affidabilità era ovviamente molto avaro e le aveva prese per sé. Lo sguardo di Meng Hao si posò sulle sette lampade Demoniache. Digrignando i denti, diede un colpo alla sua borsa da trasporto. Dieci spade volanti comparvero e volarono dritte verso le lampade.


Prima ancora che potessero avvicinarsi alle lampade, tuttavia, le spade iniziarono a vibrare e brillare intensamente. Poi si frantumarono in mille pezzi.


Meng Hao andò su tutte le furie. Vedendo il Qi proveniente dalle lampade infiltrarsi nel terreno, colpì nuovamente la sua borsa e ne uscirono le due spade di legno. Queste non incontrarono la minima resistenza, ma quando raggiunsero le lampade ad olio, ci passarono attraverso come se non fossero neanche lì. Non ci fu la benché minima reazione da queste.


“Un Coltivatore all'Anima Nascente e sei Coltivatori alla Formazione del Nucleo,” disse Patriarca Affidabilità con la voce era allegra. “La loro energia spirituale è piuttosto abbondante. Riguardo alle tue spade del cazzo, beh, le mie sette lampade demoniache non sono collegate agli altri oggetti magici. Gli oggetti non senzienti non possono colpirle. Forse se tu fossi un po' più abile, avresti qualche alternativa in più. Ma mi dispiace, non puoi rubare a me!”. Continuò a canticchiare la sua allegra canzoncina. In quel momento, sedeva a gambe incrociate davanti ad una piccola bussola del Feng Shui della dimensione di una mano. I filamenti di Qi che scendevano da sopra diventavano di un rosso vivo, e in seguito venivano assorbiti dalla bussola.


Il volto di Meng Hao si fece sempre più cupo quando recuperò le spade di legno. Non avrebbe mai immaginato che Patriarca Affidabilità, della vecchia generazione e con una così tanto elevata base di Coltivazione, avrebbe trattato i Coltivatori della Condensazione del Qi con una tale sfrontatezza. Come ricompensa una semplice Pietra dello Spirito di basso livello? La cosa peggiore era come lui avesse sostenuto che la Pietra dello Spirito fosse un oggetto straordinario.


Non importava da quale angolazione Meng Hao la guardasse, sembrava del tutto comune. Non era nient'altro che una Pietra dello Spirito di basso livello.


Prima, Meng Hao aveva pensato che teneva molto alle Pietre dello Spirito. Ma venne fuori che Patriarca Affidabilità era avaro come un pollo di ferro a cui non si potessero strappare le piume! Era un completo spilorcio!


“Una Pietra dello Spirito di basso livello. Bastardo, l'hai fatto di proposito!”. Meng Hao strinse i pugni. Si sentì come se stesse per impazzire. Non solo le sue parole erano scortesi, ma anche nel suo cuore, tutte le buone impressioni che avesse mai avuto di Patriarca Affidabilità erano state eliminate.


Dopo un po' si voltò, la mandibola era serrata. Voleva buttare via la Pietra dello Spirito di basso livello, ma alla fine la ripose nella sua borsa da trasporto. Dopodiché, se ne andò infuriato.


“Ahi ahi, te ne vai? Ok, ok. Non dimenticarti di tornare qualche volta per passare del tempo con Patriarca! Sei il mio unico erede e ora la Setta ha solo noi due. Questa è casa tua; puoi tornare quando vuoi. Alcune volte mi sento solo, quindi assicurati di tornare e tenermi compagnia”. Continuò a canticchiare la sua melodia felice.


Meng Hao non disse nulla. Se ne andò con rabbia, con la canzoncina di Patriarca Affidabilità che riecheggiava nelle sue orecchie.


“Ahi, è un peccato che io sia sigillato qui, altrimenti ti avrei salutato di persona”. La voce di Patriarca Affidabilità era incredibilmente allegra mentre guardava Meng Hao dalla sua stanza isolata per la meditazione. “Meng Hao, sei un così bravo ragazzo. Sei solo un po' troppo severo. Spero che in futuro tu possa imparare ad essere un po' più come me”.


“Davvero non hai intenzione di uscire?” disse Meng Hao furiosamente. Al momento, stava camminando lungo una zona coperta con un incantesimo restrittivo di colore grigio. All'improvviso, si fermò.


“Certo. Ascolta, non dico mai bugie. Se dico che non posso uscire, allora non posso. Non è che io non voglia aiutarti, è solo che, hey... Uh. Che cosa stai facendo?”. Nel bel mezzo del suo discorsetto compiaciuto, smise di parlare all'istante e i suoi occhi si spalancarono.


Meng Hao si era voltato e stava guardando attentamente un incantesimo restrittivo grigio. Durante lo scontro tra Lord Rivelazione e Patriarca Affidabilità, gli incantesimi restrittivi presenti in tutta la zona erano stati danneggiati. Si stavano ripristinando lentamente, ma al momento c'erano ancora delle crepe visibili. Alcune di queste erano abbastanza larghe da poter essere definite buchi, in effetti, sebbene si stessero sigillando di nuovo.


All'interno dell'incantesimo restrittivo c'era una vera e propria montagna di Pietre dello Spirito. Erano state raccolte da Patriarca Affidabilità nel corso della sua vita intera. La maggior parte erano Pietre dello Spirito di basso livello, ma più di qualcuna era una Pietra dello Spirito di medio livello, che aveva un valore ben maggiore.


Senza dire una parola, Meng Hao colpì la sua borsa da trasporto. Una spada di legno comparve e trafisse direttamente il buco. Immediatamente, si manifestò la capacità della spada di assorbire energia spirituale. L'incantesimo restrittivo vacillò, cercando di ripararsi, ma non ci riuscì. Apparve la seconda spada di legno e anche questa trafisse il buco. Le spade si allontanarono e presto il buco fu largo quanto la mano di un bambino.


Di norma, Meng Hao non avrebbe potuto fare una cosa del genere. Ma a causa delle crepe e dei buchi nell'incantesimo, aveva un'opportunità unica.


“Che cosa stai facendo?” la voce di Patriarca Affidabilità echeggiò dal terreno. Rimase a fissare scioccato. Aveva una personalità avara, ma lo divertiva essere in grado di mettere  in mostra la sua raccolta di tesori di una vita. Gli piaceva guardare gli occhi delle persone diventare rossi quando riuscivano a vedere, ma non toccare, i tesori. Era poi estremamente fiducioso dei suoi incantesimi restrittivi. Erano collegati alla sua forza vitale, dunque a meno che non morisse, nessuno sarebbe stato capace di romperli.


Tuttavia, a causa di alcune strane proprietà che esistevano in Lord Rivelazione, erano spuntati fuori dei problemi quando Patriarca Affidabilità lo assorbì. Per questo motivo, gli incantesimi restrittivi erano un po' lenti nel ripristinarsi. Era un bello scivolone da parte sua.


“Meng Hao, anche con quel buco lì, non riuscirai a prendere tutte quelle Pietre dello Spirito,” disse Patriarca Affidabilità ridendo. “Ce ne sono troppe. Non riuscirai a farcele stare tutte. Oh beh, non importa. Sono generoso. Continua pure e prendine qualcuna. Non mi interessa”.


Meng Hao si lasciò ad un freddo suono di disapprovazione. Ora che le spade di legno avevano aperto un varco, cercò a fondo nel suo abito, tirò fuori la borsa del Cosmo e la puntò al piccolo buco.


La base di Coltivazione di Meng Hao si lanciò in azione come un cavallo selvaggio. La montagna di Pietre dello Spirito iniziò a oscillare e poi, una dopo l'altra cominciarono a volare fuori dal buco, risucchiate nella borsa del Cosmo.


Sempre più velocemente, le Pietre dello Spirito volarono dentro quel buco nero che era la borsa del Cosmo. Patriarca Affidabilità guardò l'immagine impressionante e un grido di terrore risuonò dalla sua bocca.


“Una borsa del Cosmo... Maledizione, come puoi averne una! È invisibile al Senso Spirituale e può contenere mari e monti. Tu, tu, tu... Le mie Pietre dello Spirito! Ho  affrontato innumerevoli prove e sofferenze durante la mia vita per accumularne così tante. Meng Hao, lasciane qualcuna per me!”. Il suo grido agonizzante continuò a riecheggiare, e la terra iniziò a tremare. Ovviamente stava liberando parte del suo potere. Eppure il sigillo era appena stato inserito...


Meng Hao rise freddamente quando sentì le penose urla di Patriarca Affidabilità. Ben presto la montagna di Pietre dello Spirito si ridusse fino a diventare una collinetta. Meng Hao stava proprio dando sfogo alla sua rabbia.


“Tu osi fregarmi?” pensò Meng Hao, digrignando i denti. “Allora io ti fregerò ancora di più! Ho intenzione di ripulire tutti i tuoi tesori!”


“Meng Hao, traditore! Questo è davvero troppo!”. Patriarca Affidabilità si sentì come se i suoi organi interni fossero sul punto di esplodere. Voleva uscire dal sigillo, ma era stato appena inserito. Sarebbero passati mesi prima che lui fosse riuscito a romperlo.


Non avrebbe mai potuto immaginare che Meng Hao avesse una borsa del Cosmo, e nemmeno che sarebbe stato in grado di fregare la sua raccolta di una vita di Pietre dello Spirito. Al momento, Patriarca Affidabilità si sentì come se un'enorme lama rotante stesse girando attorno a lui, squarciandolo per ogni Pietra persa.


Era come se fosse stato fatto a pezzi. Gli doleva il cuore.


Aveva sempre avuto una personalità particolare. Paragonato ad altri Coltivatori della sua generazione, era davvero un tipo strambo. La sua avidità e la sua avarizia crebbero insieme alla sua base di Coltivazione e alla sua età. Non aveva neanche la minima parte dell'aura di un potente esperto. Non sembrava nemmeno avere un punto essenziale in qualcosa.


Diverse centinaia di anni fa, durante la sua prima Recisione, la sua illuminazione del Dao aveva riguardato l'avarizia. Si potrebbe dire che questa fosse stata marchiata sul suo spirito, e fosse parte della sua Coltivazione.
                                


                                



