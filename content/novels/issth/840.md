---
weight: 8400
title: Capitolo 840 – Il Cammino Giace Nelle Stelle, Non Su Questo Pianeta
pubDate: 2025-03-17T11:17:34.999Z
tags:
    - issth
---


Il Vento della Tribolazione dello Sterminio dello Spirito era la seconda forma della vera Tribolazione Immortale ed era molto più forte del precedente Fulmine della Tribolazione. Una volta che il vento soffiava, il corpo fisico si disperdeva e l'anima svaniva.


Nell'istante in cui il corpo del Demone degli Elisir cominciò a svanire, Meng Hao si gettò in avanti senza esitazione. Non c'era tempo di considerare il pericolo che avrebbe potuto fronteggiare, e nemmeno pensava a come le sue azioni potessero essergli di beneficio in futuro. In questo momento, l'unica cosa a cui pensava... era quanto gentile fosse stato il suo maestro nel trattarlo.


Quella gentilezza aveva avuto origine nei giorni della Setta del Fato Viola ed era cresciuta con tutte le piccole cose che erano successe dopo. Era la relazione tra un maestro e un apprendista.


Quando non sapeva dove fossero suo padre e sua madre, prima della sua esperienza padre-figlio con Ke Yunhai, il Demone degli Elisir era stata l'unica figura genitoriale che in vita sua si fosse preoccupata per lui.


A causa di ciò, Meng Hao andò alla carica senza esitazione.


Non appena entrò nel Vento della Tribolazione, il suo corpo iniziò a svanire, la sua anima cominciò a divenire sfocata e il suo spirito cominciò a disperdersi gradualmente. Tuttavia, non se ne curò.


Il tempo sembrò dilatarsi, ma Meng Hao era carico di determinazione e mentre chiudeva le distanze con il Demone degli Elisir, usò tutto il potere che possedeva per lottare contro l'agonia che il vento mortale gli riversava attraverso. Poi afferrò il Demone e si schiantò lui stesso contro la Porta dell'Immortalità!


BOOM!


La Porta dell'Immortalità era stata sul punto di svanire nel nulla, ma ora vibrò. Quel briciolo che era rimasto chiuso, ora era andato! La porta era completamente aperta! I tuoni riempirono l'aria e una maestosa luce Immortale si riversò all'esterno. Meng Hao aveva usato ogni briciolo di forza che era riuscito a raccogliere per spingere il Demone degli Elisir dentro la porta!


Del sangue spruzzò dalla bocca di Meng Hao e il suo intero corpo divenne incredibilmente avvizzito, quasi del tutto svanito. Ora, sfrecciava verso il suolo a grande velocità.


Tutto avvenne così velocemente che le persone in basso non ebbero neppure il tempo di reagire. Meng Hao si schiantò al suolo e rimbalzò alcune volte. Il suo corpo era virtualmente in pezzi, le sue carni si erano deteriorate e la sua aura era incredibilmente debole. Tuttavia, i suoi occhi brillavano luminosi, completamente privi di qualsiasi rimpianto mentre guardava in alto nel cielo.


Lassù, all'interno della Porta dell'Immortalità, si scorgeva il Demone degli Elisir. All'inizio i suoi occhi erano alquanto vacui, ma non appena entrò nella porta, il suo intero corpo si colmò di uno sconfinato Qi Immortale. Questo turbinò rapidamente intorno a lui, riformando un nuovo corpo. Allo stesso tempo, la nebbia della tribolazione su in alto non faceva più cadere altra tribolazione, invece, turbinò in basso verso la Porta dell'Immortalità.


Allo stesso tempo, la sconfinata luce Immortale salì in cielo. Il Qi Immortale si gonfiò e la musica del Dao fluttuò in giro. Il Demone degli Elisir era circondato dalle luci turbinanti mentre l'aura di un vero Immortale si veniva a creare attorno a lui.


“Nella mia vita precedente, io ero Viola dell'Est, in questa vita, il Demone degli Elisir. Per una vita mi sono concentrato sul Coltivare il mio Dao dell'alchimia... Ora, sono un vero Immortale e ho formato un elisir del Qi del vero Immortale... Questo Qi contiene la mia forza vitale che non tratterrò dentro di me. Invece, la darò al mio apprendista...” Il Demone abbassò lo sguardo su Meng Hao e la sua espressione era di gentilezza e gratitudine. Allungò la mano e, all'improvviso, un raggio di Qi verde volò verso Meng Hao.


Mentre volava attraverso l'aria, i fiori sbocciarono, gli animali addormentati si svegliarono e degli arcobaleni riempirono il cielo. Tutte le terre erano ricolme di un maestoso aroma medicinale; questa era la forza vitale dell'elisir di Qi formatosi mentre il Demone diventava un vero Immortale, e superava persino un elisir Immortale!


Meng Hao non avrebbe potuto rifiutare questo elisir anche se avesse voluto. Nell'istante in cui si fuse con il suo corpo, tutte le sue ferite cominciarono a guarire. Per di più, il suo Strato Eterno, che non aveva mai recuperato del tutto, ora venne completamente ripristinato.


Con il suo pieno ritorno, il suo corpo si colmò di suoni ruggenti. Le sue ferite guarirono completamente e si alzò in piedi. Guardò il suo maestro su nel cielo, poi congiunse le mani e si inchinò profondamente.


Mentre il Demone degli Elisir stava in piedi nella Porta dell'Immortalità, iniziò a radunarsi sempre più Qi Immortale. Tutti i presenti percepirono parte di quel Qi passare su di loro, come un battesimo, e le loro basi di Coltivazione sperimentarono dei passi in avanti. C'erano persino alcuni che fecero delle svolte importanti a causa sua.


L'aura di un vero Immortale intorno al Demone divenne sempre più intensa e dopo il tempo di circa dieci respiri, il fragore riempì l'aria e il Demone degli Elisir iniziò a emanare una possente pressione simile a quella di Meng Hao.


Vero Immortale!


Mentre la sua energia montava, la volontà da vero Immortale divenne ancora più apparente, sebbene fosse diversa da quella di Meng Hao. Una luce sconfinata si irradiava dal Demone; la sua anima divenne quella di un vero Immortale e il suo Dao, il Dao di un vero Immortale.


Il suo corpo... divenne il corpo di un vero Immortale!


In quell'istante, era totalmente, sotto ogni aspetto, un vero Immortale!


Anche la Porta dell'Immortalità tuonò. Apparentemente, c'era un intero mondo al suo interno, un mondo che altri non potevano vedere. Perfino Meng Hao riusciva a malapena a distinguere qualche dettaglio. Solo il Demone degli Elisir poteva vederlo chiaramente, quando guardò quel mondo all'interno della Porta dell'Immortalità, il suo corpo fremette.


Poi, un raggio di luce Immortale emerse dalla porta, al suo interno vi era un rotolo. Quando questo si srotolò, si poté vedere che vi erano scritti sopra innumerevoli nomi.


Alcuni di questi erano fiochi, come se le persone a cui appartenevano fossero ora defunte. Ma altri splendevano con una luce vivida quanto il sole. Era impossibile vedere quanti ce ne fossero esattamente. Questi erano... tutti i veri Immortali che esistevano nella sconfinata storia delle Nove Montagne e Nove Mari.


Sembravano essercene molti, ma in realtà, quando paragonati alla vasta popolazione di Coltivatori, i veri Immortali... erano difficili da trovare quanto le piume di fenice e i corni di qilin.


Dopotutto, le Nove Montagne e Nove Mari producevano nove veri Immortali ogni diecimila anni, uno per ognuna delle Montagne e Mari.


Ovviamente, c'erano anche i Rampicanti dell'Illuminazione d'Immortalità, il che voleva dire che questo numero era più grande. Eppure, il numero di veri Immortali che apparivano nelle Nove Montagne e Nove Mari ogni periodo di diecimila anni non eccedeva il centinaio.


E ora, un nuovo nome apparve sul rotolo... Demone degli Elisir!


Questo significava che ora, il Demone degli Elisir era un vero Immortale sotto ogni aspetto!


Per di più, nei seguenti mille anni, ci sarebbero stati Prescelti delle Nove Montagne e Nove Mari che avrebbero usato i Rampicanti dell'Illuminazione d'Immortalità per diventare anch'essi dei veri Immortali. I loro nomi sarebbe anch'essi apparsi sul rotolo, sebbene non ci sarebbe stato nessuno a vederlo accadere. Solo dopo il passaggio di altri diecimila anni e l'ottenimento da parte di qualcun altro del destino Immortale e della vera Ascensione Immortale, tutti sarebbero stati in grado di vederli.


La Porta svanì senza un suono, trasformandosi in un raggio di luce che sfrecciò in alto in cielo e fuori nello spazio. Per quanto riguardava tutta la folla nel cielo stellato, quelli che cercavano di penetrare nel Pianeta Paradiso Meridionale, sospirarono e si bloccarono sul posto. Nessuno di loro disse nulla mentre si voltavano lentamente e se ne andavano, colmi di rimpianto.


Ovviamente, sarebbe stato difficile per loro non covare del risentimento verso Fang Xiufeng e la persona giù in basso che aveva avuto successo nel diventare un vero Immortale.


Fu in questo momento che un enorme portale di teletrasporto apparve all'improvviso nel cielo stellato. Una luce sconfinata si propagò a ricoprire ogni cosa e si materializzò un uomo anziano a cavallo di un cervo bianco.


L'aspetto dell'anziano era ordinario e sorrideva. Il cervo bianco che cavalcava aveva un feroce palco di corna e i suoi occhi splendevano di un bagliore selvaggio. Era solo un cervo bianco, eppure emanava un'aura assolutamente scioccante. Quando l'uomo fece la sua comparsa, ogni cosa tremò e il cielo stellato si affievolì. Tra la folla in partenza c'erano persone che riconobbero il vecchio e che sussultarono immediatamente.


“Daoista Kunlun della Società Kunlun!”


“La Società Kunlun è una delle più misteriose tra le Tre Chiese e le Sei Sette, e il Daoista Kunlun è il Capo della loro setta!!”


“Non posso credere che si sia mostrato qui per davvero... Quel cervo bianco deve essere il malefico cervo che ha creato scompiglio nella Nona Montagna cinquantamila anni fa!”


Gli occhi di Fang Xiufeng luccicarono e le sue pupille si contrassero leggermente.


“Saluti, Daoista Kunlun.” Nonostante quanto lui stesso fosse potente, il padre di Meng Hao congiunse le mani e si inchinò profondamente al Daoista Kunlun.


“Xiufeng” rispose il vecchio con un sorriso, “sono qui per riprendere il mio apprendista. Lui ha ereditato i miei insegnamenti tramite un mio sogno, il suo nome è Viola dell'Est. Ora che ha ottenuto la vera Immortalità, è giunto il tempo per il suo ritorno.” Tutti nell'area osservarono con sorpresa. Gli occhi di molti si spalancarono e l'odio che provavano verso la persona che era appena divenuta un vero Immortale, svanì completamente.


La Società Kunlun era una delle Tre Chiese e Sei Sette, ed era avvolta nel mistero. Tenevano i loro segreti per sé. Per di più, avessero fornito assistenza al Signore Ji quando aveva alterato i cieli, la Società Kunlun sarebbe divenuta una Sacra Terra e ora ce ne sarebbero state più di cinque.


Gli occhi Fang Xiufeng si spalancarono, ma non disse nulla. Il Daoista Kunlun non lo pressò, invece sorrise.


Un momento più tardi, l'immagine di Fang Xiufeng che si era materializzata all'esterno del Pianeta Paradiso Meridionale si fece da parte, poi indicò al Daoista Kunlun di entrare. Quest'ultimo sorrise e annuì.


“Non mi dimenticherò di questa gentilezza” disse. Tutti rimasero a guardare mentre il cervo bianco si avvicinava al pianeta e poi appariva nella Setta del Fato Viola del Dominio Meridionale.


Quando Meng Hao scorse il vecchio a cavallo del cervo bianco, gli cadde la mascella.


Su a mezz'aria, il Demone degli Elisir vide l'uomo anziano e sul suo viso si scorse un'espressione assente, come se improvvisamente ricordasse qualcosa. Si avvicinò all'anziano, congiunse le mani e si inchinò profondamente.


“Ti ricordi ora?” disse il vecchio, sorridendo.


“Mi ricordo. Saluti, maestro!”


“Nell'infanzia della tua vita precedente, sono apparso nei tuoi sogni per offrirti una guida nella tua Coltivazione, indicandoti la strada per il Dao dell'alchimia. In quella vita, prima della tua Rinascita Nirvanica, io partii e tu mi chiedesti quando ci saremmo rincontrati.”


“A quel tempo, ti dissi che quando avessi raggiunto la vera Ascensione Immortale, tu saresti diventato il mio Erede Apprendista.”


“Oggi, sono qui per accettarti.” Il vecchio sorrise.


Il Demone degli Elisir prese un profondo respiro, poi si inchinò di nuovo.


“Maestro, il mio apprendista, lui...”


“Lui ha il suo cammino. Vieni, è tempo di partire. Chissà, potresti incontrarlo di nuovo in un futuro vicino. Tuttavia, ci sono alcuni all'interno della setta che hai fondato che possiedono il necessario talento latente e possiamo portarli con noi.” Dopo uno sguardo e un cenno del capo a Meng Hao, gli occhi del Daoista Kunlun spaziarono sul resto della Setta del Fato Viola. Alzò la mano e sette od otto persone, inclusa Chu Yuyan, volarono lentamente in alto con espressioni stupite sui loro volti.


“Partiamo. Voi percorrerete il cammino di Kunlun, e parlerete del Dao di Kunlun. D'ora in poi, la vostra Coltivazione avrà il desiderio di prostrarsi davanti a Kunlun.”


Il Daoista Kunlun ridacchiò, poi agitò la manica, raccogliendo il Demone degli Elisir, Chu Yuyan e gli altri mentre si voltava per andarsene.


Il Demone guardò indietro verso Meng Hao con uno sguardo incoraggiante negli occhi.


Anche Chu Yuyan si guardò indietro, ma appariva confusa. Emozioni complesse si scorgevano nei suoi occhi mentre guardava Meng Hao, ma poi, questi divennero calmi. Gli annuì e poi si voltò.


Meng Hao osservò con sgomento mentre il Demone, Chu Yuyan e gli altri venivano portati via dal Daoista Kunlun. Lentamente, scomparvero nel cielo stellato.


Allora suo padre gli apparve vicino.


“Il Pianeta Paradiso Meridionale è troppo piccolo” disse gentilmente. “Tu e il tuo maestro, e persino quella piccola ragazza, avete tutti i vostri cammini da percorrere... fuori nelle stelle, non su questo pianeta.


“Non sprecare tempo a sentire la loro mancanza. Neppure la Nona Montagna è un luogo molto grande. Li rivedrai di nuovo, un giorno.”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter



