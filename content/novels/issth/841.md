---
weight: 841
title: Capitolo 841 - L'Antica Strada della Prova del Fuoco è Aperta!
pubDate: 2025-03-17T11:17:34.999Z
tags:
    - issth
---


“La prossima volta che ci incontreremo,” mormorò Meng Hao, “sarà là fuori nel cielo stellato.” La dipartita di Demone degli Elisir, Chu Yuyan e gli altri era stata troppo improvvisa e lo lasciò con una sensazione di vuoto.


Pensò alle sue centinaia di anni di coltivazione e gli sembrò che molte persone erano finite con il dipartire e non erano più nelle terre del Paradiso Meridionale.


Patriarca Affidabilità era andato. Xu Qing era andata. Demone degli Elisir era andato. Chu Yuyan era andata….


Fortunatamente, Ciccio, Chen Fan e gli altri erano ancora qui. C'erano però anche persone di cui Meng Hao non era sicuro: il Decimo Patriarca del Clan Wang, per esempio, Han Bei della precedente Setta del Setaccio Nero e ovviamente anche Dong Hu, che si era unito alla Setta dell'Affidabilità nel suo stesso periodo.


Meng Hao sospirò. Non aveva lasciato il Dominio Meridionale insieme a suo padre. Al contrario, era andato alla Setta del Gelo Dorato. Lui e Ciccio si erano ubriacati insieme. Ciccio aveva allontanato tutte le sue amate concubine, e lui e Meng Hao si erano seduti sulla cima di una montagna, a bere e parlare del passato.


Avevano parlato dello Stato di Zhao e anche della Contea di Yunjie. Avevano parlato della Setta dell'Affidabilità e di ogni cosa successa là. Alla fine, la sera era scesa e le stelle avevano iniziato a comparire lentamente. Era impossibile stabilire quanto esattamente avessero bevuto.


“Ho intenzione di unirmi al reclutamento di discepoli che tengono le Tre Grandi Società Daoiste della Nona Montagna e del Nono mare!” dichiarò Ciccio, lanciando la sua fiasca di alcol di lato e guardando Meng Hao con aria determinata. “Non voglio rimanere intrappolato nelle terre del Paradiso Meridionale per il resto della mia vita. Voglio andare fuori nel cielo stellato!!”


Meng Hao guardò Ciccio. Lui stesso aveva sentito parlare della prova del fuoco per il reclutamento delle Tre Grandi Società Daoiste. Le notizie sulla questione si erano ormai diffuse attraverso tutta la Nona Montagna e il Nono Mare, persino qui sul Pianeta Paradiso Meridionale.


.Ciccio guardò Meng Hao con l'espressione determinata.


“Non devi dire nulla,” continuò Ciccio. “ Lo so che non rimarrai nelle terre del Paradiso Meridionale ancora a lungo. Il tuo sentiero si trova nel cielo stellato. Bene, siamo fratelli, e se tu te ne andrai, non voglio rimanere indietro! Gli darò una possibilità.”


Meng Hao all'inizio non rispose. Alzò semplicemente il suo fiasco e prese un sorso, guardò verso Ciccio e sorrise.


Quindi disse: “Considerando i tuoi denti affilati, sicuramente otterrai della buona sorte!”


Ciccio rise di gusto, quindi afferrò una spada volante e iniziò ad affilare i denti. I due quindi risero insieme, e continuarono a parlare fino a quando il cielo tornò a brillare. Meng Hao rimase con Ciccio per qualche giorno prima di andarsene. La fermata successiva del suo viaggio fu dentro al Dominio Meridionale per fare visita a Chen Fan.


Chen Fan sedeva, come sempre, accanto al masso di montagna. Meng Hao meditò silenziosamente accanto a lui. Chen Fan non beveva più alcolici, ma sul mento era ancora visibile la barba ispida. Un astruso bagliore poteva essere visto nel profondo dei suoi occhi, ma per la maggior parte del tempo fissava il masso come se fosse immerso nelle memorie.


Meng Hao non lo interruppe, ma piuttosto sedette accanto a lui per una intera notte.


Quando il cielo tornò a brillare ed era ora per Meng Hao di andare, Chen Fan disse improvvisamente “Ho deciso che andrò alla prova del fuoco che terranno le Tre Grandi Società Daoiste.”


Meng Hao annuì e se ne andò.


La sua fermata successiva fu la Setta del Demone di Sangue. Qui vide Wang Youcai il quale, così come Ciccio e Chen Fan, era interessato alla prova del fuoco.


Anche lui decise di partecipare, per avere una possibilità per il suo futuro.


Meng Hao non vide Patriarca Demone di Sangue. All'esterno della grotta dell'Immortale di Patriarca Demone di Sangue, Meng Hao percepì un'aura di morte. Rimase lì per un lungo tempo prima di unire le mani e inchinarsi profondamente.


“Anziano, non dimenticherò ma il vostro aiuto nell'aiutarmi a Recidere il Diavolo e Ricercare il Dao” Si inchinò di nuovo.


L'aura di morte era la stessa di sempre quando Meng Hao, alla fine, si voltò per andarsene. Poteva vedere, in lontananza, la vallata dove lui e Xu Qing avevano trascorso i loro ultimi giorni insieme, così come il luogo dove si erano sposati.


Si trattava di una montagna, a un lato stavano le meravigliose memorie di Xu Qing e, dall'altra parte, c'erano massacro e battaglia. Qui era dove lui e Xu Qing si erano sposati.


Quando osservò il posto, Meng Hao si sentì improvvisamente molto solo. Dopo aver osservato per un lungo momento, se ne andò.


Ora, non era più sicuro di dove andare in queste terre tentacolari. Tutto quello che poteva fare era guardare in alto nel cielo stellato.


“Forse, è giunto anche per me il tempo di andare.”


Due mesi passarono in un battito di ciglia. Meng Hao andò nel Mare della Via Lattea, nel Deserto Occidentale, nelle Distese del Nord e, infine, nelle Terre Orientali. Infine, venne il giorno in cui il cielo iniziò a rombare, e la musica di un grande Dao si diffuse in tutte le direzioni. Tre enormi vortici dai molti colori apparvero nel cielo.


La rotazione dei tre vortici provocò un suono che echeggiò e che poteva essere sentito da tutti i coltivatori nelle terre del Paradiso Meridionale. Che fossero nel Deserto Occidentale o nel Dominio Meridionale, nelle Distese del Nord o nelle Terre Orientali in quell'istante tutti poterono addirittura vedere i tre strambi vortici.


Sembrava come se si trovassero in alto nel cielo ma, effettivamente, esistevano negli occhi di ognuno.


Non importava dove si trovassero i coltivatori, nel momento in cui le loro basi di coltivazione possedevano i requisiti, e se avevano il desiderio di ricercare il Dao e ricercare buona sorte, allora tutto ciò che dovevano fare era un passo in avanti per entrare nel vortice.


Nell'esatto momento in cui i vortici erano apparsi, una voce arcaica era risuonata attraverso di essi. Ogni cosa tremò, e nessuna legge naturale avrebbe impedito alla voce di echeggiare come se provenisse dai tempi antichi, instillando paura nei cuori di tutti.


“La prova del fuoco è stata istituita dalle Tre Grandi Società Daoiste, dalle Cinque Grandi Sacre Terre e dalle Tre Chiese e le Sei Sette!


“Chiunque, nella Nona Montagna e Nono Mare può partecipare, senza limiti alla sua storia o alla sua età. Basta che la sua base di coltivazione possieda i requisiti!


“I tre vortici sono per la fase dell'Anima Nascente, la fase della Recisione dello Spirito e per la fase della Ricerca del Dao!


“Prima, camminate sulla Strada Antica. Le diecimila persone che raggiungeranno la fine più velocemente saranno in grado di partecipare alla onorabile prova del fuoco!


“Di queste diecimila persone, settemila saranno della fase dell'Anima Nascente, duemila della Recisione dello Spirito e mille della Ricerca del Dao! Coltivatori della Nona Montagna e del Nono Mare... che la prova del fuoco cominci!”


Il Pianeta Paradiso Meridionale tremò. Tutti sapevano che l'enorme operazione di reclutamento con la prova del fuoco delle Tre Grandi Società Daoiste... era in corso!


Un numero imprecisato di coltivatori era preparato a partecipare. Il loro sangue ribollì alla possibilità di buona sorte di fronte a loro. Senza diventare Immortale, non era possibile percorrere il cielo stellato. Di conseguenza, se fossero stati in grado di afferrare questa opportunità, avrebbero avuto un aumento meteorico e sarebbero stati come dei pesci che balzavano dal mare nei cieli.


Nello stesso momento, vortici simili apparvero sul Pianeta Giunco del Nord, Pianeta Vittoria Orientale e Pianeta Felicità Occidentale, insieme alla stessa identica voce con le stesse identiche parole. Avvenne nello stesso momento della Nona Montagna e Nono Mare. Attraverso tutti i luoghi della Nona Montagna e Nono Mare, la voce echeggiò e i tre vortici apparvero.


La Nona Montagna e il Nono Mare erano completamente in fermento, e svariati coltivatori erano pieni di determinazione, i cuori che avevano desiderato la ricerca del Dao. Volarono nei vortici da svariati luoghi.


Più di diecimila persone volarono soltanto dalle terre del Paradiso Meridionale Molti erano coltivatori dell'Anima Nascente, i quale volarono nel vortice corrispondente per percorrere la Strada Antica dell'Anima Nascente. C'era anche un gruppo più piccolo che volò nel vortice della Ricerca dello Spirito.


Il gruppo più piccolo fu quello che andò a percorrere... la Strada Antica della Ricerca del Dao.


A guardare la Nona Montagna e Nono Mare nella sua totalità, fu decisamente impossibile dire quante persone percorressero le Strade Antiche.


Questo era un grande evento per l'Intera Nona Montagna e Nono Mare, così le Tre Grandi Società Daoiste, le Cinque Grandi Sacre Terre e le Tre Chiese e le Sei Sette avevano mandato delle persone a montare la guardia alle tre Antiche Strade.


Le tre strade avevano una lunga storia. Potevano essere chiamate Strade Antiche ma, in realtà, esse comprendevano un antico insieme di rovine crollate attraverso la Nona Montagna e Nono Mare. Attraverso queste rovine esisteva una innumerevole buona sorte, e si supponeva esistessero da prima della Nona Montagna e Nono Mare.


In verità, le tre strade erano solo una piccola parte di un insieme più grande di rovine su cui le Tre Grandi Società Daoiste esercitavano controllo. Il fatto che ora le strade si stavano aprendo, fece fiorire l'ambizione in svariati cuori nella Nona Montagna e Nono Mare.


Questo era vero in particolar modo perché... queste rovine erano chiamate le Rovine dell'Immortalità e, nel passato, le persone avevano scoperto Rampicanti dell’Illuminazione di Immortalità al loro interno. Questo era ciò che aveva cambiato l'intera struttura dell'Immortalità nella Nona Montagna e Nono Mare. Inoltre, le altre otto grandi Montagne e Mari avevano rovine simili al loro interno.


Molte zone all'interno delle rovine erano zone ad accesso limitato. Questo era particolarmente valido nella parte più interna delle rovine. Se entravi in questi posti, eri praticamente sicuro di morire. Attraverso svariati anni, soltanto i potenti esperti avevano osato viaggiare nel profondo delle Rovine dell'Immortalità e potenzialmente nessuno ne era ritornato vivo.


Le voci dicevano che Signor Li aveva viaggiato nel profondo delle rovine, ma nessuno sapeva cosa era accaduto lì. L'unica cosa che si sapeva era che il suo Clone del Dharma che aveva lasciato indietro aveva stabilito il decreto Dharmico riguardante il ritorno della vita ai Cieli.


Fu grazie a quel decreto Dharmico che, nei giorni seguenti, Signor Ji rimpiazzò i Cieli, i quali in cambio diedero il supporto ai molti dei poteri attraverso la Nona Montagna e Nono Mare.


C'era un'altra voce che diceva che nella Nona Montagna e Nono Mare, senza specificare quale Montagna o Mare, chiunque fosse in grado di ottenere l'illuminazione circa l'ultimo segreto delle Rovine dell'Immortalità, sarebbe diventato il Signore di Tutte le Montagne e Mari.


Sebbene questo punto fosse generalmente accettato, nessuno era mai stato in grado di farcela, nemmeno Kṣitigarbha, il Signore della Quarta Montagna e Mare.


Ora che la prova del fuoco era comunicata, svariate figure svanirono nei tre vortici. Ciccio, Chen Fan, Wang Youcai e gli altri decisero tutti di provare a prendere un'opportunità di ottenere un po' di buona sorte


Per quanto riguarda Meng Hao, sedeva a gambe incrociate sotto un torreggiante albero nel Clan Fang delle Terre Orientali, guardando in alto agli enormi vortici. Dopo aver seduto quieto per un momento osservando i vortici lampeggianti, una strane luce brillò nei suoi occhi.


“Tu hai il Medaglione dell'Antico Dao Immortale: se vuoi unirti all'Antico Rito Daoista Immortale, allora non devi partecipare alla prova del fuoco.” La voce proveniva dal padre di Meng Hao, Fang Xiufeng, il quale passeggiava dietro di lui. Rimase in piedi dietro a Meng Hao e continuò: “Inoltre, c'è sempre il rischio di morire nella prova del fuoco. Non ti spaventa la cosa??”


“Oltre all'opportunità di unirsi ad una delle Tre Grandi Società Daoiste, ci sono altre occasioni di buona sorte?” domandò Meng Hao.


“Certo che ci sono!” replicò suo padre. “Se tu arrivassi per primo, potresti acquisire un prezioso tesoro. Considerando le risorse a disposizione delle Tre Grandi Società Daoiste, persino io sarei eccitato dalla prospettiva di ottenere un oggetto magico da loro.


“Inoltre, tuo padre può dirti un altro segreto. In aggiunta i fondatori delle Tre Grandi Società Daoiste, ai fondatori dei Quattro Grandi Clan, Delle Cinque Terre Sacre e delle Tre Chiese e Sei Sette... tutti hanno precedentemente attraversato le Antiche Strade delle Rovine dell'Immortalità!


“È stato lì che hanno acquisito inimmaginabile buona sorte che ha permesso di fondare i loro svariati clan e le sette.


“Lo stesso è stato per gli Antenati del Clan Fang. È stato lì che hanno acquisito la discendenza di sangue che ha assicurato al Clan Fang la permanenza nella Nona Montagna e Mare. Questo è ovviamente... il Risveglio delle Quattro Vite del Clan Fang!”


“Papà, ci sei mai andato?” domandò Meng Hao.


Fang Xiufeng non rispose subito. Dopo un lungo istante, scosse la testa.


“Inizialmente, tua madre e io avevamo programmato di aspettare che crescessi, quindi progettavano di farci un viaggio.”


Quando guardò suo padre, Meng Hao poté percepire quanto rammarico esistesse nel suo cuore. Lanciò di nuovo un'occhiata ai tre vortici, quindi un bagliore di determinazione apparve nei suoi occhi.


“Papà, io voglio andare.”


“Se vuoi andare, allora vai. Noi coltivatori non dovremmo mai essere spaventati dalla morte!” Fang Xiufeng guardò Meng Hao e l'amore nei suoi occhi era chiaro, così come lo sguardo d'incoraggiamento..


“Alla fine dell'Antica Strada ci sono delle arene. Veramente... io spero che tu riesca a partecipare a questo evento!


“Tu sai che il nome di tuo padre è conosciuto attraverso tutta la Nona Montagna e Nono mare, e persino nelle altre Montagne e Mari? Questo è perché quando ero nella Sfera dello Spirito, non mi sono mai ritirato da uno scontro con chiunque nella mia stessa fase. Ho combattuto e ucciso per la mia via verso il posto dove sono ora. Ho sorpassato tutti i membri della mia stessa generazione, li ho soppressi, e mi sono impadronito del destino. Questo è il modo per diventare potenti!


“Non dimenticare mai, la parola coltivazione 修行 è composta da due caratteri: 修 che implica lo studio e la pratica, e 行 che implica l'azione. Non è sufficiente solo 修, lo studio e l'apprendimento. Devi anche avere 行, azione…. Devi sempre andare avanti: questa è la via per ottenere il picco del potere!”


Meng Hao tossì seccamente e un sorriso schivo apparve sul suo volto.


“Papà, non posso identificarmi con il tuo sentiero. Penso... che obbligare tutti i Prescelti della Nona Montagna e del Nono Mare a darmi dei suoi sia la via ideale.”


Fang Xiufeng spalancò la bocca mentre Meng Hao ridacchiava e prendeva il volo in aria. Il suo corpo lampeggiò mentre volava verso il vortice della Ricerca del Dao. Prese un respiro profondo e, senza altre esitazioni, vi entrò.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter




                                



