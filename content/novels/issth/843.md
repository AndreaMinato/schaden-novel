---
weight: 843
title: Capitolo 843 - Battaglia per la Supremazia, Tutta la Strada!
pubDate: 2025-03-17T11:17:34.999Z
tags:
    - issth
---


Meng Hao non massacrò immediatamente il giovane uomo. Fece un calmo cenno con la mano, facendo volare la Bussola del Feng Shui che si posò sulla sua mano. Poiché l'uomo massiccio era morto, l'oggetto era senza padrone, così dopo che Meng Hao ebbe mandato un po' del suo senso divino in esso, entrambi furono collegati.


“È decisamente misterioso,” disse, “ma, sfortunatamente, non molto potente.” Agitò di nuovo la mano, facendo volare due pietre dello spirito di altissima qualità dalla sua collezione in declino. Le spinse dentro alla bussola del Feng Shui prima che la loro aura si diffondesse e potesse essere notata.


In un battito di ciglia, la bussola del Feng Shui mutò. Sebbene sembrasse normale, ora emanava una formazione dell'incanto che era molto più potente di quanto non fosse prima. Era di un mondo completamente diverso. Meng Hao lo sistemò rapidamente accanto a sé, dove il bagliore si diffuse a coprire la candela.


“A meno che qualcuno come Taiyang Zi o uno degli altri Prescelti non si facciano vedere, questo dovrebbe tenere per il tempo necessario ad un bastoncino di incenso a bruciare. I normali coltivatori al picco della Ricerca del Dao non dovrebbero essere in grado di spezzarlo. Al momento, metà del tempo era già passato, e aveva spento soltanto una candela. Ce n'erano altri più lontano che ne avevano già spente setto o otto. Magari qualcuno ancora più lontano ne aveva già spente di più.


Nello stesso momento in cui Meng Hao lasciò la sua piattaforma, le persone nel mondo esterno, nella Nona Montagna e nel Nono mare, stavano guardando quelli che prima erano semplici vortici ruotanti e che ora contenevano enormi schermi per la visione.


Gli schermi mostravano tutto quello che accadeva sulle Strade Antiche, sebbene le immagini fossero molto piccole. Ovviamente, se la base di coltivazione dell'osservatore era abbastanza elevata, era comunque possibile vedere chiaramente ogni singolo individuo, nonostante quanto apparissero piccoli negli schermi.


Innumerevoli persone nella Nona Montagna e nel Nono Mare stavano guardando gli schermi. C'erano persone provenienti dalle Tre Grandi Società Daoiste, dalle Cinque Terre Sacre e dalle Tre Chiese e Sei Sette, così come svariati altri potenti coltivatori solitari.


Le varie sette in particolare stavano prestando molta attenzione. Non essendo clan, erano costretti a reclutare discepoli dall'esterno. Di conseguenza, avrebbero prestato molta attenzione alla prova del fuoco. Molti non avrebbero aspettato fino alla fine dell'evento, ma avrebbero selezionato discepoli da reclutare lungo tutto il processo.


Ovviamente, numerose conversazioni potevano essere sentite attraverso la folla nella Nona Montagna e Nono mare.


“Le Tre Grandi Società Daoiste hanno creato dieci punti attraverso le Strade Antiche nelle Rovine dell'Immortalità. Ogni passaggio comprende un test differente, il quale permette loro di filtrare i partecipanti, e lasciare indietro soltanto il futuro Prescelto.”


“È possibile che alcune delle persone che vengono eliminate abbiano un grande potenziale, ma che siano soltanto messe ko per un colpo di sfortuna.”


“Guarda, l'attuale leader nella Strada Antica dell'Anima Nascente ha già estinto 39 candele. Sebbene le basi di coltivazione dei coltivatori dell'Anima Nascente non siano molto alte, hanno già dato luogo ad una battaglia intensa!”


“Il numero più alto delle candele spente nella Strada Antica della Recisione dello Spirito è 27!”


“Chi è quell'uomo mascherato nella Strada Antica della Ricerca del Dao...? Ha già spento 19 candele!”


“La Strada Antica della Ricerca del Dao è la più interessante, dopo tutto. Vedi quel ragazzo? Probabilmente è un discepolo del Clan Li. Ha cambiato il suo aspetto, ma puoi riconoscerlo dalle abilità divine che sta usando. Ha già disattivato 15 candele.”


Mentre altre discussioni proseguivano all'esterno, Meng Hao si voltò verso una piattaforma da trenta metri sulla Strada Antica della Ricerca del Dao. Non appena vi mise piede, un urlo furente echeggiò e un vecchio uomo con i capelli scompigliati apparve. Irradiò una volontà folle mentre caricava verso Meng Hao.


“Muori!” urlò, facendo il gesto di un incantesimo che provocò l'apparizione di una crepa, che si trasformò quindi in uno spadone!


“Recisione del Vuoto!” gridò, facendo in modo che alcuni altri nella zona guardassero sconvolti e poi arretrassero. Meng Hao si voltò, la sua espressione era calma mentre fissava l'attacco della Recisione del Vuoto in arrivo. Non si ritirò, ma piuttosto utilizzò la Trasformazione nel Roc Dorato. Nello stesso momento, usò il potere della sua piuma nera all'interno degli abiti, in modo che il Roc Dorato assomigliasse invece ad un avvoltoio nero pece.


L'avvoltoio scattò nell'aria verso l'attacco della Recisione del Vuoto in arrivo. Quando si scontrarono, un enorme scoppio echeggiò, e la lama della Recisione del Vuoto collassò, completamente incapace di contrastare Meng Hao. Quando il vecchio uomo vide l'accaduto, il volto gli si riempì di shock e arretrò. Tuttavia, prima che potesse andare più lontano, un colpo di vento gli soffiò contro mentre Meng Hao si precipitò in picchiata nella forma di avvoltoio.


Questa era una prova del fuoco, una battaglia per la buona sorte. Se non uccidi il tuo avversario, allora il tuo avversario uccide te.


Meng Hao aveva sperimentato molta brutalità cruenta, perciò era abituato a cose simili. Non avrebbe permesso a una cosa così di affliggerlo internamente. Quando il vecchio uomo morì, la sua candela si spense, e Meng Hao passò semplicemente alla piattaforma successiva. Se nessuno gli avesse intralciato la strada, avrebbe semplicemente spento le candele; se le persone cercavano di ucciderlo, avrebbe ricambiato il favore ponendo fine alle loro vite.


In un breve momento, Meng Hao attraversò l'intera zona. Nessuno poté offrire una resistenza più lunga di un singolo respiro e finirono o morti, o con la candela spenta.


Meng Hao procedeva come se stesse camminando in un campo di erba secca, la sua intensa energia gli permetteva di innalzarsi sopra gli altri.


Tre candele. Quattro candele. Cinque candele….


Meng Hao attaccava ferocemente e in maniera decisiva. Attualmente, della dozzina di persone nelle sue vicinanze, ce ne erano quattro o cinque che stavano nascondendo le loro basi di coltivazione. Meng Hao li attaccò: il loro potere esplose e, sebbene nessuno fosse al livello di Taiyang Zi e degli altri Prescelti, possedevano comunque delle abilità divine uniche ed eccezionali.


C'era persino una persona che controllava poteri che assomigliavano a quelli di Lu Bai, il Prescelto delle Distese del Nord che usava un'abilità divina del Tempo. Quando questa persona attaccava, sembrava potesse bloccare tempo e spazio in maniera sconvolgente. [1]


Qualsiasi altro esperto al piccolo della Ricerca del Dao che si fosse messo contro persone come queste, in particolar modo come quella in grado di controllare lo spazio-tempo, sarebbe sicuramente morto. Tuttavia, Meng Hao possedeva l'ottanta percento del potere di un vero Immortale, e poteva persino eradicare i falsi Immortali. Ogni singolo attacco che scagliava uccideva qualcuno, oppure spegneva una candela. Gli scoppi brontolavano costantemente.


L'unica volta in cui non attaccò immediatamente con forza letale fu quando affrontò il vecchio uomo che poteva controllare il tempo. Dopo un poco di osservazione, poté constatare che questo Dao del Tempo era dello stesso tipo che aveva affrontato quando aveva combattuto Lu Bai. All'epoca, lo aveva inevitabilmente stuzzicato, ma era qualcosa che fino ad ora non riusciva ancora a capire, non importa per quanto lo contemplasse.


Quando attaccò, prestò attenzione al risultato. Considerando che aveva l'ottanta percento del potere di un vero immortale, era in grado di ottenere alcuni indizi. Mentre combattevano, il vecchio diventava sempre più scioccato, finché alla fine non era praticamente spaventato. Dal suo punto di vista, stava combattendo ciò che appariva essere un giovane ordinario, il quale sembrava in qualche modo analizzare e persino imitare il suo Dao del Tempo. Ad un certo punto, sembrò persino utilizzare lo stesso potere, cosa che lasciò l'uomo completamente sconvolto.


“Disumano! Questo ragazzo deve essere di sicuro uno di quei leggendari prescelti!!” Il cuore del vecchio uomo tremò e, senza nessuna esitazione, spense improvvisamente la sua stessa candela per assicurarsi di vivere ancora.


Gli occhi di Meng Hao scintillarono in risposta alla decisione dell'uomo, e non fece ulteriori attacchi. Dopo che la candela si spense, lanciò un'occhiata al vecchio uomo e semplicemente si teletrasportò oltre lui per continuare.


Circa un terzo del tempo che serve a bruciare un bastoncino di incenso era passato e Meng Hao aveva già spento 19 candele!


Molte delle piattaforme nella zona erano ormai vuote. Le persone che avevano la candela spenta ma che non venivano uccise svanivano una alla volta e venivano teletrasportate via dal potere della Strada Antica, avendo perso qualsiasi qualificazione a continuare con la prova del fuoco.


Molte delle persone erano sconvolte da questo: non importava se morivi o semplicemente perdevi la qualificazione, venivi eliminato in un modo o nell'altro. Questo era un duro colpo per chiunque avesse riposto grandi speranze nel venire sin qui e superare almeno qualcuna delle prove.


“Così il Dao del Tempo è simile al potere del Tempo che maneggio. Ci sono delle similarità, ma sono effettivamente diversi!” Gli occhi di Meng Hao erano calmi, ma nei suoi occhi si intravedeva uno sfarfallio pensieroso. La battaglia appena trascorsa non era stata breve, e Meng Hao aveva effettivamente beneficiato un bel po'. [2]


In quel momento, era in piedi su una piattaforma, con gli occhi che percorrevano l'area. Infine, il suo corpo tremolò e volò verso una diversa direzione.


Fu a quel punto che la voce arcaica di Ling Yunzi del Monte del Dio dei Nove Mari echeggiò improvvisamente di nuovo.


“Della durata del bastoncino di incenso, ci sono adesso meno di cento respiri di tempo rimasti…. Dopo questi cento respiri, la prima prova sarà completa. Coloro che avranno spento più candele in questo periodo di tempo e che avranno impedito alla propria di spegnersi, riceveranno una ricompensa speciale!”


Questo annuncio fece ribollire di eccitazione l'intera Antica Strada della Ricerca del Dao. Annunci simili vennero fatti anche nelle Strade Antiche dell'Anima Nascente e della Recisione dello Spirito.


Nel frattempo, nel mondo esterno, le vaste folle prestavano attenzione ai tre schermi visibili nei tre vortici giganti. La Strada Antica dell'Anima Nascente era una massa caotica. Sulla Strada Antica della Recisione dello Spirito, le battaglie erano più ordinate.


La Strada Antica della Recisione del Dao era unica. Sullo schermo erano chiaramente visibili più di diecimila zone in cui un potente esperto aveva ripulito le candele circostanti..


Di quelle decine di migliaia di aree, alcune erano grandi e alcune erano piccole. Tuttavia, riuscendo a superare il campo dei concorrenti come un punteruolo che spuntava da un sacco, si dimostrava di essere un potente esperto. Ben presto, gli esperti iniziarono a combattere tra loro.


“C'è qualcuno che ha già spento settanta candele nella strada della Ricerca del Dao!”


“Non rimane molto tempo! Questa prova del fuoco è completamente brutale! Così tante persone sono già state eliminate!”


Il mondo esterno era in agitazione. Tornando nella Strada Antica della Ricerca del Dao, molte persone erano così agitate da avere gli occhi completamente rossi. Alcuni di loro stavano attaccando con forze mortali, e altri che avevano ottenuto risultati soddisfacenti stavano in attesa, aspettando il tempo di correre via. Meng Hao si guardò intorno, quindi finì in una zona dove otto persone stavano tutte combattendo insieme nello stesso momento.


Inaspettatamente, una di esse era un pangolino, un formichiere squamoso, una bestia selvaggia i cui occhi brillanti rivelavano che non era meno intelligente di un umano.


C'era anche una donna il cui corpo appariva giovane, ma aveva il volto coperto da rughe. Una immagine illusoria di colore rosa, chiaramente una forma iniziale di un Idolo del Dharma, poteva essere vista dietro di lei.


Tutte queste sette o otto persone combattevano con attacchi malefici che mandavano scoppi in tutte le direzioni. Tuttavia, nessuno di essi sembrava essere in grado di prevalere gli altri e, in effetti, alcuni sembravano aver unito le forze.


Mentre Meng Hao si avvicinava, lo guardarono. Nessuno di essi lo conosceva, né si conoscevano l'un l'altro: provenivano tutti da diversi luoghi della Nona Montagna e del Nono Mare. Erano qui per combattere per la buona sorte così nell'istante in cui videro Meng Hao, il pangolino lampeggiò attraverso l'aria mentre caricava verso di lui.


“Non importa quanto combattiamo, non siamo in grado di prevalere l'uno sull'altro! Invece di perdere tempo combattendoci a vicenda, andiamo ad uccidere qualcun altro! La buona sorte va a chiunque sia abbastanza fortunato da sferrare il colpo mortale!”


“Già! Questo ragazzo si è mostrato dopo di noi. La sua prodezza in battaglia deve essere ordinaria, altrimenti avrebbe cancellato chiunque nella sua regione”


“È soltanto sfortunato! Uccidiamolo.”


Le sette o otto persone caricarono con intento omicida nei loro occhi. Ovviamente, nonostante le loro parole, erano ancora in guardia l'uno verso l'altro. Potevano anche aver unito le forze per attaccare qualcun altro, ma questo non significava che non avevano intenzione di attaccarsi a vicenda.


Mentre le otto persone si avvicinavano, l'espressione di Meng Hao era calma e si fermò sul posto. C'erano ormai meno di 61 respiri di tempo prima della conclusione di questa prima fase: il tempo stava passando velocemente.


In un battito di ciglia, le otto persone erano sopra di lui. Le squame del pangolino si sollevarono mentre un'abilità divina rombò, e sembrava abbastanza potente da spezzare in due una montagna. Anche la donna agitò la sua mano, provocando l'insorgere di un'aura rosa dietro di lei, che si trasformò in un teschio dello stesso colore.


Anche gli altri rilasciarono varie abilità divine, così ognuno scagliò attacchi di un livello stupefacente.


Meng Hao guardò calmo, quindi chiuse la sua mano destra a pugno e colpì verso di essi attraverso il vuoto.


Quando il pugno atterrò, un colpo indescrivibile insorse, che spazzò gli otto attaccanti. I loro volti sbiancarono quando Meng Hao fece la sua mossa!




NOTE:


1. Lu Bai è stato presentato nel capitolo 720 ed è apparso in svariati capitoli successivi. Lui e Meng Hao erano entrati nel mondo sotto ai Laghi del Dao Primordiale, e l'ultima volta era stato visto combattere per la via verso l'alto quando Meng Hao era uscito.


2. Le abilità di Lu Bai (e di questo vecchio) sono descritte con caratteri cinesi diversi da quelli del potere che usa Meng Hao. Tuttavia, entrambi hanno lo stesso significato, “tempo.” I caratteri del “Poteri del Tempo” di Meng Hao hanno un significato più simile a“anni” come nell'invecchiare.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                


                                



