---
weight: 8450
title: Capitolo 845 - Stella Nascente!
pubDate: 2025-03-17T11:17:35.000Z
tags:
    - issth
---


In questo istante, tutti gli occhi erano su Meng Hao!


Non erano solo le persone nel mondo esterno. I restanti coltivatori nell’Antica Strada della Ricerca del Dao non poterono fare a meno di guardare Meng Hao. Nonostante tutti fossero separati da grandi distanze, nel vuoto dell’Antica Strada della Ricerca del Dao lui era stato l’unico a eliminare tutti in un’area di 30,000 metri. La vista dell’accaduto fu sufficiente a scioccare tutti quanti.


Persino la persona che era precedentemente nella prima posizione, il giovane uomo mascherato, era stato in grado di ripulire solo un’area di 20,000 metri e reclamarla per se.


In questo momento, i membri di alto livello delle Tre Sette e Sei Chiese, le Cinque Grandi Terre Sante e persino i Quattro Grandi Clan, erano tutti internamente scossi. I loro occhi luccicarono brillanti e molte voci poterono essere udite.


“Usate ogni mezzo necessario per mandare un messaggio a quell’uomo. Qualsiasi siano le sue richieste, fatelo unire alla Società del Bastoncino di Incenso Ardente!”


“Arrivare primi nella classifica della prima fase non vuol dire molto. Ci sono ancora altre fasi, quindi ci saranno certamente altri che saliranno alla ribalta. Ho paura che la persona che è arrivata seconda non riscuoterà molto interesse al momento. Tuttavia… Il vincitore del primo posto, anche se non si piazzerà in un buon punto nelle prossime prove, ha dimostrato una forza tale nella prima fase che noi, la Chiesa dell’Imperatore Immortale, dobbiamo averlo come discepolo! Inviate parola Immediatamente!”


“La sua abilità di combattimento è stupefacente e il suo temperamento è spietato. Una persona del genere è perfettamente adatta ad unirsi alla nostra Chiesa dell’Orchidea di Sangue!”


Non pochi dei poteri che formavano le Tre Chiese e Sei Sette vennero istantaneamente attratti da Meng Hao a causa della sua appariscente dimostrazione di potere.


Per quanto riguarda le Cinque Grandi Terre Sacre, i Quattro Grandi Clan e le Tre Grandi Società Daoiste, nonostante fossero sorpresi, nessuno fece delle proclamazioni del genere. Tuttavia, sicuramente lo guardavano in modo differente rispetto a tutti gli altri.


Anche i genitori di Meng Hao stavano guardando le Antiche strade dai vortici-schermo. Si trovavano nel Clan Fang nelle Terre Orientali, guardavano in alto lo spettacolo. Meng Hao poteva aver cambiato aspetto, ma Fang Xiufeng e Meng Li potevano lo stesso riconoscerlo immediatamente.


Quando videro che aveva raggiunto il primo posto nella prima prova, sorrisero entrambi. Erano sorrisi pieni di orgoglio e aspettativa. Ovviamente, il sorriso della madre di Meng Hao conteneva anche un pizzico di preoccupazione. Tuttavia, sapeva che era necessario che Meng Hao intraprendesse il suo percorso.


Nella Società Kunlun, il Gran Maestro Demone degli Elisir stava osservando lo schermo vortice della Ricerca del Dao. Anche se tutti gli altri non potevano riconoscere Meng Hao, come poteva il Demone degli Elisir non riconoscere quella persona che un tempo veniva chiamata Fang Mu?


Chu Yuyan era di fianco al Demone degli Elisir, guardava silenziosamente. C’erano emozioni nel suo cuore che non poteva dimenticare, ne era disposta a farlo. Dopo tutto questo tempo, si era abituata a guardare Meng Hao da lontano.


Lei era l’apprendista del Demone degli Elisir, ma nella Società Kunlun, il Demone degli Elisir era stato accettato direttamente come discepolo del Daoista Kunlun, diventando cosi immediatamente un sole luminoso. A causa di questo, Chu Yuyan ricopriva anch’essa una posizione unica. Le ci volle poco tempo per fare la conoscenza degli svariati Prescelti del posto. Per di più, grazie alla sua incredibile bellezza, innumerevoli discepoli della Società Kunlun, iniziarono a seguirla.


La sua visione del mondo era ora completamente diversa. Non c’era il cielo sopra di lei adesso, c’erano invece, le stelle. Quello che vedeva quando si guardava intorno non erano montagne, ma un mare di corpi celesti.


Nonostante tutto, però, i ricordi di tutto quello che era accaduto su Pianeta Paradiso Meridionale erano scolpiti nella sua anima.


**


La prima fase era finita. Un vasto numero di contendenti era stato eliminato dalle Strade Antiche dell’Anima Nascente, Recisione dello Spirito e Ricerca del Dao. Quelli che erano riusciti a passare adesso aspettavano l’inizio della seconda prova, esausti e ansiosi.


In seguito, voci arcaiche risuonarono nelle tre Strade Antiche. Le parole di ognuna erano differenti, ma il contenuto era lo stesso: notificarono che la prima prova era terminata e allo stesso tempo… annunciavano quanti passi poteva compiere ciascun contendente!


“Quelli che hanno spento cinquanta candele o meno nella prima prova potranno avanzare di 3,000 passi! Cento candele o meno, 5,000 passi!”


“Duecento candele o meno, 7,000 passi. Trecento candele o meno, 9,000 passi… Cinquecento candele, 10,000 passi!” Per la prima volta, Ling Yunzi del Mondo del Dio dei Nove Mari apparve personalmente nell’Antica Strada della Ricerca del Dao. Era magro e indossava una lunga tunica verde. Aveva sopracciglia bianche e un marchio blu poteva essere visto sulla sua fronte, sembrava contenere un intero oceano!


Stava lì, la sua aura pulsava con un potere mostruoso, come se lui stesso fosse formato da un mare di stelle!


Sorprendentemente, l’immagine illusoria di un drago marino a nove teste poteva essere vista dietro di lui. Nonostante fosse illusoria, quando Meng Hao la vide, gli sembrò di star guardando una forza celestiale.


Ling Yunzi poteva essere considerato uno degli esperti più potenti nell’intera Nona Montagna e Nono Mare!


I suoi occhi scrutarono l’area, fermandosi per un istante su Meng Hao.


Dopo che ebbe finito di parlare, Ling Yunzi scosse la manica, facendo muovere tutte le persone della Strada Antica della Ricerca del Dao, li fece muovere in avanti senza nessun controllo sul loro corpo, percorrendo un numero di passi che seguiva la precedente spiegazione.


Passo dopo passo, avanzarono, non incontrarono nessuna candela o piattaforma lungo la strada. Fluttuarono attraverso il vuoto fino a quando raggiunsero un tratto di rovine infinite. Potevano essere viste le rovine di palazzi crollati, come pure antiche statue, foreste inaridite, fiumi e catene montuose.


Si trovavano ora nelle… Rovine dell’Immortalità della Nona Montagna e Nono Mare.


Il vuoto in cui si trovavano in precedenza era semplicemente l’entrata!


Le uniche parole che potevano essere usate per descrivere quest’area erano: senza vita, arcaiche, antiche, misteriose, silenziose ed enormi!


Quelle erano le parole che vennero in mente a tutti i concorrenti mentre posavano gli occhi sulle Rovine dell’immortalità per la prima volta. L’ultima parola era forse l’emozione più prominente che percepirono.


Era quasi impossibile dire che questa fosse una strada di qualche genere. La cosa che risaltava erano gli innumerevoli altari che si allungavano in linea nella distanza. Sembravano essere pieni di un’aria di tempo, un’antichità. Erano incavati con complessi simboli magici, che nessuno poteva comprendere. Gli altari più in fondo erano coperti in modo ancor più spesso di simboli magici rispetto a quelli più vicini ed emanavano un’aria di incredibile mistero.


Se si dovesse chiamare questo posto strada, allora forse… il modo in cui gli altari erano allineati rendeva la forma della strada visibile.


Era impossibile dire quanti altari c’erano; si estendevano all’infinito.


Con una prima occhiata, gli altari non sembravano troppo grossi. Tuttavia… erano incredibilmente enormi. Infatti, il più piccolo era grande quanto il trenta percento dell’intero vuoto in cui si trovavano in precedenza.


Ogni singolo altare era semplicemente gigantesco!


Da questo, poteva essere capito quanto fossero scioccanti le Rovine dell’Immortalità. Meng Hao aveva la sensazione che questo posto non fosse stato costruito per essere usato da coltivatori, ma piuttosto, da qualche enorme razza di giganti.


Poi però, improvvisamente cambiò opinione ripensando a …. cosa aveva visto dentro il Tempio dell’Antico Rito Daoista Immortale nelle Terre Orientali. Nella sua visione, aveva visto molte cose che sembravano indicare che molti esseri del genere esistevano veramente nei tempi antichi. Forse i giganti e i coltivatori erano un'unica esistenza.


Il gruppo fermo a 3,000 passi era relativamente piccolo. Finirono tutti su un altare, non erano abbastanza da formare nemmeno una folla. Il gruppo più numeroso era quello ai 5,000 passi. Nonostante il grande numero di persone, ogni persona poteva occupare lo stesso un'ampia area per se stessa sull’altare.


Poi c’erano quelli a 7,000 passi. Ce n’erano di meno in quel gruppo, si allargarono velocemente sull’altare, lanciandosi occhiate tra di loro.


Quando si arrivò ai 9,000 passi, c’erano solo il giovane uomo mascherato e la persona che poteva cambiare la sua età. Al momento, era passato dall’essere un vecchio uomo ad un giovane. Lui e il giovane mascherato occupavano un enorme altare.


Meng Hao invece, fu l’ultima persona a fermarsi, nell’ultima posizione. Era l’unica persona ad occupare un intero altare da solo!


Scene simili occorrevano nelle Strade Antiche dell’Anima Nascente e Recisione dello Spirito.


“La seconda prova, è la prova dell’uccisione!” disse Ling Yunzi, la sua voce fredda.


“La prima prova era un test sulla vostra abilità di ingaggiare un combattimento magico. I coltivatori praticano la coltivazione per essere in grado di combattere. Noi combattiamo le persone, noi combattiamo i Cieli, noi combattiamo la Terra. Solo combattendo noi possiamo ritagliarci un destino che sfida i Cieli!”


“Questa seconda prova di uccisione testerà esattamente quanto siete potenti al livello della Ricerca del Dao!”


“Questa prova sembra simile alla prima, ma in verità è molto diversa. Nella prima prova, avete combattuto tutti diversi avversari. Alcuni erano forti e alcuni erano deboli. Non c’era modo di stabilire esattamente quanto siete forti.”


“Nella seconda prova, affronterete tutti lo stesso nemico!”


“Per noi coltivatori, il Dao è della massima importanza. Le nostre magie sono preparate per proteggere il nostro Dao. Senza una sufficiente magia, come possiamo compiere il nostro Dao? Quindi, tutti voi dovete rilasciare tutto il potere che possedete in questa seconda prova!”


“In questa prova, il tempo limite sarà ancora una volta un bastoncino d’incenso. Questa prova non riguarda il numero di fatalità che potete infliggere, ma piuttosto… quanto in fretta potete uccidere!”


“Uccidete tutto quello che vedete. Chiunque non riuscirà a completare l’incarico nel tempo in cui un bastoncino di incenso impiega a bruciare sarà eliminato. In questa seconda prova, le vostre vite saranno in pericolo. Se volete, potete girarvi e andarvene di vostra volontà in questo momento!” Gli occhi di Ling Yunzi passarono sulla folla, ma nessuno scelse di ritirarsi. La sua espressione fredda, scosse la manica e immediatamente, i simboli magici sugli altari iniziarono a brillare luminosi. Rimbombi riempirono l’aria e luce brillante vorticava ovunque.


La luce si diffuse velocemente coprendo interamente ogni altare, coprendo completamente ogni singola persona.


1,000 passi dietro Meng Hao, il giovane uomo mascherato si trovava li, fissando Meng Hao mentre la luce lo ricopriva. I suoi occhi brillarono di un lustro feroce mentre guardava Meng Hao scomparire.


“Hai vinto la prima prova, ma la seconda prova non sarà tua!”


Il vecchio uomo che era ora un giovane adolescente aveva gli occhi che brillavano con una simile luce.


Dietro di loro c’erano i concorrenti che avevano guadagnato ottimi voti nella prima prova. Tutti loro stavano guardando la figura di Meng Hao che scompariva, i loro occhi pieni di bagliori tenaci.


“Prima, ha ovviamente usato qualche trucco all’ultimo secondo. Questa volta… sarà costretto a mostrare chi è davvero!”


Allo stesso tempo, nelle Antiche Strade dell’Anima Nascente e la Recisione dello Spirito, tutti venivano coperti dalla luce brillante. Presto nessuno era più visibile eccetto la lista di nomi all’interno della luce brillante.


Dopo ogni nome c’era un numero che indicava quante fatalità aveva inflitto.


Sull’altare di Meng Hao, una fredda voce improvvisamente risuonò nelle sue orecchie chiedendogli quale fosse il suo nome. La faccia di Meng Hao tremò leggermente e dopo aver brontolato tra se e se per un momento, rispose con “Fang Mu.”


In un battito di ciglia, i caratteri Fang Mu 方木 apparvero sulla luce dell’altare. Immediatamente, tutti nella Nona Montagna e Nono Mare poterono vederlo.


“Il suo nome è Fang Mu!!”


“È possibile che sia connesso al Clan Fang? Tuttavia, ci sono innumerevoli persone con il cognome Fang, che non sono connesse al Clan Fang.”


“Fang Mu. Fang Mu… Ha ottenuto il primo posto nella prima fase, Mi chiedo come si comporterà nella seconda fase…”


“Non ci pensare troppo. Non è possibile che qualcuno riesca ad ottenere il primo posto nella prima fase e poi anche nella seconda. Sospetto che abbia usato qualche tipo di Magia Daoista proibita all’ultimo momento. Altrimenti, non sarebbe mai arrivato in cima nella prima prova. Questa è la causa del suo improvviso salto sotto ai riflettori all’ultimo secondo.”


“Sia come sia, se ottiene di nuovo il primo posto, sarebbe una totale sfida ai Cieli. Le sette verrebbero gettate nel tumulto!”


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



