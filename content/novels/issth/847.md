---
weight: 8470
title: Capitolo 847 - Talento. Coltivazione. Età.
pubDate: 2025-03-17T11:17:35.000Z
tags:
    - issth
---


Le folle nei luoghi sparsi per tutta la Nona Montagna e Nono Mare stavano guardando gli eventi sugli schermi vortice. Tuttavia, indipendentemente dal posto, gli occhi di tutti gli spettatori si spalancarono increduli.


Nell’Antica Strada della Ricerca del Dao, il nome Fang Mu non aveva alcun numero in precedenza, ma in un battito di ciglia, comparve improvvisamente: 1,006!


Il numero apparve così in fretta, così veloce, che le persone non ebbero modo di registrarlo nella mente prima che il numero e il nome Fang Mu scomparissero.


La luce che copriva l’altare dove si trovava Meng Hao lentamente scomparve, rivelandolo, seduto lì a gambe incrociate.


Era la prima persona…


A passare la prova!


“È… è impossibile!!”


“Che cos’è appena successo? Ricordo che un momento fa, Fang Mu non aveva nessun numero affianco al suo nome. Questo significa che non aveva ucciso nemmeno un nemico. Poi ho sbattuto gli occhi e ha passato la prova?”


“Un mucchio di numeri è apparso poco fa e poi è scomparso e Fang Mu ha superato la prova. È possibile… è possibile che lui abbia usato solo una singola mossa per uccidere tutti i nemici!?!?”


“Oh cielo! Ha ottenuto la prima posizione anche nella seconda prova! È trascorso così poco tempo, nemmeno cento respiri!!”


“Ha ottenuto la prima posizione nella prima prova e adesso la prima posizione nella seconda prova!!” Tutte le persone fuori nella Nona Montagna e Nono Mare erano completamente scioccate. Urla sgomente risuonarono in tutti i posti dove le persone si trovavano per guardare gli eventi e il brusio di conversazioni immediatamente si sollevò.


Nelle vaste Terre Orientali, Fang Xiufeng e Meng Li erano rimasti a bocca aperta dopo aver osservato gli eventi. Persino loro non erano sicuri su cosa avesse esattamente fatto Meng Hao.


Anche il Demone degli Elisir e Chu Yuyan erano rimasti a guardare con occhi spalancati, fissavano storditi Meng Hao sullo schermo.


Le folle nella Nona Montagna e Nono Mare erano in subbuglio.


“Quel Fang Mu, è decisamente la stella di questa prova del fuoco!”


“Quanto è potente esattamente? Ha davvero… Ha davvero ucciso tutti i nemici con una mossa!”


“Voglio vedere esattamente come ha fatto. Deve essere stato mozzafiato!!”


Nel frattempo, non troppo lontano da Pianeta della Vittoria Orientale, un’enorme tartaruga fluttuava nel cielo stellato, trasportando un intero continente sulla sua schiena. Stava fissando scioccata i tre vortici schermo su Vittoria Orientale.


“Dannazione. Deve essere lui! Anche se si trasformasse in polvere, il Patriarca riconoscerebbe lo stesso quel piccolo bastardo!!


“Però… Cosa ha fatto esattamente? Ha ottenuto il primo posto in un battito di ciglia!” Questa gigantesca tartaruga non era altri che Patriarca Affidabilità.


Allo stesso tempo, in un altro posto nel cielo stellato, una figura poteva essere vista seduta a gambe incrociate su un asteroide, con i capelli scompigliati mentre guardava tre vortici schermo. La sua espressione era taciturna, ma una luce brillante luccicava nei suoi occhi.


“Come potevo immaginare che non sarei morto… Meng Hao, Pianeta Paradiso Meridionale era solo la prima metà della mia vita. Devo ringraziarti per avermi aiutato a capire ciò. Negli anni restanti, troverò sicuramente un modo per ripagarti.”


Mentre tutti nella Nona Montagna e Nono Mare erano scioccati, nel palazzo tra le stelle, regnava il silenzio. I Patriarchi delle varie sette e clan, persino i rappresentanti delle Tre Grandi Società Daoiste, stavano tutti osservando con occhi e mascelle spalancate.


Dopo un lungo momento, uno dei vecchi uomini ridacchiò ironicamente e disse, “Quello conta come imbrogliare!!”


Queste persone erano le uniche a poter vedere cosa fosse realmente successo.


“Il fatto che abbia pensato ad un modo come quello per ottenere la vittoria potrebbe essere considerato imbrogliare, ma è stupefacente nondimeno!!”


“Non ha esitato a uccidersi insieme al nemico! Quel tipo di fervore è quello che ha conquistato la vittoria!”


“Paragonati a questo Fang Mu, i metodi usati da tutti gli altri non possono essere neanche lontanamente chiamati anticonformisti. Le sue tattiche sono davvero stupefacenti. Autodistruggersi con tale decisione e per di più controllarla così ingegnosamente… possiamo essere certi che Fang Mu è stata la prima persona a realizzare che la seconda prova era locata in un mondo illusorio!”


“Ciononostante, dovrebbe essere squalificato! Metodi fraudolenti del genere sono una completa vergogna!”


“Oh per favore, lo vuoi far squalificare per poterlo reclutare in segreto! Quello non è imbrogliare. Gli altri competitori non hanno semplicemente pensato a quest’idea, o forse non erano in grado di attuarla. Quella è semplicemente debolezza da parte loro. Questo Fang Mu ha decisamente completato la sua prova!”


Mentre le discussioni continuavano nel palazzo, uno dei tre Anziani delle Tre Società Daoiste, che sedeva a capo del gruppo improvvisamente aprì gli occhi, riempiendo il palazzo di luce infinita.


“Fang Mu. Prova superata!” Proferì solo quattro parole, ma riecheggiarono dal palazzo fino al cielo stellato e poi, attraverso una tecnica speciale, echeggiarono attraverso la Strada Antica e poi fuori verso la restante Nona Montagna e Nono Mare.


Improvvisamente, una classifica apparve nella Strada Antica della Ricerca del Dao e nella prima posizione c’era il nome Fang Mu. Tutte le posizioni al di sotto erano vuote.


La Nona Montagna e Mare erano in fermento e molti Patriarchi seduti nel palazzo tirarono fuori contenitori di giada per trasmettere informazioni alle loro sette, ordinando loro di cercare di reclutare Fang Mu.


Fu in questo momento che Meng Hao aprì i suoi occhi. All’inizio, sembravano vuoti, ma poi velocemente si illuminarono. La sua espressione era calma mentre stava li seduto a gambe incrociate, immobile.


La seconda prova era una completa illusione e il cosiddetto rischio per le vite dei concorrenti era falso. Tuttavia, a causa della brutalità della prima prova, gli altri concorrenti diedero per scontato che la seconda prova era esattamente uguale.


A questo punto, circa metà del tempo a disposizione era passato. Sorprendentemente, una giovane donna con una veste blu, che apparteneva al gruppo che era progredito di 3,000 passi, improvvisamente divenne visibile nella luce che la circondava. I suoi occhi irradiavano sicurezza mentre guardava la classifica, ma improvvisamente spalancò gli occhi per lo shock.


“È stato più veloce di me!” pensò. “Io posseggo il Dao delle Anime, che mi ha permesso di prendere il controllo delle marionette. Eppure, Fang Mu possiede qualche tipo di abilità divina più potente? Quale può mai essere?!”


Altre persone iniziarono a superare la seconda prova dopo la giovane donna. Non ci volle molto per raggiungere la scadenza del tempo concordato. All’incirca un terzo dei concorrenti non riuscì a superare la prova. Quelli che ci riuscirono, avevano utilizzato vari metodi. Per quanto riguarda il vero Immortale, molti di loro avevano usato il pitone per ucciderlo in un colpo solo.


Nessuno aveva usato lo stesso metodo di Meng Hao.


Mentre le persone emergevano dalla seconda prova, guardarono la classifica, rimanendo scioccate.


“Fang Mu ha ottenuto il primo posto nella prima prova e ora ha ottenuto il primo posto anche nella seconda!”


“Dannazione!!” Il giovane uomo mascherato fu uno degli ultimi ad emergere dalla seconda prova. Dietro la sua maschera, la sua faccia era estremamente distorta. Le sue aspirazioni avevano ricevuto un duro colpo. Il vecchio uomo con la capacità di trasformare la sua età aveva anche lui la faccia distorta, mentre si accigliava.


Tanti dei coltivatori che si erano piazzati bene nella prima prova, non riuscirono a eccellere nella seconda.


Nel frattempo, nelle Antiche Strade dell’Anima nascente e Recisione dello Spirito, era appena finita la seconda prova. Ciccio, Chen Fan e Wang Youcai erano tutti riusciti a passare. Chen Fan aveva avuto la prestazione più sorprendente e nonostante non avesse ottenuto il primo posto, era tra i primi 100, cosa più che buona!


Ciccio e Wang Youcai, finirono tra i primi 1,000.


Li Shiqi si piazzò verso il basso, riuscendo a passare per poco.


Era solo la seconda prova, ma il precedente grosso numero di contendenti era stato già scremato di circa la metà.


Ovviamente, la prestazione di Meng Hao aveva causato un tumulto nella Nona Montagna e Nono Mare e il nome Fang Mu era ora impresso nelle menti di tutte le persone. Molte ora non vedevano l’ora iniziasse la terza prova, per vedere se sarebbe riuscito a ottenere ancora una volta il primo posto!


Nella Strada Antica della Ricerca del Dao, Ling Yunzi del Mondo del Dio dei Nove Mari era in piedi in forma illusoria, guardando la folla. Questa volta, il suo sguardo si fermò su Meng Hao più a lungo di quanto era accaduto in precedenza.


Senza aggiungere altre parole, scosse la mano, facendo scomparire tutti. Quando riapparvero, erano ancora più all’interno della Strada Antica. Si trovavano sopra degli altari, anche se le posizioni di tutti quanti erano ora cambiate. Alcuni che precedentemente erano davanti, ora si trovavano indietro, mentre altri che precedentemente erano nella coda erano ora avanzati.


Solo Meng Hao era da solo, molto più avanti di chiunque altro sul suo altare personale. Dietro di lui c’erano tutti gli altri coltivatori alla Ricerca del Dao, mentre fissavano la sua schiena, con le facce piene del desiderio di combattere.


“Le due precedenti prove testavano la vostra prodezza in battaglia,” Ling Yunzi disse freddamente. “Adesso passerete la quarta, quinta e sesta prova simultaneamente. Esse testeranno il vostro talento latente, la profondità della vostra base di coltivazione e anche… la vostra vera età!”


“Più alto è il vostro talento latente, più profonda è la vostra base di coltivazione e più giovane la vostra età, migliori saranno i vostri risultati!”


“Questo è un test composito. Anche se non avete eccelso nei primi due test, se otterrete buoni risultati in questo terzo test, potrete ancora sorpassare gli altri concorrenti.” Detto questo, scosse la mano, facendo brillare tutto con colori luminosi e facendo innalzare un vento. Improvvisamente, tre enormi stele di pietra si innalzarono dagli altari di fronte a ogni contendente.


Ogni stele di pietra era iscritta con un singolo largo carattere.


Talento! Coltivazione! Età!


“Posate le vostre mani sulle stele di pietra e lasciate entrare in voi il loro potere. Che il test inizi!”


La maggior parte dei coltivatori nell’Antica Strada della Ricerca del Dao fece un passo in avanti e poggiò le mani sulla stele del ‘talento’. In un battito di ciglia, colonne di luce iniziarono ad innalzarsi dalle stele di pietra, ognuna raggiunse un’altezza diversa. Molte raggiunsero un’altezza di all’incirca trenta metri. Tuttavia, ce ne fu una che improvvisante raggiunse un’altezza di sessanta metri, attirando non poca attenzione.


Per ogni setta, il talento latente posseduto da un coltivatore era in verità più importante della sua prodezza in battaglia.


In seguito, apparve una colonna di luce di 90 metri, poi una colonna di 150 metri, una colonna di 180 metri e persino una colonna di 300 metri!


Quella colonna apparteneva alla giovane donna che era uscita dalla seconda prova subito dopo Meng Hao. Lei guardò la colonna di luce, la sua espressione calma come al solito.


Dietro di lei, apparvero altre colonne di 300 metri. Tra gli altri coltivatori a cui appartenevano le colonne di 300 metri c’erano il giovane uomo mascherato e il coltivatore con le zanzare. Questi due, insieme alla giovane donna, erano noti al pubblico, arrivati a questo punto. Gli altri a cui appartenevano le colonne alte 300 metri erano tutte persone che non avevano attirato troppa attenzione nelle due prove precedenti, ma che adesso stavano eseguendo una spettacolare prestazione.


“Una colonna di 300 metri dimostra un incredibile livello di talento latente. Non avrei mai immaginato che ci sarebbero state sette persone con tale talento nella divisione della Ricerca del Dao della prova di fuoco!”


“Ce ne sono nove nella divisione della Recisione dello Spirito!”


“Ce ne sono ancora di più nella divisione dell’Anima Nascente! Un totale di diciassette colonne di 300 metri!”


“Mi chiedo come si comporterà Fang Mu… “ Mentre le folle all’esterno discutevano degli avvenimenti, I Patriarchi che rappresentavano le varie sette e clan stavano guardando con occhi luminosi. Fissavano i vari coltivatori con un eccezionale talento latente e ovviamente, stavano guardando Meng Hao.


Meng Hao esitò un momento. Non aveva mai veramente fatto caso al suo talento latente, ma sollevò la sua mano e poi la appoggiò sulla stele di pietra.


Non appena la toccò, un potere gentile si espanse dalla stele all’interno del suo corpo. Velocemente attraversò i suoi passaggi di qi e sangue, alla fine vorticava attraverso il suo intero corpo. Tuttavia, fu in questo momento che l’illusorio meridiano Immortale creato dalla lampada di bronzo improvvisamente tremò. Poi, iniziò a emanare una forza gravitazionale che… istantaneamente risucchiò il potere gentile della stele di pietra.


Gli occhi di Meng Hao si spalancarono.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


                                



