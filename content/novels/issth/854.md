---
weight: 854
title: Capitolo 854 - Suggerimenti Segreti!
pubDate: 2025-03-17T11:17:35.002Z
tags:
    - issth
---


“L'ha trovata!” Nel palazzo, i vecchi uomini delle Tre Grandi Società Daoiste stavano tutti osservando con gli occhi scintillanti in maniera brillante. Questo era ancora più vero per l'uomo dell'Antico Rito Daoista Immortale, il cui intero viso era illuminato da una luminosità senza precedenti.


"È la prima persona dai tempi antichi ad oggi che segue la Strada Antica con una base di coltivazione nel Reame dello Spirito che trova la Consistenza Celestiale dei Pāramitā”


“Può soltanto osservare da lontano, senza avvicinarsi. Basandosi sul suo senso divino e sulla sua forza di volontà, dovrebbe essere in grado di determinare che non è sicura. Non si avvicinerà avventatamente.”


“Questo dipende dalla sua buona sorte. Nel mondo di queste sesta, settima e ottava fase, il tempo scorre diversamente che nel mondo esterno. Al momento, contemplare l'illuminazione per un giorno qui è come trascorrerne sette nel mondo esterno!”


La conversazione mormorata riempì il palazzo.


In contrasto, le folle della Nona Montagna e Nono Mare erano ronzanti di chiacchiere.


Quando videro la 99esima luce accendersi, tutti sapevano esattamente cosa significava. Ognuno era in fermento e, ora, il nome di Fang Mu era profondamente impresso nei cuori di tutti i presenti.


Mentre tutti all'esterno erano in fermento, Meng Hao aprì gli occhi. Respirò pesantemente per un momento, quindi digrignò i denti e chiuse gli occhi di nuovo. Mandò il suo senso divino all'esterno, ancora una volta per osservare i nove stupefacenti ponti.


I ponti sembravano completi, ma Meng Hao sapeva che se davvero lo fossero stati, sarebbe stato ucciso semplicemente per averli guardati. Al momento, persino osservarli da una certa distanza gli provocava ferite. A dire il vero, che i ponti fossero incompleti era una cosa positiva. Altrimenti, considerando la sua base di coltivazione, non appena il suo senso divino li avesse toccati sarebbe stato completamente annichilito.


Nove ponti che sfidano i cieli come questi sono stati effettivamente distrutti... questi non sono normali ponti! Sono stati sicuramente creati per permettere ai coltivatori di provare un'incredibile crescita della base di coltivazione, per renderli in grado di spingersi attraverso un'incredibile sfera di potere!


“Non avrei mai immaginato che qui sarei stato in grado di vedere una cosa simile! È decisamente una buona sorte per me!” Mentre ci pensava, la mente di Meng Hao tremò improvvisamente.


“Le regole non parlavano di creare una sola abilità divina... in questo caso, perché non crearne due?” Originariamente, Meng Hao aveva già escogitato un piano per creare un'abilità divina ma, dopo aver visto i nove ponti, una nuova forma di illuminazione era apparsa nella sua mente, trasformandosi nella forma di un'abilità divina. Inoltre, non voleva rinunciare a nessuna delle due idee.


La prima abilità divina si allineava perfettamente con la sua personalità, la seconda, Meng Hao desiderava sinceramente di possederla.


Prese un respiro profondo, quindi decise di smettere di pensarci. Concentrò il suo senso divino sia sui nove ponti, sia nel resistere alla pressione. Non soltanto si stava imprimendo l'immagine dei nove ponti nella mente, ma aveva deciso di avvicinarsi, per acquisire un po' di buona sorte sulla pressione che gli gravava.


Il tempo passò lentamente.


Dieci giorni più tardi restarono soltanto quattro persone. Le altre tre avevano infine capito che non avrebbero potuto continuare ad ottenere l'illuminazione da altre rovine Immortali, e avevano quindi deciso di creare le loro abilità divine. Di queste tre, l'individuo che aveva trovato più rovine Immortali era a quota 76.


Le abilità divine da loro create erano potenti. Uno di essi aveva fatto discendere undici stele di pietra, provocando un sacco di attenzione.


Altri dieci giorni passarono, e delle quattro rimanenti persone sulle Strade Antiche due non poterono continuare e decisero di creare le loro abilità divine. Una di esse era il giovane uomo con le zanzare, il quale aveva trovato 89 rovine Immortali. A questo punto, aveva creato un'abilità divina da tredici stele.


Un bel po' di persone ne furono impressionate, e il giovane uomo salì velocemente alla ribalta.


A questo punto rimanevano solo due persone nell'Antica Strada. Una di esse era Meng Hao, l'altra il giovane mascherato, Li Yan!


Li Yan aveva già scoperto la 93esima rovina Immortale, ed era la seconda persona in questa prova del fuoco che superava Signor Fan.


Lui e Meng Hao erano il centro dell'attenzione dell'intera Nona Montagna e Nono Mare.


Passarono altri tre giorni. Meng Hao tossì sangue e la sua vista si sfocò. Durante questi più di venti giorni passati, aveva sostenuto ferite in varie occasioni mentre si sforzava di continuare a contemplare i nove ponti, imprimendosi l'immagine nella memoria.


Era difficile, ma con la sua intensa forza di volontà, sarebbe riuscito lentamente ma sicuramente a continuare a macinare. Non era così selvaggiamente ambizioso da voler memorizzare tutti i nove ponti, ma soltanto il primo.


Infine, arrivò il 21esimo giorno, In questo luogo speciale, contemplare l'illuminazione per tutto questo tempo equivaleva a passare più di 200 anni nel mondo esterno. I rombi riempirono la mente di Meng Hao e i suoi occhi scintillarono del bagliore dell'illuminazione mentre la piena immagine del primo ponte si materializzava di fronte a lui.


In quell'istante, nel profondo della sua mente, poteva chiaramente percepire come fosse danneggiato il ponte. Improvvisamente, il novantanove percento del ponte svanì e scoprì che era, in effetti... niente di più che una roccia delle dimensioni di un pugno!


Era una semplice pietra, eppure anche il solo guardarla faceva tossire sangue a Meng Hao, e sapeva che se si fosse avvicinato, sarebbe stato distrutto sia nel corpo che nello spirito. Questi più di 20 giorni di contemplazione erano come duecento o più anni nel mondo esterno.


Nel momento in cui comprese la situazione reale del primo ponte, e quando anche la forma del ponte stesso gli apparve nella mente, alcune immagini cominciarono a comparirgli negli occhi, come una visione.


Nella visione c'erano nove enormi soli che trasportavano una statua stupefacente. Sembravano così grandi che era impossibile vederne le estremità. Un esercito di innumerevoli coltivatori colpì con attacchi che strapparono un enorme buco nell'aria, in cui poi entrarono.


Dietro alla scioccante statua c'erano nove stupefacenti ponti che scuotevano i cieli. Un'infinita luce che ricopriva ogni cosa veniva irradiata da essi.


La scena fece tremare la mente di Meng Hao e gli ricordò le cose che aveva visto nel Tempio dell'Antico Rito Daoista. [1]


Quindi, la visione mutò. Vide una guerra che scuoteva il monto intero. Infinite cose viventi erano massacrate, e i corpi celesti collassavano. Il cielo si spezzò e, in ogni respiro, infinite vite morivano.


I nove ponti esercitavano un'incredibile pressione, provocando l'inizio di un collasso nel cielo stellato. Successivamente Meng Hao vide apparire tre enormi figure là in alto. Quando queste unirono le forze, il cielo stellato scomparve e anche il mondo intero si oscurò, come se tutte le auree esistenti venissero assorbite e condensate nella forma di nove montagne, le quali si schiantarono in basso sui nove ponti.


I ponti... si frantumarono!


La visione si interruppe bruscamente. Meng Hao non ebbe il tempo di analizzare profondamente le immagini prima di svanire. Rimase là, la mascella cascante e gli occhi spalancati. La sua mente era vuota e tremante.


“Queste nove montagne....” Meng Hao stava ansimando. Da quello che aveva potuto capire, era in grado di cogliere solo una piccola parte di un enorme segreto.


“Perché il mondo in cui io vivo consiste di solo nove montagne e nove mari, con quattro pianeti che circolano intorno a ciascuna di queste montagne?!


“Non ci ho mai pensato più di tanto, ma come mai il Pianeta Paradiso Meridionale è così speciale? Cosa avranno fatto questi Esterni per cui i miei genitori devono controllarlo?


“Inoltre, cos'è quel luogo in cui sono andato al di sotto dei Laghi del Dao Primordiale sul Pianeta Paradiso Meridionale? Quell'essere che era frantumato e quindi sigillato ha detto qualcosa come... gli Immortali sono la fonte di tutto il caos! [2]


“Che cosa significa esattamente?!” Il respiro di Meng Hao era irregolare come non mai, e rabbrividiva dappertutto. Ora aveva un'idea di cosa potesse significare, ma non osava considerarla come vera.


Mentre la sua mente tremava, i nove ponti di fronte a lui svanirono, questa volta per davvero: persino quando Meng Hao li cercò con il suo senso divino, non fu più in grado di trovarli.


Dopo un lungo momento di silenzio, Meng Hao sospirò leggermente. La questione della visione era qualcosa di molto lontano dalla situazione attuale e, considerando il livello della sua base di coltivazione, non era realmente qualificato per iniziare a sondare tali segreti.


“Un giorno, riuscirò a capire tutto quanto!” pensò, gli occhi scintillanti di determinazione. Prese un respiro profondo.


Molti giorni più tardi, era ancora a mani vuote. Non importava quale metodo avesse provato, persino chiudendo gli occhi, non era in grado di trovare nessun padiglione Immortale. Infatti era pressoché certo che non sarebbe stato in grado di trovarlo, così decise di sedersi a gambe incrociate nel luogo in cui si erano trovati i nove ponti, e iniziò a creare la sua abilità divina!


Scivolò velocemente in trance.


Molte idee e pensieri volteggiavano nella sua mente, così come numerose immagini tremolanti, l'illuminazione che aveva ricevuto dalle 99 rovine Immortali iniziò a fondersi insieme fino a quando una volontà esplose dalla sua mente, una volontà che era un'abilità divina appartenente a lui soltanto.


Mentre Meng Hao stava unendo l'illuminazione per creare un'abilità divina, Li Yan aveva oltrepassato la 95esima rovina Immortale, ma non riusciva a trovare la 96esima.


Dopo un istante, non ebbe altra scelta che fermarsi rammaricato e iniziare a creare la sua abilità divina.


A questo punto, chiunque nel mondo esterno così come nel palazzo del cielo stellato, era in attesa di vedere quali abilità divine avrebbero creato Meng Hao e Li Yan.


C'era qualcosa però che accadeva e che nessuno nel palazzo aveva notato. Sebbene gli anziani delle Tre Grandi Società Daoiste sembrassero guardare gli schermi nei vortici con occhi scintillanti, nel profondo del loro sguardo c'erano vaghi sospiri di disappunto.


Tali sospiri erano profondamente nascosti, eppure sembravano essere una delusione che non era del tutto inaspettata.


I giorni passarono, e l'aspettativa nella folla nella Nona Montagna e Nono Mare continuò a crescere.


“Che tipo di abilità divina staranno creando Fang Mu e Li Yan? Quale delle due avrà la maggioranza delle stele?!”


“Io punto su Fang Mu. Dopotutto, ha ottenuto l'illuminazione da 99 rovine Immortali. È una cosa mai sentita!”


“Non è detto che sarà Fang Mu. Può anche essere che sia stato avvantaggiato da alcune situazioni fortunate. Alla fine, scommetto che la migliore abilità divina sarà creata da Li Yan!”


“Se nessuno di loro riesce a creare un'abilità divina da sedici stele, allora significa che Wang Youcai avrà il primo posto nella sesta, settima e ottava fase!”


Altri due giorni passarono, quando improvvisamente l'era intorno al mascherato Li Yan cominciò a bruciare di fiamme.


Le fiamme erano nere e istantaneamente incendiavano i Cieli. Gli occhi di Li Yan si aprirono e le sue pupille erano composte interamente di fuoco!


Le fiamme ruggivano intorno a lui, coprendo la terra e bruciando ogni cosa. L'intero mondo divenne un mare di fiamme e quindi iniziò a fondersi, come se non riuscisse a reggere il calore. Le persone all'esterno nella Nona Montagna e Nono Mare erano ormai in grado di vedere chiaramente Li Yan e qualsiasi cosa stesse accadendo nel suo mondo.


Suoni ansimanti provenivano da molte aree nella Nona Montagna e Nono Mare, e nel palazzo nel cielo stellato i Patriarchi osservavano con strani bagliori nei loro occhi. Il vecchio proveniente da Ossa del Diavolo della Fiamma, una delle Cinque Grandi Sacre Terre, non poté fare a meno di osservare con i grandi occhi scintillanti.


“Quel Li Yan è incredibile! Che tipo di abilità divina del fuoco ha creato? Riesce a fondere l'intero mondo!”


“Otterrà sicuramente almeno sedici stele. La sua abilità divina sembra essere ad un livello simile a quello di Wang Youcai, ma da come sento, sembra essere più potente!”


Li Yan si alzò lentamente, un'espressione orgogliosa sul suo volto, sotto alla maschera. Quindi fece tre respiri.


Ogni respiro fece tremare ogni cosa, e il mare di fiamme si diffuse ancora più rapidamente. Dopo tre respiri, il mondo era ingolfato dalle fiamme. Infine, Li Yan inalò profondamente.


Quando lo fece, tutte le fiamme nel mondo iniziarono ad agitarsi e rotolare, dirigendosi verso Li Yan mentre le risucchiava nel corpo.


Successivamente, un suono rombante provenne dal suo corpo e sebbene nessuno potesse vedere alcuna fiamma, quando guardavano Li Yan stesso percepivano fitte di dolore come se fossero causate dal fuoco.


“Una magia del corpo!!”


“Cieli! È la cosa più difficile da creare! Una magia del corpo!!”


“Non è soltanto una magia del corpo, ma è quasi una magia Daoista”


“Sebbene non sia una magia Daoista completa, è sicuramente unica. Se in futuro continuerà a coltivarla fino all'apice, c'è un'alta probabilità che possa raffinarla in una vera e propria eredità di magia Daoista!!”


NOTE:


1. Meng Hao aveva già avuto una visione simile nel capitolo 819.


2. Nota di Deathblade (il traduttore inglese): Penso che questo possa essere un errore da parte di Er Gen. Nella scena sotto ai Laghi del Dao Primordiale nel capitolo 731 non viene fatta menzione circa gli Immortali come fonte del caos. Ho ricontrollato anche con il cinese originale e non ho visto nulla su questo effetto. Le uniche parole simili sono pronunciate da quella scimmia nel capitolo 789, e furono sentiti da Meng Hao nella sua altra visione nel capitolo 819. Continuerò ad indagare e vedere se ci sono riferimenti che ho mancato, ma se voi lettori sapete qualcosa, lasciate un commento.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



