---
weight: 8560
title: Capitolo 856 - Ponte dell’Eccelso
pubDate: 2025-03-17T11:17:35.002Z
tags:
    - issth
---


Era una speranza a cui si erano aggrappati per tutte le numerose volte che avevano organizzato questa prova del fuoco nella Nona Montagna e Nono Mare.


Era una ragione molto più importante, rispetto al reclutamento dei discepoli!


I tre anziani stavano ansimando leggermente, ma considerando la loro alta base di coltivazione e i loro livelli di concentrazione, non importava per quanti anni avessero osservato l’evento di reclutamento con tale speranza; non avrebbero permesso a nessuno di cogliere alcun dettaglio dalle loro espressioni.


Tuttavia… un abbaglio di sorpresa virtualmente impercettibile poteva essere visto negli occhi del vecchio uomo della Società Kunlun, il quale sembrava aver fatto caso ad alcune stranezze riguardo la situazione.


Il tempo passava lentamente. Diverse ore dopo, i rimbombi ancora una volta circondarono Meng Hao, ma velocemente scomparvero… e poi ritornarono con un’intensità superiore a prima.


Questo indicava che l’abilità divina che Meng Hao era in procinto di creare stava crescendo di potere!


Il pubblico nella Nona Montagna e Nono Mare fissava i vortici schermo e Meng Hao a gambe incrociate. Attendevano con impazienza di vedere che miracolosa abilità divina avrebbe creato.


“La magia Daoista di prima ha fatto discendere ventuno stele di pietra. Poi ha iniziato a creare un’altra abilità divina. Se ci riuscirà… Mi chiedo quante stele di pietra appariranno?!”


“È inaudito! Gli antichi registri non contengono informazioni riguardo la prima volta che le Tre Grandi Società Daoiste hanno tenuto questa prova del fuoco, ma dal momento in cui sono iniziate le registrazioni fino ad ora, nessuno ha scosso le stelle come questo scioccante Fang Mu!”


“Un Prescelto del genere sarebbe il soggetto di tutte le attenzioni indipendentemente a quale setta si unisca. È strano che prima d’oggi, non abbia mai sentito parlare di lui!”


Il brusio di conversazioni echeggiava dovunque, sia nel mondo esterno, sia tra i competitori della prova del fuoco della Strada Antica. Tutti erano stati scossi da Meng Hao.


Stavano tutti aspettando… la miracolosa creazione di Meng Hao!


Il giorno dopo, rimbombi ancora più scioccanti poterono essere uditi. Il giorno seguente, i suoni riempirono la Strada Antica della Ricerca del Dao. Tre giorni dopo… tutto iniziò di nuovo. Persino le persone nelle Antiche Strade dell’Anima Nascente e della Recisione dello Spirito poterono sentirli.


Avevano riempito l’intera Strada Antica!


Molte persone erano più sorprese che mai!


Quattro giorni dopo, l’intenso suono ruggente che echeggiava da Meng Hao lasciò la Strada Antica attraverso i vortici, arrivando nella Nona Montagna e Nono Mare.


Quando questo accadde, Meng Hao finalmente aprì gli occhi.


In quell’istante, una sconfinata luce radiante si riversò dalle sue pupille, al punto tale che chiunque gli fosse stato di fronte si sarebbe sentito accecare dalla luce penetrante. L’espressione di Meng Hao era calma mentre alzava la mano in aria. Nella sua mente c’era l’immagine del primo ponte, impressa indelebilmente, senza la possibilità di disperdersi per tutta l’eternità.


Mentre alzava la mano, il mondo intorno a lui iniziò a tremare e innumerevoli fessure apparvero. L’aria vorticò e iniziò ad infrangersi a strati. In pochi attimi di respiro, tutta la terra intono a lui venne distrutta e poi iniziò a crollare. Il vento infuriava e l’aria collassò.


Meng Hao rimase a gambe incrociate, ma mentre intorno a lui tutto si dissipava, sembrava come se stesse fluttuando nel mezzo del nulla, circondato da ventuno stele di pietra, ognuna alta trecento metri.


Fu a questo punto che, all’improvviso, un rimbombo poté essere sentito provenire dallo sconfinato vuoto in alto. Era come un ruggito echeggiante, che era accompagnato da… stele di pietra discendenti!


Una, due, tre… un totale di nove discesero per unirsi alle altre ventuno stele di pietra. Per di più, queste nuove stele di pietra erano argentate!


Il loro aspetto era decisamente più splendente rispetto alle altre ventuno stele e decisamente più scioccante.


I Patriarchi nel palazzo nel cielo stellato guardavano con occhi spalancati e la folla nella Nona Montagna e Mare venne immediatamente mandata in un subbuglio per l’incredulità.


“Non… non ha nemmeno finito di creare l’abilità divina! Sta solo mobilitando la sua energia, ma le stele di pietra sono già discese!”


“Quelle stele di pietra sono argentate! Non ho mai nemmeno sentito di una cosa del genere!”


“Quest’abilità divina è sicuramente opposta ai Cieli! Se non fosse, come potrebbe una semplice ondata di energia far discendere le stele di pietra, persino prima che sia completata!”


“Che abilità divina è questa?!?!”


Mentre le folle si ingaggiavano in accese discussioni, Meng Hao rimaneva li seduto, la sua faccia calma, i suoi occhi privi di gioia o tristezza. La sua mente sembrava essere completamente immersa in una contemplazione silenziosa del primo ponte.


La sua energia continuava a crescere più intensa. Dopo che fu passato abbastanza tempo da far bruciare un bastoncino di incenso, l’immagine del ponte nella sua mente iniziò improvvisamente ad espandersi, crescendo in un battito di ciglia, fino a che arrivò a coprire il suo intero corpo.


Era come se lui fosse diventato il ponte!


E allo stesso tempo, il ponte… fosse diventato lui!


Ancora più degno di nota per Meng Hao era l’indescrivibile dolore che lo riempiva completamente. Era un’agonia che gli fece sembrare che centinaia di flussi di qi gli stessero strappando le interiora.


Grandi perle di sudore scesero dalla sua faccia mentre all’interno del suo corpo apparvero… cento meridiani!


Questi cento meridiani erano meridiani Immortali, che precedentemente non esistevano dentro di lui. Tuttavia, ora che il ponte si era allargato li aveva forzati ad aprirsi. Nonostante sarebbe durato un solo istante e non era permanente, in verità creò un calco per la fondazione Immortale di Meng Hao!


Se si andava ad aggiungere l’etereo meridiano Immortale che già aveva, era una scena che avrebbe lasciato a bocca aperta chiunque avesse potuto vederla. Tuttavia, persino i tre Patriarchi non potevano vedere quello che stava accadendo dentro di lui. Anche se avessero provato a forzare la loro visione dentro di lui, tutto quello che avrebbero potuto vedere sarebbe stata una luce accecante.


Nell’istante in cui i cento meridiani vennero aperti forzatamente dentro Meng Hao, massicci rimbombi poterono essere uditi mentre altre stele di pietra discesero dall’alto. Sorprendentemente, c’erano nove stele di pietra dorate!


La vista di queste nove stele di pietra dorate gettò le folle nel mondo esterno, come pure gli altri competitori nella prova del fuoco, in completo tumulto.


“Diciotto stele di pietra!!”


“Cielo! Nove stele argentate e nove stele dorate! L’abilità divina non è nemmeno ancora completa, ma… ma ci sono già diciotto stele di pietra!”


“Questo tizio è impareggiabile tra i Prescelti!!”


Meng Hao non poteva sentire il brusio delle conversazioni del mondo esterno. Il suo corpo stava tremando e lui era pieno della sensazione che quest’abilità divina che aveva creato fosse indescrivibilmente potente. Sembrava una magia che lui era incapace di brandire con la sua corrente base di coltivazione.


Era una magia che richiedeva che tutti e cento i meridiani fossero veramente aperti prima di poter essere usata!


Persino una versione più debole avrebbe comunque richiesto almeno cinquanta meridiani.


Al momento, tutti i suoi cento meridiani erano aperti forzatamente, ma Meng Hao sapeva che era solo temporaneo. Stava prendendo in prestito il potere dalla sua buona fortuna, un risultato della sua creazione di un’abilità divina ed era qualcosa che non sarebbe durato a lungo. Tuttavia, per Meng Hao, era lo stesso un’incredibile buona fortuna. Aveva aperto un percorso per lui, in modo che l’unica cosa che avrebbe dovuto fare era compiere un passo in avanti e sarebbe stato in grado di procedere senza impedimenti verso la vera Immortalità.


“Anche se non posso usare questa magia al momento, la vedrò comunque completata!” I suoi occhi brillarono di determinazione mentre il pieno potere della sua base di coltivazione si mise in moto, riempiendo l’aria di un intenso suono ruggente.


Gradualmente, l’immagine di un ponte divenne visibile dietro di lui!


Il ponte era solo una vaga illusione. Se una perfetta immagine chiara del ponte potesse essere considerata il cento percento, allora questa immagine illusoria poteva esserne il dieci percento!


Tuttavia, anche con solo la chiarezza del dieci percento, era lo stesso piena di un’arcaica, antica aura. Sembrava riempita da una legge naturale che non si conformava con la Nona Montagna e Nono Mare. Quella legge naturale sfidava i cieli, come se potesse dividere in due la volta dei Cieli e piazzare i Cieli… sotto i suoi piedi!


L’energia era sconfinatamente dominante, come se, quando guardava in fuori, tutti gli esseri viventi non avevano altra scelta che idolatrare inginocchiati! Questo era un potere supremo!


Meng Hao iniziò a tremare con crescente intensità. I cento meridiani che erano stati aperti e stavano brillando con una sconfinata luce fino ad un momento fa, stavano ora iniziando oscurarsi, come se la loro energia stesse venendo risucchiata dal ponte.


In un battito di ciglia, solo trenta dei meridiani rimasero aperti. A questo punto, una determinazione frenetica brillò negli occhi di Meng Hao. Inclinò la sua testa all’indietro ruggendo e i restanti meridiani Immortali dentro di lui iniziarono ad oscurarsi. In quell’istante, il ponte dietro di lui divenne completo del venti percento!


Quel venti percento fece tremare tutte le Antiche Strade delle Rovine dell’Immortalità. Su nel palazzo, le menti dei Patriarchi stavano tremando. Apparivano completamente scossi. All’esterno nella Nona Montagna e Mare, c’erano persino alcuni coltivatori che tossirono sangue.


Per di più, sopra nel vuoto apparvero nove… stele di pietra formate da sette colori!


Nove argentate. Nove dorate. Nove a sette colori!


L’intero mondo era interdetto!


“Che abilità divina è quella!?!?”


“Quello è oltre una magia Daoista e persino oltre una magia segreta! Che tipo di magia è mai?!”


“Possibile che… possibile che sia una leggendaria magia dell’eccelso!?!?”


Con l’eccezione dei tre Patriarchi delle Tre Grandi Società Daoiste, tutti quanti nel palazzo nel cielo stellato erano in piedi, facce ricoperte dall’incredulità.


“Magia dell’eccelso!! Per Fang Mu riuscire a creare una magia dell’eccelso nel Reame Spirituale significa che la sua intuizione è stupefacente!!”


“Al momento non può usare quella magia, ma in futuro, quando la sua base di coltivazione salirà al picco del Reame Immortale, sarà in grado di usare questa magia per uccidere esperti nel Reame Antico!”


I Patriarchi erano ora in subbuglio. Gli spettatori fuori nella Nona Montagna e Nono Mare erano completamente esterrefatti e fissavano con occhi spalancati e bocche aperte. Non sapevano cosa fosse una magia dell’eccelso, ma quando il ponte apparve dietro Meng Hao, poterono sentire la loro base di coltivazione tremare!


Il sangue spruzzò fuori dalla bocca di Meng Hao, che non fu in grado continuare oltre. Il ponte ammiccò e il suo corpo ritornò nel suo stato normale. Tuttavia, si sentiva completamente esausto, quasi come se fosse malato e la sua faccia era pallida. Ma i suoi occhi luccicavano con una brillantezza senza precedenti.


“Quando quel ponte appare, è supremo e senza eguali. In quel caso, il suo nome sarà…


“Il Ponte dell’Eccelso!!


“Questa è la mia seconda abilità divina!”


Meng Hao lentamente si mise in piedi, sotto gli occhi di innumerevoli persone che guardavano da vari luoghi.


Prese un profondo respiro, poi chiuse gli occhi e mandò il suo senso divino all’esterno verso le quarantotto stele di pietra.


Improvvisamente inalò e le stele di pietra tremarono e iniziarono ad emettere qi Immortale. Si trasformarono in un potere gentile che si affrettò verso Meng Hao, circondandolo come un vortice. Mentre lo assorbiva dentro il suo corpo, il suo meridiano Immortale sembrò quasi prendere vita.


Trenta percento, quaranta percento, cinquanta percento, sessanta percento, settanta percento!!


Prima di venire nelle Rovine dell’Immortalità, il meridiano Immortale di Meng Hao era solamente illusorio. Ma ora, stava consumando qi Immortale con una velocità scioccante. Le stele di pietra iniziarono a svanire e quando l’ultima sparì, il meridiano Immortale dentro di lui si era solidificato dell’ottanta percento!


Questo era un meridiano dell’Antico Dao Immortale, formato dall’antica lampada di bronzo. Era un meridiano Immortale che eccedeva quelli che potevano avere i moderni coltivatori, veniva dai tempi antichi. Secondo Shui Dongliu, aveva persino cambiato il destino di Meng Hao!


Ora, era completo all’ottanta percento ed irradiava potenza Immortale. In seguito, la base di coltivazione di Meng Hao esplose con una potente energia, quella di un vero Immortale!


Con un meridiano Immortale che era completo all’ottanta percento, sembrò ora attraversare un’enorme e incredibile trasformazione. Anche se chiaramente non era ancora un vero Immortale, era in verità… persino più potente del Demone degli Elisir nel momento in cui era diventato un vero Immortale!!




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



