---
weight: 8570
title: Capitolo 857 - Padiglione del Guerriero!
pubDate: 2025-03-17T11:17:35.002Z
tags:
    - issth
---


Le folle fuori nella Nona Montagna e Nono Mare fissavano con occhi spalancati e bocche aperte. Le loro menti erano completamente e totalmente vuote.


“Ha ottenuto l’illuminazione da 99 rovine Immortali, ha creato due grandi abilità divine e ha fatto discendere un totale di quarantotto stele di pietra…”


“Prima d’ora non è mai successa una cosa del genere e forse mai accadrà di nuovo…”


“A quale Società Daoista… deciderà di unirsi?!”


Mentre le discussioni infuriavano, Meng Hao stava lì, scioccando tutti incredibilmente.


Questo era specialmente vero per i Prescelti delle varie sette. A questo punto, il nome Fang Mu era profondamente radicato nei loro cuori e per loro, lui era chiaramente l’opponente più forte che affronteranno mai.


“La sua energia… è quella di un vero Immortale!!” I Patriarchi su nel palazzo nel cielo stellato stavano ansimando tutti e i loro occhi scintillavano di luce.


“In precedenza lui non era chiaramente un vero Immortale. Potrebbe essere che dopo aver creato la scioccante magia dell’Eccelso, sia diventato effettivamente un vero Immortale?!”


“C’era una leggenda nei tempi antichi: creare una magia dell’Eccelso trasforma la base di coltivazione. Sembra che quella leggenda sia veritiera!”


“No, non è ancora un vero Immortale. Ha l’energia di un vero Immortale, ma gli manca la radice Immortale!”


Mentre gli altri Patriarchi discutevano la questione, la speranza negli occhi dei tre vecchi uomini delle Tre Grandi Società Daoiste crebbe ancora più intensa. Non parlarono, ma stavano guardando tutti Meng Hao. Più precisamente, stavano guardando l’area intorno.


Fu in questo momento che il vecchio uomo della Società Kunlun disse improvvisamente: “Questo Fang Mu ha già creato una magia dell’Eccelso. Logicamente parlando, dovrebbe apparire ora sull’altare nella Strada Antica.”


Non appena le parole lasciarono la sua bocca, i vecchi uomini delle Tre Grandi Società Daoiste socchiusero gli occhi.


A questo punto, le quarantotto stele di pietra intorno Meng Hao sparirono completamente. Fu allora che, all’improvviso, un antico padiglione apparve improvvisamente di fronte a lui.


Era riccamente ornato e ripieno di volontà Immortale. Questa non era una rovina; fluttuava su nell’aria, circondato da lastre di pietra verde e piante esotiche. Il suo aspetto meraviglioso lo faceva sembrare l’unica cosa esistente.


Il Qi Immortale ci vorticava intorno, rilasciando una volontà antica e una sensazione di santità. Era come se questo posto fosse una volta stata una Terra Santa.


Il padiglione era decorato con giada nera lavorata ed emanava un'intensa pressione. Era la stessa sensazione che Meng Hao aveva provato guardando i nove ponti. Di fronte al padiglione c’era un enorme masso, su cui erano scritti due caratteri con una calligrafia tanto fiammeggiante quanto draghi volanti e fenici danzanti.


Padiglione del Guerriero!


I due caratteri erano rosso sangue e luccicavano di luce intensa. Quando Meng Hao li lesse, poté sentire dei ruggiti che sembravano provenire davvero da reali draghi e fenici.


Le folle all’esterno nella Nona Montagna e Mare, non potevano vedere cosa stava accadendo con chiarezza, perché il vortice schermo che raffigurava Meng Hao si era improvvisamente sfocato.


Le persone iniziarono a urlare scioccate.


“Che cos’è successo?”


“Tutto d’un tratto, non possiamo vedere lo schermo!!”


Dentro il palazzo nel cielo stellato, i Patriarchi delle Tre Grandi Società Daoiste lentamente si alzarono in piedi. Gli altri Patriarchi stavano fissando scioccati; nemmeno loro potevano vedere l’immagine nello schermo vortice. Apparentemente, il padiglione Immortale bloccava la visione di tutti quanti all’esterno.


I Patriarchi delle Tre Grandi Società Daoiste avevano sguardi molto seri sulle loro facce mentre si guardavano tra di loro e si trasmettevano tre frasi.


“Lui l’ha veramente trovato! Attivate la formazione di incantesimo e rilasciate la comunicazione magica dei Cieli!”


“Non avrei mai immaginato che, dopo tutte queste decine di migliaia di anni di prove del fuoco, questo giorno sarebbe finalmente arrivato!”


“Nel corso degli anni, le nostre Tre Grandi Società Daoiste hanno provato ogni mezzo possibile, ma non sono riuscite nemmeno a posarci sopra gli occhi, senza contare di acquisire gli oggetti al suo interno. Secondo i nostri precedenti calcoli, solo le persone nel Reame Spirituale possono realmente trovare il padiglione Immortale!”


Nonostante nessuno potesse ascoltare le parole dei tre Patriarchi, il vecchio uomo della Società Kunlun socchiuse gli occhi. Dopo un momento di contemplazione, la sua faccia si illuminò improvvisamente.


“Quindi, sembra che le Tre Grandi Società Daoiste abbiano ripetutamente tenuto questa prova del fuoco attraverso le ere, non solo per reclutare discepoli, ma per un altro obiettivo!”


Altri Patriarchi apparentemente ricordarono qualcosa in particolare e, dalle loro espressioni, sembravano scossi. Nonostante le loro basi di coltivazione e abilità di concentrazione, stavano lo stesso ansimando e tremando.


“Compagni Daoisti delle Tre Grandi Società Daoiste, questo fatto…”


La persona che rispose era il vecchio uomo del Mondo del Dio dei Nove Mari.


“Questa è una questione privata delle nostre Tre Grandi Società Daoiste,” disse, i suoi occhi scintillarono di una strana luce. “Non ha niente a che fare con voi, Signore e Signori. A momenti, la prova di fuoco continuerà!”


Intanto, Meng Hao stava guardando il padiglione Immortale. Era apparso di fronte a lui all'improvviso, apparentemente in risposta alla sua creazione della magia dell’Eccelso.


“Ling Yunzi ha detto che c’erano 99 rovine Immortali come pure un padiglione Immortale intatto. Può essere che questo padiglione sia… quello che stavo cercando prima, ma non riuscivo a trovare?” I suoi occhi si spalancarono.


Dopo un momento di riflessione, era sul punto di fare un passo in avanti quando un’antica voce venne trasmessa nella sua mente.


“Fang Mu, Sono Ling Yunzi del Mondo del Dio dei Nove Mari. Rappresento tutte le Tre Grandi Società Daoiste nell'inviarti questo messaggio. Usa qualsiasi metodo necessario per entrare nel padiglione Immortale e portare fuori una bussola Feng Shui che si trova all’interno. Se lo fai, le Tre Grandi Società Daoiste sono disposte a darti qualsiasi ricompensa tu voglia. A patto che rientri nei nostri poteri, lo faremo!”


Gli occhi di Meng Hao tremarono e non ripose. Tuttavia, si fermò sul posto e uno sguardo di esitazione apparve sulla sua faccia.


“Non c’è bisogno di preoccuparsi riguardo nessun pericolo,” Ling Yunzi continuò. “Il padiglione Immortale è apparso a causa della tua buona fortuna e io sono impossibilitato ad apparire lì in alcun modo. Altrimenti, farei scomparire immediatamente il padiglione. Per quanto ti riguarda, non ci sarà nessun pericolo per te quando vi entrerai.”


Meng Hao esitò per un altro momento prima che un bagliore di determinazione apparisse nei suoi occhi e si affrettò in avanti verso il padiglione Immortale.


Nessuno nel mondo esterno poteva vedere cosa stesse succedendo attraverso gli schermi. Tuttavia, i Patriarchi delle Tre Grandi Società Daoiste stavano ansimando e i loro occhi brillavano di una strana luce.


Nemmeno loro potevano entrare nel mondo in cui si trovava Meng Hao, potevano solo restare all’esterno. Avevano aspettato per molti anni questa particolare opportunità.


Mentre Meng Hao si avvicinava al padiglione Immortale, la pressione crebbe sempre più intensa. Tuttavia, per qualche strana ragione, anche se la pressione avrebbe prevenuto qualsiasi altra persona dall’avvicinarsi, veniva in verità dissipata per Meng Hao, creando una specie di percorso personale per farlo avanzare.


Gli occhi di Meng Hao luccicarono. Non percepì pericolo, quindi si incamminò lentamente verso il padiglione Immortale e si fermò di fronte ad esso. Poi prese un profondo respiro, mentre sollevò la sua mano e spinse la porta frontale.


Assolutamente nessun suono poteva essere sentito mentre la porta si apriva. Tuttavia, nell’istante in cui accadde, una sconfinata luce si riversò fuori dall’interno, una luce abbagliante che circondò completamente Meng Hao e poi si diffuse in tutte le direzioni all’esterno del padiglione. Dopo un momento, Ling Yunzi emise un miserabile strillo. A quanto pare, aveva veramente seguito Meng Hao cercando di entrare personalmente nel padiglione Immortale.


Tuttavia, la luce lo forzò istantaneamente all’indietro. Sangue colò dai suoi occhi, orecchie, naso e bocca, quasi come se fosse stato maledetto. Pieno di shock e paura, immediatamente si lanciò all’indietro e abbandonò il mondo, altrimenti sarebbe stato ucciso.


Adesso, Meng Hao era l’unica persona nelle vicinanze del padiglione. Si trovava nella luce, completamente illeso, fino a quando questa lentamente scomparve. Guardò in modo assente il padiglione di fronte a lui, poi prese un profondo respiro.


“Che posto è questo…?” mormorò. Dentro il padiglione Immortale, poteva ora vedere numerosi scaffali, i quali sorprendentemente, erano pieni di oggetti magici.


C’era una frusta circondata da una nebbia di fumo vorticante con le fattezze di un drago. Sembrava essere stata costruita con legamenti e tendini ed emanava una scioccante pressione, come se fosse stata raffinata da un vero drago. C’era un antico specchio, coperto da una nebbia nuvolosa. Da quello che sembrava, c’era qualche essere vivente sigillato al suo interno.


C’era un occhio cremisi che, nonostante fosse chiuso, provocò una scioccante sensazione a Meng Hao quando lo guardò.


C’era un calderone che si trovava sopra un rospo, che sembrava essere soppresso dal calderone.


Ancora più in fondo, una lancia verde, con una punta di osso incavato. Quando Meng Hao guardò più attentamente il legno che ne componeva l’asta, la sua mente vacillò. Riconobbe quel legno! Proveniva da… l’Albero del Mondo!


C’era uno spadone, macchiato di nero e bagnato sangue, che sembrava contenere ancora una coscienza e stava emettendo scioccanti ululati.


In aggiunta a questi oggetti, c’era anche una bussola Feng Shui. Per la maggior parte, era ordinaria all’apparenza. Tuttavia, un cristallo bianco era inserito nel preciso centro della bussola. Il cristallo emanava un gentile bagliore che faceva sembrare la bussola Feng Shui un oggetto straordinario.


Da quello che sembrava, il cristallo bianco poteva essere rimosso dal centro della bussola, come se fosse stata creata solo per permettere al cristallo di emanare il suo potere.


C’erano molti oggetti di ogni sorta, l’uso dei quali Meng Hao non era in grado di capire. La frusta era uno degli oggetti più bizzarri, ma in realtà ognuno degli oggetti avrebbe causato un enorme trambusto se fosse stato mostrato nel mondo esterno.


In aggiunta a tutti gli oggetti magici, c’era anche una scrivania nel padiglione Immortale, sopra il quale c’erano alcuni contenitori di giada, come pure altri utensili per la scrittura.


Meng Hao prese un profondo respiro e i suoi occhi brillarono di un’intensa luce mentre fece un passo in avanti, entrando nel padiglione Immortale. Non appena ci mise piede dentro, la porta si chiuse dietro di lui.


Simultaneamente, una voce fredda come il ghiaccio riecheggiò.


“In conformità agli ultimi voleri e testamenti dei Tre Grandi Eccelsi, chiunque con una coltivazione al Reame Spirituale che crei una magia dell’Eccelso può entrare nel Padiglione del Guerriero e selezionare un tesoro.”


Meng Hao si guardò intorno, ma non riuscì a vedere nessun altro oltre lui nel padiglione Immortale. La voce che aveva appena parlato era fredda e distaccata, sembrando priva di emozioni. Dopo aver detto quell’unica frase, non disse nient’altro.


Meng Hao esitò per un momento, poi iniziò a guardarsi intorno guardando i vari tesori, il suo cuore batteva con anticipazione.


In verità desiderava poter prendere tutti gli oggetti magici in vista, ma dopo aver osservato in giro per un po’, i suoi occhi si fermarono sulla bussola Feng Shui.


“Quella deve essere la bussola Feng Shui che le Tre Società Daoiste vogliono che prenda per loro,” pensò, i suoi occhi tremarono. Dopo aver guardato la bussola Feng Shui per un momento, iniziò a mormorare tra se e se.


“La prova del fuoco delle Tre Grandi Società Daoiste ha un obbiettivo aggiuntivo, che è quello di far venire qui qualcuno a prendere quest’oggetto per loro. Se non assecondo i loro desideri, ho paura che il mio futuro sarà pieno di brutti eventi dopo che lascerò questo posto.” Lui non era così volenteroso di eseguire le loro richieste, ma dopo un momento di considerazione, guardò la bussola Feng Shui con occhi luccicanti. Poi fece un passo in avanti e la raccolse.


Nel momento in cui sollevò la bussola Feng Shui, tirò anche fuori una spada volante dalla borsa da trasporto e con vigore si mise all’opera per staccare via la pietra bianca.


“Voi pensate di potervene approfittare a mie spese!? Mai!” Stringendo i denti, spingeva all’ingiù con la spada fino a quando uno scoppiettio risuonò e il cristallo volò fuori dal suo posto al centro della bussola Feng Shui. Meng Hao lo afferrò, poi sorrise mentre lo riponeva con cura nella sua borsa da trasporto.


Poi guardò di nuovo la bussola Feng Shui. Sembrava perfetta. Dopo essersi assicurato che non ci fossero dei graffi sopra, si schiarì la gola e guardò intorno tutti gli altri oggetti magici.


“Nonostante quella voce ha detto che posso prendere solo un tesoro, non ha parlato di nessuna ripercussione se ne prendessi un altro. Tanto vale provarci.” Il suo cuore iniziò a battere ancora più forte mentre si avvicinava alla lancia. Allungò la mano, ma non appena la sua mano stava per afferrarla, una potente forza di espulsione lo spinse via.


La fredda voce ancora una volta risuonò all’interno del padiglione Immortale.


“Questo oggetto non è connesso a te tramite il destino. Hai già preso un tesoro. Puoi andare adesso.”


“Non connesso tramite il destino?” pensò Meng Hao. “Il destino è tipo la causa e l’effetto del Karma. Quindi sta a significare che non ho nessuna connessione Karmica con questi oggetti?” Una strana luce brillò nei suoi occhi e improvvisamente si schiarì la gola. Fu in quel momento che la Settima Maledizione del Sigillo del Demone, la magia della Maledizione del Karma, venne improvvisamente rilasciata.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                

