---
weight: 8600
title: Capitolo 860 – Il Cuore è Forte, il Dao è Irremovibile!
pubDate: 2025-03-17T11:17:35.003Z
tags:
    - issth
---


Morire riempie le persone di paura. Morire 100 volte rende le persone insensibili. Morire 1.000 volte può portare a sentirsi persi. Morire 10.000...


Quello può far sentire qualcuno come se non fosse più neppure umano.


Una tale esperienza porta al dolore, un dolore che i concorrenti potevano solo sperare giungesse alla fine. Un dolore che si propagò nei cuori di tutti. I loro cuori si colmarono di tormento al punto che i loro Dao correvano il pericolo di andare persi.


Questa prova del fuoco era come un'enorme mola che, lentamente, distruggeva la loro volontà mentre girava e girava.


Sempre più persone rinunciarono a lottare. Se resistere per 10.000 volte di fila non portava a nulla di buono, quante persone c'erano che fossero in grado di perseverare...?


Meng Hao perseverò. Ogni volta che si svegliava, continuava a lottare e uccidere le bestie che lo attaccavano. 10.000 volte.


Mentre il tempo passava, vide innumerevoli Coltivatori prendere diverse decisioni. Alcuni scelsero di provare a fuggire. Alcuni scelsero di attaccare il gigante. Alcuni di commettere suicidio.


Ci furono persino alcuni che attaccarono altri Coltivatori.


Indipendentemente da cosa facevano, ogni volta che Meng Hao riprendeva conoscenza, vedeva le stesse persone negli stessi posti attaccate alle catene di ferro, senza eccezione.


Gli spettatori nella Nona Montagna e Nono Mare guardavano gli schermi e i loro cuori e le loro menti tremarono. Se si poteva dire che gli spettatori erano rimasti scioccati dalle otto fasi precedenti, allora questa li aveva lasciati completamente stupiti.


Prima, erano stati invidiosi dei concorrenti e avevano persino sospirato, desiderando di poter scambiare il loro posto. Ora che vedevano cosa stava succedendo nelle due fasi finali, però, potevano solo osservare in silenzio.


Per quante volte i Coltivatori fossero morti per davvero, nessuno lo sapeva.


“Che razza di prova è questa? Come può il morire ancora e ancora aiutare i loro cuori e i loro Dao?”


“Queste ultime due fasi sono praticamente l'Inferno!” A questo punto, tutti gli astanti avevano il respiro rotto.


“Si vedono persone tentare ogni genere di metodi. Sembra abbiano provato ogni cosa possibile! Ma alla fine, non c'è altro risultato che la sconfitta.”


“Come si può passare questa prova? Temo che Fang Mu non abbia possibilità di prendere il primo posto.”


Un silenzio totale regnava nel palazzo del cielo stellato mentre i Patriarchi fissavano senza parole gli schermi.


Le morti proseguirono, ancora e ancora, in un ciclo senza fine.


Meng Hao rimase silenzioso e taciturno durante il processo. Tuttavia, a differenza di molti altri attorno a lui, non cercò mai di fuggire e neppure perse il desiderio di combattere. Dall'inizio alla fine, ogni volta che ritornava lucido, cominciava a uccidere.


Tuttavia, le sue morti divennero sempre più veloci. Questo perché sempre più degli altri cessarono di resistere. Quando le catene venivano agitate con violenza, questi chiudevano semplicemente gli occhi e aspettavano la morte.


Gradualmente, sempre meno persone si comportavano come Meng Hao, contrattaccando costantemente. Delle decine di migliaia che avevano iniziato col lottare, ora ne rimanevano solo poche migliaia. All'improvviso, all'interno del mondo echeggiò la voce di Ling Yunzi.


“Se direte ʻmi arrendoʼ, vi sarà consentito di andarvene.”


L'istante in cui queste nove parole si propagarono, tra gli innumerevoli Coltivatori che erano divenuti insensibili alle morti costanti ed erano di nuovo sul punto di essere uccisi, qualcuno parlò tremante.


“Mi arrendo...” Non appeno pronunciò le parole, svanì, lasciando completamente questo mondo.


Dopo di lui, una voce dopo l'altra cominciarono a risuonare e un Coltivatore dopo l'altro iniziarono a svanire.


Senza la presenza della disperazione, se a qualcuno viene donata la speranza, potrebbe non darvi molta importanza, specialmente se possiede un cuore saldo e un Dao immutabile.


Tuttavia... se si tormenta qualcuno fino a raggiungere il limite e lo si pone in mezzo alla disperazione, per poi dargli all'improvviso un barlume di speranza, un'opportunità di essere liberato, allora molte persone non esiteranno ad afferrare quella occasione.


Sempre più persone scelsero di abbandonare. Tuttavia, ci furono anche altri che avevano smesso di resistere in precedenza che, improvvisamente, sembrarono colmi di energia e iniziarono a lottare come delle bestie.


Il tempo passò. Loro morirono ancora e ancora, al che le parole ʻmi arrendoʼ sembrarono diventare un Demone interiore, in agguato nel cuore di tutti i Coltivatori.


Parlando semplicemente, tutto quello che dovevano dire erano alcune parole e il tormento costante sarebbe finito. Sarebbero stati rilasciati.


“Che prova brutale” disse uno dei Patriarchi nel palazzo.


“Dai tempi antichi fino a ora, la soglia per passare questa fase sono 30.000 morti.”


“Più di 50.000 marchia un partecipante come Prescelto!”


“Ad oggi, nessuno ha superato le 79.113. Questa soglia è stata segnata da Sir Fan.”


“E così anche lui ha partecipato a questa parte. Senza elementi di disperazione, magari in molti stringerebbero i denti e continuerebbero. Ma con la speranza proprio lì, così vicina che tutto quello che devi fare è allungarti e afferrarla, come potrebbe molta gente essere in grado di perseverare?”


“La nona fase mette alla prova il cuore, la decima mette in dubbio il Dao. Queste due fasi verificano quanto sia forte il cuore di qualcuno e quanto irremovibile sia il suo Dao!”


“Più a lungo resistono, più terrificante diventa il tutto!” Oltre ai Patriarchi nel palazzo che discutevano la faccenda, c'erano molti altri fuori nella Nona Montagna e Nono Mare in grado di mettere insieme gli indizi sulla natura di queste due fasi.


“Ho sentito che quando Sir Fan raggiunse le ultime due fasi, morì più di 79.000 volte. Resse fino ad essere l'ultima persona rimasta prima di abbandonare.”


Il mondo esterno era in agitazione, ma le loro discussioni non potevano entrare nel mondo in cui Meng Hao continuava a perseverare. Dentro di lui, due voci parlavano, una gli diceva di abbandonare, l'altra di tenere duro.


Ogni volta moriva travolto dal dolore e si svegliava confuso. È semplice da descrivere, ma non era niente di meno che una tortura. Il numero di Coltivatori rimasti indietro continuava a ridursi.


Il suono delle parole ʻmi arrendoʼ che echeggiava in giro era come la voce di un Demone interiore. Questo portò altri ancora dei rimanenti Coltivatori a decidere infine di smettere.


Il tempo passò. Meno e meno Coltivatori rimanevano. Presto, furono solo alcune centinaia. Dopo tre giorni, solo un centinaio. Dopo altri tre giorni, solo nove.


Di questi nove, in tre perseveravano, ma avevano smesso di lottare. Era un metodo alquanto fraudolento e sebbene all'inizio sembrasse attenuare il loro tormento, in realtà, alla fine rese le cose ancora più dolorose.


Gli altri sei includevano Meng Hao. Ogni volta che si svegliava, cominciava a lottare.


Non aveva idea di quante volte fosse morto. I suoi occhi erano iniettati di sangue e, ovunque guardasse, vedeva sangue. Passarono altri tre giorni e le tre persone che si erano lasciati uccidere passivamente, alla fine non riuscirono a reggere oltre e abbandonarono.


Dei cinque oltre a Meng Hao che continuavano a lottare, quattro si arresero.


C'erano solo due persone rimaste. Una era Meng Hao, l'altra era... Chen Fan!


Chen Fan lottava. Ogni volta che riguadagnava i sensi, lottava con ferocia, quasi come se sperasse di ottenere una posizione speciale in mezzo alla carneficina.


Nella Nona Montagna e Nono Mare, erano tutti scioccati. Nel palazzo nel cielo stellato, i Patriarchi stavano guardando con respiri affannosi, osservando attentamente Chen Fan.


Quest'ultimo aveva avuto i suoi momenti di gloria nelle fasi precedenti, ma non aveva attratto molta attenzione quando aveva creato la sua abilità divina. Ora, in queste ultime due fasi, era improvvisamente salito alla ribalta.


“Con un cuore e un Dao così, questo giovane possiede una fortuna incredibile!”


“Avrebbe potuto arrendersi in qualsiasi momento, ma ha perseverato fino a questo punto! È già morto 70.000 volte!!”


“Molto probabilmente sarà in grado di resistere ancora per molto. In questa fase, il punto più difficile è quando rimane solo una persona. A quel punto, il primo posto è assicurato, il che porta a un ammorbidimento del cuore, rendendo difficile continuare. Persino Sir Fan, quando raggiunse questo punto, non durò più di mille morti prima di arrendersi."


Il giorno dopo, Chen Fan cominciò a tremare e finalmente scelse di uscire. Aveva resistito per più di 70.000 morti, che era secondo solo al risultato di Sir Fan di tutti quegli anni addietro. Ora era al centro dell'attenzione e c'erano molte sette che si preparavano a cercare di reclutarlo.


A questo punto nella stupefacente prova del fuoco, stavano guardando tutti l'ultimo partecipante rimasto... Meng Hao.


“Ha preso il primo posto nelle prime due fasi, oscurato il vincitore della prima posizione nelle tre fasi centrali e poi, nelle successive tre, ha ottenuto di nuovo il primo posto. Ora nelle ultime due fasi... ha davvero... vinto di nuovo il primo posto!”


“Decisamente salirà alla ribalta! Nessuno può mettersi sulla sua strada. A meno che non venga ucciso, diventerà assolutamente famoso in tutta la Nona Montagna e Nono Mare!”


“È come se stessimo guardando un futuro Eccelso...” Tutti i Coltivatori che stavano guardando la prova del fuoco sentivano la testa girare.


A quest'ora, specialmente dopo aver visto le due fasi finali, dovevano ammettere che se fossero stati al posto di Meng Hao, non sarebbero stati in grado di fare altrettanto.


Meng Hao ancora resisteva. Sapeva di essere il solo rimasto, eppure non mollava. Un sorriso feroce e spietato era apparso sulla sua faccia e ogni volta che riprendeva i sensi, entrava in battaglia con le innumerevoli bestie. Era in mezzo a questa carneficina che temprava il suo cuore e il suo Dao.


“Il mio Dao è il cammino senza fine della vita, libertà e indipendenza! Ora, io sono costretto da queste catene, che è la cosa più lontana dalla libertà!


“Il mio cuore è libero. Se il Cielo e la Terra collassassero, non verrebbe distrutto. Se tutti gli esseri viventi divenissero antichi, non avvizzirebbe. Ma ora, esita!


“Il mio Dao non è libero, ma io desidero la libertà! Il mio cuore esita, ma io desidero persistere oltre il punto di esitazione!


“Questa prova del fuoco mi sta testando, e io la uso per levigare il mio Dao. In questo modo, io posso sembrare legato, ma in realtà non sono altro che catene. Non possono trattenermi, possono solo limare il mio Dao!


“Per quanto riguarda il mio cuore, se desidero essere senza esitazione, allora devo resistere. Tenere duro fino al punto... dove non senta più dolore in questa prova del fuoco, ma felicità!


“Quando avrò superato quella fase, allora sarò veramente libero e il mio cuore sarà incredibilmente forte!” Con gli occhi che splendevano vividi, si lanciò all'attacco.


73.000. 76.000. 79.000...


80.000!


Quando Meng Hao morì per l'80.000ma volta, la platea nel mondo esterno ruggì e i Patriarchi nel palazzo nel cielo stellato, nonostante fossero in qualche modo abituati a come Meng Hao facesse miracoli, erano comunque scossi.


“Ha superato Sir Fan!!”


“Le ho appena contate e questa era l'80.000ma morte! Questo lo mette al primo posto dai tempi antichi fino a oggi!!”


“Fang Mu. Fang Mu! Questo nome scuoterà sicuramente i Cieli!”


Mentre gli spettatori erano in tumulto, Meng Hao continuò a perseverare. Sul suo viso si scorgeva un sorriso e in realtà sembrava incredibilmente felice. Non era una felicità causata dalla morte, o dall'uccidere, era invece una felicità causata dal suo stesso Dao. Il suo cuore ora stava divenendo ancora più risoluto.


Per il suo cuore e il suo Dao, la morte... non era degna di essere altro che una mola.


Alcuni giorni dopo, morì per la 90.000ma volta!


Ancora qualche giorno, e furono... 100.000!


Questa 100.000ma morte causò un tumulto universale. Quando in seguito Meng Hao aprì gli occhi, dei colori lampeggiarono in cielo e il vento urlò. Il gigante cadde lentamente su un ginocchio e sollevò il randello in alto. Le innumerevoli bestie che fuoriuscivano dalla spaccatura caddero tutte al suolo.


Era come se si prostrassero in adorazione!


La fase era stata completata!




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



