---
weight: 8640
title: Capitolo 864 - Le vere Rovine dell'Immortalità!
pubDate: 2025-03-17T11:17:35.004Z
tags:
    - issth
---


“Stai cercando di prendermi in giro?” ringhiò Meng Hao, gli occhi lampeggianti di intento omicida. Alzò il piede destro e calciò malevolo l'uomo. Si sentì uno scricchiolio e il sangue spruzzò dalla sua bocca. Con le ossa rotte, aprì la bocca per dire qualcosa ma, in quel momento, un'espressione malvagia apparve sul volto di Meng Hao che lo colpì con un pugno.


Un boato echeggiò. Meng Hao aveva attaccato brutalmente, provocando immediatamente un grido miserabile da parte dell'uomo di mezza età. Ora era spezzato e sanguinante, miserabile fino all'estremo.


“Fraintendimento! Compagno Daoista Fang, questo era solo un fraintendimento”


“Fraintendimento un cazzo!” Meng Hao balzò in aria e poi calpestò il viso dell'uomo. Un urlo raccapricciante risuonò. L'uomo era ora intriso di sangue, con la testa tra le braccia mentre lui lo picchiava.


“Vuoi comprare la mia roba? Comprala! Non la vuoi comprare? La comprerai comunque!” Meng Hao afferrò l'uomo per i capelli, alzandogli la testa, quindi la schiantò di nuovo contro il terreno.


Prima che l'uomo potesse anche solo urlare, Meng Hao alzò la gamba destra e colpì duramente con un calcio. Si sentì un crack mentre la gamba dell'uomo si frantumava!


La scena era di una violenza esplosiva, e il rapido cambio nell'espressione del volto di Meng Hao aveva costretto tutti gli osservatori intorno a fissarlo sotto shock, con la mascella cascante.


Gli spettatori al di fuori nella Nona Montagna e Nono Mare trattennero il fiato, fissando pallidi cosa stava accadendo negli schermi dei vortici. La ferocia di Meng Hao li lasciò completamente stupiti.


“Quel ragazzo è decisamente qualcuno da non provocare!”


“Che personalità brutale! È decisamente qualcuno da non infastidire!”


“Non posso credere che un coltivatore con un'aura accademica come quella possa avere un temperamento così violento!!”


I Prescelti delle varie scelte erano stati presi alla sprovvista, alcuni più di altri. Per esempio, Sun Hai osservava con occhi spalancati, ansimando. Guardava senza espressione mentre Fang Mu afferrava i capelli dell'uomo di mezza età, quindi iniziò a tremare. Improvvisamente richiamò alla memoria qualcosa che gli era accaduto e che non sarebbe più stato in grado di dimenticare per il resto della sua vita, una memoria totalmente umiliante ed imbarazzante.


“Questo sembra... in qualche modo simile... ma non è lui, vero?” Sun Hai esitò per un momento. Dopo aver ricordato quella certa persona, un tremore lo percorse. L'intero accaduto era un incubo. Dopo essere ritornato alla Chiesa dell'Imperatore Immortale, era stato scosso più volte fuori dalla meditazione a causa degli scioccanti ricordi. Inoltre, si era rasato ed era ora completamente pelato.


Nel palazzo del cielo stellato, i Patriarchi osservavano con occhi spalancati, fissando sconvolti mentre Meng Hao picchiava violentemente l'uomo di mezza età. All'inizio erano rimasti sconvolti, ma ora avevano iniziato a ridacchiare.


“La personalità di questo Fang Mu è divertente.”


“Esige vendetta per la più piccola offesa, e non ha intenzione di soffrire di alcuna perdita. Beh, a dire il vero, era stato l'altro uomo ad iniziare l'intera faccenda.”


Sulla Strada Antica della Ricerca del Dao, Ling Yunzi ridacchiò e scosse la testa, fingendo di non avere visto cosa stava accadendo.


L'uomo di mezza età grondava sangue e stava sia urlando miseramente, sia cercando di contrattaccare. Tuttavia, più si dibatteva, più impietosamente Meng Hao lo picchiava. Si sentirono altri suoni scricchiolanti mentre un altro osso veniva rotto.


Tutti i concorrenti della prova del fuoco intorno a loro, uno dopo l'altro annasparono, e tutti stavano guardando Meng Hao con un intenso terrore negli occhi. Erano così spaventati che le loro nuche formicolarono.


“Questo ragazzo sembrava così normale! Come può essere così brutale!?”


“Mai provocarlo! Assolutamente mai provocarlo”


Gli occhi di Meng Hao lampeggiarono di intento omicida, e puntò due dita della mano destra verso gli occhi dell'uomo di mezz'età.


L'uomo lanciò un urlo pietoso quindi gridò con torno di urgenza, “Compro! Le compro!”


Le parole fluttuarono fin dentro alle orecchie di Meng Hao come una melodia della natura. La sua mano destra si fermò e l'espressione malvagia e brutale svanì dal suo volto, per essere rimpiazzata da un sorriso timido e con un'espressione quasi imbarazzata.


Si schiarì la gola, quindi disse, “Beh, guardati! Perché non hai parlato prima?”


Si accovacciò rapidamente e, mentre il tremante uomo di mezza età lo guardava con terrore negli occhi, lo aiutò lentamente a rimettersi in piedi.


“Non c'è bisogno che mi aiuti, davvero….” La semplice azione di venire aiutato a rimettersi in piedi terrorizzò l'uomo come non mai, e iniziò a tremare violentemente. Prima che potesse finire di parlare, tuttavia, Meng Hao gli scoccò un'occhiata e non osò dire un'altra parola.


“Questo flacone è pieno di Elisir Rinfranca Spirito,” disse Meng Hao. “Con il costo di consegna incluso, ogni elisir costa 200,000 pietre dello spirito. Ci sono 15 elisir in totale, quindi fanno 3,000,000 di pietre dello spirito.” Piazzò il flacone di elisir in mano all'uomo, quindi lo fissò pieno di aspettativa con occhi scintillanti.


L'uomo era sul punto di scoppiare in lacrime. Ogni singolo pensiero che occupava la sua mente era soltanto di far andare via Meng Hao più velocemente possibile, per paura di trovarsi in una situazione ancora più mortale.


“Ok, le compro….” L'uomo di mezza età recuperò immediatamente una grande quantità di pietre dello spirito.


Gli occhi di Meng Hao scintillarono mentre adocchiava il grande ammontare di pietre dello spirito che ancora rimanevano nella borsa da trasporto dell'uomo. Ovviamente gliene restavano ancora abbastanza anche dopo aver comprato gli elisir. Meng Hao maledisse il fatto che aveva con sé soltanto un flacone di elisir nella sua borsa da trasporto.


“Vedi, ora che sei un cliente, sono responsabile della tua sicurezza” disse solennemente Meng Hao. “Dimmi chi è che ti ha picchiato, okay? Oh, beh non fa niente.. Non ha importanza. Ciò che importa è che tu sei ferito, e che dovrai partecipare agli scontri nelle arene che inizieranno tra due giorni. Ma non devi preoccuparti, Compagno Daoista. Ho altri elisir medicinali!


“Questi sono elisir per il trattamento delle lesioni di prima qualità, a solo 200,000 per elisir. Non ti preoccupare, sono onesto e giusto con tutti i clienti” Meng Hao tirò fuori immediatamente altri sette o otto flaconi di elisir, che consegnò in mano all'uomo di mezza età.


L'uomo lo fissò sconvolto. Voleva veramente e profondamente mettersi a piangere. Per un istante provò a considerare di non comprarle ma, quando guardò Meng Hao e il suo sorriso timido, iniziò a tremare incontrollabilmente. Digrignando i denti, comprò ogni singolo elisir.


Meng Hao prese un respiro profondo, quindi iniziò a fissare la borsa da trasporto dell'uomo, gli occhi scintillanti. Schiarendosi la gola, disse: “Compagno Daoista, considerando il livello delle tue ferite, temo che questi elisir medicinali non siano abbastanza. Sembra che addirittura la tua Divinità Nascente sia stata lesionata.”


“Cosa?” La nuca dell'uomo si intorpidì. La sua Divinità Nascente, a dire il vero, non era stata lesionata, ma quando vide lo sguardo negli occhi di Meng Hao seppe che sarebbe potuto succedere tranquillamente.


L'uomo si incupì miseramente, con il cuore pieno di intenso rimorso. Stava ormai per esaurire le pietre dello spirito: questi erano i risparmi di una vita, che includevano ricompense speciali dategli dalla sua setta.


“Compagno Daoista Fang, lasciami andare, va bene?” lo pregò. “È stato davvero un mio errore….” Ovviamente, dentro di lui, l'odio bruciava e voleva strappare Meng Hao in pezzi.


Meng Hao sorrise, ma i suoi occhi erano totalmente freddi quando disse: “Sai, anche la prima persona che ho ucciso faceva Zhao di cognome.” [1]


L'uomo tremò, e sentì come una brezza fredda riempirgli l'intero corpo. Digrignando i denti, recuperò altre pietre dello spirito e comprò i nuovi flaconi medicinali di Meng Hao.


Lui annuì soddisfatto, quindi diede qualche pacca sulla spalla all'uomo.


“Per qualsiasi altra cosa, non esitare a contattarmi.”


L'uomo di mezza età tremò e annuì.


Meng Hao si voltò e camminò indietro nel vuoto. Questa volta, per il viaggio fino alla sua posizione originale impiegò soltanto circa un'ora. Per tutto il percorso, gli altri partecipanti alla prova del fuoco unirono le mani e si inchinarono, facendogli strada, gli occhi pieni di paura.


Di nuovo sul primo altare, Meng Hao si sedette a gambe incrociate e cominciò a fare l'inventario di ciò che aveva acquisito. Guardando l'accumulo di pietre dello spirito riposte, sentì finalmente che il suo viaggio fin qui non era stata un perdita.


“È un peccato che quel padiglione del Guerriero sia stato così avaro,” pensò. “Tutto quello che ho preso erano soltanto alcuni oggetti magici giusto? Non ho preso nemmeno le piastrelle del pavimento, o gli scaffali. Non ho toccato nemmeno le piastrelle decorative!


“Sul Ponte del Cammino Immortale avevo estratto tutte le piastrelle del pavimento!” Quando pensò a quanto era stato avaro il Padiglione del Guerriero, il suo odio crebbe. Non c'era nulla che odiava di più delle persone avare.


“Beh, in ogni caso, molti piccoli guadagni possono diventare una manna. Finché vivrò, potrò diventare la persona più ricca in tutta la Nona Montagna e Nono Mare!” Pensando alla sua grande aspirazione, prese un respiro profondo. Per qualche motivo si sentiva come se fosse un passo più avanti nel soddisfare i suoi sogni.


“Quando troverò Xu Qing, noi due avremo molto più denaro del solito da spendere.” Sospirò emotivamente.


Il tempo passò e presto terminarono anche i tre giorni rimasti di riposo. I partecipanti alla prova del fuoco aprirono gli occhi in cui si intravedevano brillanti luci. Con Meng Hao lì, molti non pensavano più ad ottenere il primo posto: bastava sperare di arrivare nei primi 8!


Ling Yunzi si materializzò fuori dal vuoto e lanciò occhiate sulla folla.


“Gli scontri in arena si terranno nell'antico Albero del Dao delle Rovine dell'Immortalità. Tutti voi dovrete tenerlo bene a mente. Il luogo dell'Albero del Dao non può essere considerato nelle profondità delle Rovine dell'Immortalità, ma è comunque un posto estremamente pericoloso. Ricordate... non dovrete mai, in qualsiasi circostanza, lasciare l'Albero del Dao.


“Anche il rimanere nell'albero stesso non garantirà la vostra salvezza. Se lo lasciate... è impossibile dire se sopravviverete o meno!” Ling Yunzi guardò duramente i concorrenti, quindi agitò la mano. Immediatamente, un bagliore rosso si innalzò ovunque, e il vuoto tremò. Le increspature si allargarono mentre ogni cosa presente, incluso Meng Hao,volò alta nell'aria.


Questa scena fece tremare il cuore di Meng Hao!


“Che abilità divina straordinaria!” pensò, senza fiato. Dopo che tutti i partecipanti alla prova del fuoco vennero infilati nella manica di Ling Yunzi, poterono chiaramente vedere il mondo esterno sfrecciare e sapevano che Ling Yunzi stava avanzando a una velocità incredibile


Il pubblico nel mondo esterno osservò scene simili che si svolgevano anche nelle strade Antiche dell'Anima Nascente e della Recisione dello Spirito. Anche i due vecchi uomini in queste zone presero il volo, e presto raggiunsero Ling Yunzi mentre volavano lontano.


Il sentiero che seguirono era coperto dalla nebbia e, occasionalmente, echeggiavano lamenti e ululati, così come terrificanti ruggiti. Poco alla volta, un'enorme testa divenne visibile, fluttuante nella nebbia. Il sangue colava dagli occhi, orecchie, naso e bocca e si intravedeva un enorme centipede scavare la tante dentro e fuori dagli occhi.


Quando le folle all'esterno videro queste cose, annasparono e fissarono gli schermi nei vortici sconvolti.


“Le Rovine dell'Immortalità! Queste sono le vere Rovine dell'Immortalità!!!”


“Quella testa di gigante sarà alta almeno mille metri!!”


Dentro alla manica di Ling Yunzi, Meng Hao poteva vedere ogni cosa che accadeva all'esterno. Alche lui vide la testa del gigante, e non poté fare a meno di sentirsi sconvolto mentre passavano vicino.


Passò altro tempo. La nebbia divenne più spessa e i lamenti continuavano senza fine. Infine, un enorme rampicante comparve più avanti, agitandosi avanti e indietro. Inaspettatamente, c'era un numero imprecisato di cadaveri legati al rampicante, corpi che erano antichi e crivellati, ma che ancora possedevano degli oggetti magici e tesori che erano nelle borse da trasporto.


Considerando che gli oggetti erano ancora lì dopo tutti questi anni, si capiva che... questo rampicante era incredibilmente potente e non avrebbe tollerato incursioni.


Passarono molti giorni, e durante questo tempo Meng Hao vide molte altre cose bizzarre. Vide un'enorme palla di pelo con le dimensioni di un pianeta. Vide un gigantesco occhio sanguinante. Vide un esercito di coltivatori in abiti sbrindellati, camminare lentamente nel vuoto con sguardi vacui sui loto volti.


Ognuno di questi coltivatori era così potente che Meng Hao trovò difficile respirare.


Ma la cosa più stupefacente di tutto, tuttavia, fu quando vide... una barca fluttuare lentamente attraverso la nebbia. Non era una barca sconosciuta  e, quando la vide, la sua mente tremò. Era la stessa barca che aveva visto nel Mare della Via Lattea e, esattamente come allora, un vecchio uomo sedeva sulla prua!!




NOTE:


1. Meng Hao uccise un ragazzo di nome Zhao Wugang nel capitolo 9.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



