---
weight: 866
title: Capitolo 866 - Io Sono un Dio!
pubDate: 2025-03-17T11:17:35.004Z
tags:
    - issth
---


La folla nella Nona Montagna e Nono Mare che osservava gli schermi nei vortici riuscì ad guardare ogni cosa che Ling Yunzi e gli altri avevano avvistato.


Questo includeva l'uomo in decomposizione dalla mezza testa, così come le altre cose in agguato nella nebbia.


Si sentì boccheggiare tra i coltivatori nella Nona Montagna e Nono Mare. Per molti di loro questa era la prima volta in assoluto che vedevano le Rovine dell'Immortalità. Nelle precedenti prove del fuoco, agli esterni non era permesso di vedere queste cose, ma stavolta era diverso. Non solo i premi erano stupefacenti ma, per la prima volta, chiunque poté gettare un occhio alle Rovine dell'Immortalità.


Sebbene fosse solo una piccola parte, era abbastanza per catturare l'attenzione di innumerevoli coltivatori.


Quando videro il gigantesco cadavere, urla di shock echeggiarono in tutte le direzioni. Quando l'antico Albero del Dao apparve, si levarono urla di stupore ancora più alte.


“Sta veramente... crescendo sulla cima del cadavere del gigante!”


“Quello è l'antico Albero del Dao? Cosa è esattamente? Perché è chiamato Albero del Dao?!”


“Quel cadavere... Cieli! Non ho mai immaginato che una cosa così enorme esistesse!! Come è possibile? Se quella cosa non fosse morta... chi avrebbe potuto combatterla? È... effettivamente un vero cadavere.”


I volti dei Patriarchi su nel palazzo del cielo stellato erano calmi: tutti loro erano abituati alle Rovine dell'Immortalità.


Tuttavia si stavano domandando per quale motivo le Tre Grandi Società Daoiste avevano permesso alle folle all'esterno di vedere.


Un enorme corpo. Un antico albero.


“Le foglie sono le arene,” disse Ling Yunzi. “Le foglie del lato sinistro ospiteranno gli scontri dell'Anima Nascente. Le foglie del lato destro quelli della Recisione dello Spirito. Per quanto riguarda il tronco centrale... qui si terranno le battaglie della Ricerca del Dao!” Mentre le sue parole echeggiavano, Meng Hao rimase in piedi in una delle foglie del tronco principale, nel livello basso.


Tutti i coltivatori della Ricerca del Dao erano posizionati sulle foglie ai livelli più bassi. Quando guardarono in alto, potevano vedere che i rami sporgenti erano sistemati su livelli, il più alto dei quali era a dieci livelli di distanza.


Più alto il livello, minore la quantità di foglie. A dire il vero, all'apice c'era soltanto una foglia dorata, la quale attirava completamente l'attenzione.


Per quanto riguarda i campi di battaglia a destra e sinistra, erano anche questi sistemati in livelli sebbene, invece di arrampicarsi diritti, si muovevano fuori ai lati. In maniera simile, però, quando essi raggiungevano la fine, le foglie si riducevano finché, al termine di ciascuno, c'era una foglia dorata!


Tre foglie dorate. Questi erano i limiti dell'antico Albero del Dao, e il luogo dove gli scontri finali si sarebbero tenuti.


Anche se Ling Yunzi stava spiegando, lui e gli altri due anziani eseguivano gesti di incantesimi e recuperavano materiali magici da cui normalmente si installavano portali di teletrasporto sul cadavere del gigante sotto l'albero.


Dopo che i portali di teletrasporto presero forma, i tre vecchi uomini fecero i gesti di un incantesimo, quindi indicarono, facendo scintillare una luce infinita. Fuori nelle sette della Nona Montagna e Nono mare, non appena la luce dei portali di teletrasporto si alzò, Zhao Yifan, Tiyang Zi, Fan Dong'er e altri Prescelti avanzarono dentro ai portali di teletrasporto nelle loro postazioni. La luce lampeggiò, quindi svanirono.


Quando riapparvero, erano in piedi in cima al cadavere del gigante nelle Rovine dell'Immortalità.


Furono sufficienti circa dieci respiri di tempo prima dell'arrivo di circa un centinaio di persone provenienti dalle sette. Quindi si sentirono degli scricchiolii quando i portali si spezzarono e svanirono.


Mentre Fan Dong'er e gli altri si facevano strada, si guardarono intorno con menti tremanti. Questa sembrava essere la prima volta in cui anche loro venivano in questo luogo.


Dalla foglia su cui stava, Meng Hao poteva vedere Fan Dong'er, Taiyang Zi persino Sun Hai e gli altri. I suoi occhi lampeggiarono e un sorriso gli apparve sul volto.


Ling Yunzi agitò la sua manica, facendo volare i quasi cento Prescelti verso le foglie dell'albero in base al livello delle loro basi di coltivazione.


Presto Fan Dong'er e gli altri si trovarono sulle foglie del livello più basso dell'albero. Per quanto riguarda Fan Dong'er, indossava abiti bianchi e dietro di lei vorticava un globo di nebbia bianca. Era molto fitta, e ciò rendeva impossibile vedere esattamente cosa ci fosse all'interno.


La foglia su cui stava la ragazza non era così lontana da quella di Meng Hao, e non poté fare a meno di scoccarle qualche occhiata.


Fan Dong'er notò che la stava guardando, e aggrottò le sopracciglia. Tuttavia, la ragazza era conoscenza che loro due sarebbero presto stati compagni discepoli della stessa setta, così nascose la sua rabbia e si limitò ad osservarlo.


Meng Hao distolse rapidamente lo sguardo, concentrando la sua attenzione su Zhao Yifan, poi su Li Ling'er. Quando guardò Li Ling'er, inconsciamente ... controllò la sua parte posteriore.


Poteva ancora ricordare come l'avesse sculacciata due volte, lasciando le natiche non uniformi.


Li Ling’er gli scoccò una fredda occhiata, quindi lo ignorò completamente. Sentendosi compiaciuto, Meng Hao guardò intorno finché non notò un giovane uomo in particolare che lo stava osservando.


Quando gli sguardi si incontrarono, il giovane uomo tremò. Naturalmente era... Sun Hai.


Sun Hai non riconobbe Meng Hao ma, per qualche ragione, quando Meng Hao lo guardò, si ritrovò senza fiato e pervaso da una fredda e inquietante sensazione.


Sul momento, Meng Hao non riconobbe chi era il giovane dalla testa pelata. Ma, dopo un istante, quasi spalancò la mascella.


“Cosa è successo ai suoi capelli?” pensò. “Mi sembra di ricordare che gliene avevo lasciati abbastanza.” Non era soltanto Meng Hao che stava soppesando i Prescelti. Molti degli altri concorrenti nella prova del fuoco li stavano esaminando attentamente.


Non passò molto tempo prima di sentire di nuovo la voce di Ling Yunzi.


“Gli scontri in arena dell'Anima Nascente, della Recisione dello Spirito e della Ricerca del Dao saranno completamente separati gli uni dagli altri, e progrediranno separatamente. Le foglie dell'antico Albero del Dao sopra alle quali vi trovate contengono una funzione di teletrasporto. Non solo trasporteranno due persone sulla stessa foglia per combattere, ma sposteranno anche il vincitore allo livello successivo!


“Gli scontri procederanno in questo modo fino alla battaglia finale.


“Negli scontri in arena, vita e morte sono determinate dal fato. La sconfitta porterà all'eliminazione dalla competizione. Se pronuncerete le parole "Mi arrendo", allora verrete rimossi dalla competizione.


“Tenete in mente che siamo nelle Rovine dell'Immortalità, il pericolo è in agguato ovunque! Anche se appariranno cose strane al di fuori, cose che tenteranno di distrarvi o di stanarvi, non dovrete mai, per nessuna circostanza, abbandonare le foglie dell'albero.


“Sulle foglie dell'albero sarete salvi. Se le lasciate, allora... è impossibile dire se tornerete indietro vivi.


“E ora, che le battaglie in arena abbiano inizio!”


Quasi nello stesso istante in cui le parole lasciarono le labbra di Ling Yinzi, Meng Hao urlò improvvisamente a voce alta:


“Patriarca, aspetti un momento!”


La sua voce echeggiò, attirando abbastanza l'attenzione di quelli intorno a lui. Ling Yunzi aggrottò le sopracciglia e guardò verso Meng Hao. All'inizio era tentato di ignorarlo, ma dopo aver pensato all'espressione sul suo volto quando aveva sollevato la bussola del Feng Shui, il suo cuore si ammorbidì.


“Sì, dimmi?”


“Patriarca, io vorrei sapere, l'enorme cadavere qui sotto è un coltivatore?" A dire il vero, Meng Hao non era l'unica persona che voleva sapere la risposta a questa domanda. Tutti i concorrenti si stavano domandando la stessa cosa. Per quanto riguarda i Prescelti appena arrivati, rimasero in silenzio: avevano già domandando la stessa cosa quando erano nel mondo esterno.


Ling Yunzi rimase in silenzio per un momento. Al momento, non aveva l'autorità di rispondere ad una domanda simile. Guardò verso gli altri due uomini e si scambiarono delle occhiate. Quindi recuperarono dei contenitori di giada che utilizzavano per comunicare con le sedi centrali delle loro sette, chiedendo se avevano il permesso di rispondere.


Dopo un momento, Ling Yunzi ripose il contenitore di giada e guardò di nuovo verso Meng Hao.


“Si tratta di un Dio del Pāramitā!”


Dopo aver pronunciato queste parole Ling Yunzi non attese la reazione di nessuno. Immediatamente chiamò di nuovo, “Che le battaglie in arena abbiano inizio!”


La mente di Meng Hao tremò e non poté fare a meno di prendere un respiro profondo in reazione alla risposta che aveva appena ricevuto per la sua domanda. Un Dio....


Al momento, tutti i partecipanti alla prova del fuoco erano mentalmente scossi. Tuttavia, mentre questo accadeva, il mondo di fronte a loro si distorse e iniziarono a diventare sfocati. In un battito di ciglia, tutti divennero di nuovo visibili e si trovavano sul nuovo livello di foglie.


Stavolta, invece di essere da sola, ogni persona stava ora faccia a faccia con un avversario.


Meng Hao si ritrovò a guardare un giovane uomo che, inizialmente, stava bruciando di potere. Tuttavia, non appena ogni cosa ritornò visibile e si accorse che era faccia a faccia con Meng Hao, cambiò espressione.


Non era uno dei Prescelti delle sette esterne, ma bensì uno dei concorrenti della prova del fuoco. Inoltre... si era trovato sullo stesso altare dell'uomo di mezza età sul quale Meng Hao aveva vendicato la sua rabbia in precedenza. Aveva personalmente testimoniato l'intero episodio.


Sebbene si sentisse lacerato interiormente, i suoi occhi si riempirono velocemente di una luce feroce. Lanciò un potente ruggito e impiegò il pieno potere della sua base di coltivazione mentre mutava in un raggio di luce prismatica che scattò verso Meng Hao.


Il suo volto  era calmo mentre il giovane uomo si avvicinava. Alzò la mano destra e colpì nell'aria, quindi ruotò e iniziò a camminare verso il bordo dell'arena.


Quasi nello stesso momento in cui si era voltato, era risuonato un enorme scoppio, e il giovane uomo aveva spruzzato sangue dalla bocca. Sebbene avesse tentato di avvicinarsi come una stella cadente, in quel momento, la sua luce si era offuscata ed era stato costretto indietro di più di trenta metri, dove aveva tossito un'altra boccata di sangue. La sua espressione era tetra, il volto cinereo.


Era conscio del fatto che Meng Hao si fosse trattenuto. Il colpo appena sferrato era stato diretto all'aria davanti e lui, e se fosse veramente stato colpito sul corpo, non se la sarebbe cavata così facilmente da venire soltanto fatto arretrare e ferito leggermente.


Prese un respiro profondo, unì le mani e si inchinò profondamente.


“Mi arrendo” disse, suonando un po' amareggiato.


Non appena le parole lasciarono la sua bocca, svanì, ritornando al primo livello di foglie, il che indicava che era stato eliminato. Per quanto riguarda Meng Hao, si sedette a gambe incrociate in cima all'arena per guardare intorno verso gli altri scontri che si stavano svolgendo.


Si sentiva abbastanza compiaciuto con se stesso ma, per quanto riguarda gli altri coltivatori della Nona Montagna e Nono Mare, questi erano completamente scossi dal potere di Meng Hao.


“Un pugno... in aria! E ha ferito un coltivatore al picco della Ricerca del Dao!”


“Questo Fang Mu non ha nemmeno usato alcuna tecnica magica! Si sta soltanto affidando alla forza del suo corpo carnale!”


“Nessun dubbio che sia riuscito a sopportare la pressione fuori da quegli altari! Un corpo carnale così forte è estremamente raro!”


Il primo scontro nelle battaglie in arena fu una cosa semplice per Zhao Yifan, così come per gli altri Prescelti. Nessuno di loro impiegò più di dieci respiri di tempo per assicurarsi la vittoria.


Meng Hao si guardò intorno verso le altre zone dell'arena e identificò altre circa dieci persone oltre ai Prescelti a cui era meglio prestare attenzione. Tra questi, uno era il giovane ragazzo mascherato Li Yan. Un altro era il coltivatore con le zanzare e un terzo era un giovane ragazzo che era anche lui uno dei concorrenti della prova del fuoco. Sebbene non avesse mai parlato, era riuscito a passare nel gruppo dei mille concorrenti della Ricerca del Dao, e aveva le sue capacità uniche.


Nel primo round attaccò brutalmente, con il risultato che il suo avversario venne immediatamente ridotto ad una poltiglia sanguinolenta.
La quarta persona era un vecchio loquace che rabbrividiva costantemente e che borbottava tra sé. Il suo primo avversario fu un Prescelto della Setta dei Sette Mari. Stranamente, non appena apparve davanti al vecchio uomo borbottante, il Prescelto sembrò impazzire improvvisamente e provò a caricare fuori dalla foglia. Se non fosse stato per Ling Yunzi, intervenuto immediatamente a salvarlo, sarebbe stato in grave pericolo.


Di queste quattro persone, quella che causò a Meng Hao la più grande costernazione non fu l'uomo loquace e nemmeno Li Yan, ma piuttosto il giovane ragazzo poco attraente!


“Ha almeno il trenta percento del potere di un vero Immortale!” pensò Meng Hao, guardandolo attentamente. Quasi nello stesso istante, il ragazzo girò la testa per ricambiare lo sguardo. I loro occhi si chiusero su tutte le varie arene tra loro, e la bocca del ragazzo si trasformò in un sorriso malevolo.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



