---
weight: 8680
title: Capitolo 868 - Giovane Immortale del Sangue!
pubDate: 2025-03-17T11:17:35.004Z
tags:
    - issth
---


“Cerchi di morire!?” disse l’uomo grande e goffo con un sorriso malefico. Non era chiaramente soddisfatto dal piano di Meng Hao di finire il combattimento con un pugno. Sogghignando internamente, raddoppiò il potere che stava usando per attaccare ed inoltre eseguì una tecnica proibita della sua setta, che aumentò il suo potere di un altro trenta percento.


Non voleva solamente vincere, voleva uccidere il suo avversario e sembrava molto eccitato all’idea di uccidere il competitore al primo posto che era anche un futuro seguace del conclave del Mondo del Dio dei Nove Mari.


Uccidere l’avversario negli incontri dell’arena non era qualcosa di cui qualcuno potesse lamentarsi, quindi c’era solo un piccolo rischio di ripercussioni. La sua setta l’avrebbe premiato e ancora più importante, lo avrebbe protetto.


Quello che vedeva era l’occasione di fare una lunga avanzata con un piccolo sforzo, direttamente di fronte a lui.


“MUORI!” ruggì, i suoi occhi esplosero di uno sguardo omicida mentre faceva crescere un'altra testa al Drago dei Sette Mari, che a sua volta si lanciò contro Meng Hao.


Fu a questo punto che il pugno di Meng Hao colpì il drago.


Era solo un pugno, ma lo colpì con un’enorme esplosione. Un violento tremore lo attraversò e poi la sua prima testa si ruppe ed esplose. Anche la seconda esplose e poi, poco a poco, il suo corpo.


I sette mari rombarono per poco tempo e poi collassarono, sparendo in un battito di ciglia, come se non fossero mai stati li. A questo punto, il pugno di Meng Hao colpì il torace dell’uomo grosso.


Gli occhi dell’uomo si spalancarono mentre guardava Meng Hao e la sua faccia si distorse. L’espressione di Meng Hao era calma mentre tirava indietro la mano e poi si incamminò verso il bordo dell’arena.


Nell’istante in cui si voltò, il sangue spruzzò dalla bocca dell’uomo grosso. Delle fessure si diffusero dal punto di impatto sul torso e in un battito di ciglia, ricoprirono il suo intero corpo. Uno sguardo incredulo poteva essere visto sui suoi occhi e poi aprì la bocca per dire qualcosa. Prima che qualsiasi parola potesse uscire però, esplose.


Mentre una nebbia di sangue e interiora esplose verso l’esterno, Meng Hao raggiunse il bordo dell’arena e si sedette a gambe incrociate. Per tutto il tempo, solo un’espressione placida poteva essere vista sul suo volto. Alzò la mano per pulirsi una goccia di sangue che gli era finita sulla guancia, poi chiuse gli occhi.


Si sentirono degli ansimi provenire dal pubblico nella Nona Montagna e Nono Mare mentre guardavano Meng Hao scioccati e terrificati.


“Era ancora… solo un pugno!!”


“Per i Cieli! Quanto è forte esattamente questo Fang Mu? Quel Prescelto della Setta dei Sette Mari poteva essere paragonato a un falso Immortale eppure è collassato dopo un singolo pugno! Fang Mu non ha ancora nemmeno colpito con due pugni.”


“Quattro incontri e ha colpito con solo un pugno! Fang Mu è decisamente troppo forte!!”


“È già nella Top 100, con soli quattro pugni!!”


Persino gli occhi dei Patriarchi nel palazzo nel cielo stellato si spalancarono.


Meng Hao era il centro dell’attenzione tra tutti i Prescelti delle varie sette ed era visto ora dalla maggior parte di loro come uno degli avversari principali. Persino Fang Yifan si stava chiedendo se anche lui potesse o meno riuscire a battere il Prescelto della Setta dei Sette Mari con un solo pugno. Ovviamente, se avesse usato una spada, confidava di riuscirci.


Le esplosioni rombanti continuarono a echeggiare mentre il quarto round degli incontri dell’arena continuava. C’era un’altra battaglia che era particolarmente vistosa. Infatti, dopo che l’incontro di Meng Hao finì, molti degli occhi del pubblico nella Nona Montagna e Mare si girarono a guardare.


La battaglia era l’incontro combattuto da un discepolo della Terra Santa del Monte Sole, l’illustre Taiyang Zi!


Il suo corpo era circondato da una sconfinata luce, facendolo sembrare quasi un sole. Il suo avversario era un ragazzino, lo stesso competitore che Meng Hao aveva notato prima, a cui stava prestando particolare attenzione.


Da quello che poteva dire Meng Hao, lui possedeva almeno il trenta percento del potere di un vero Immortale.


Quando la battaglia iniziò, molti spettatori erano confidenti che Taiyang Zi ne sarebbe uscito vittorioso. Eppure, contrariamente alle speculazioni, perse!


Per di più, fu un’incredibile sconfitta. Se non avesse usato le parole ‘Mi arrendo’, allora sarebbe sicuramente morto. La magia del ragazzino emanava uno splendore sanguinolento e sembrava incredibilmente assetata di sangue. La vista di essa causò non poco scompiglio nelle folle e molti dei coltivatori che partecipavano agli incontri dell’arena rimasero scioccati.


“Il Giovane Immortale del Sangue! Quello era uno dei nomi che vennero fuori dalla prova del fuoco!”


“Ha realmente sconfitto Taiyang Zi!”


“Sta facendo la sua scalata verso la cima!”


Mentre il pubblico esterno discuteva la questione, Meng Hao guardò verso il ragazzino per poi rendersi conto di essere osservato a sua volta dal ragazzino, con un vibrante intento omicida negli occhi.


Due ore dopo, il quarto round di incontri finì. C’erano ora solo poco più di sessanta persone ancora in gara. Il prossimo round… determinerà la top 32!


Tra più di mille persone, 32 andranno avanti! Uno poteva immaginare che anche se c’era una persona debole contenuta in quel numero, la quale era riuscita a sorpassare persone più potenti per coincidenza, quella fortuna poteva essere considerata parte della loro forza.


“I top 32 stanno per essere determinati!”


“Persino alcuni dei migliori Prescelti delle grandi sette sono stati sconfitti nei precedenti combattimenti. Mi chiedo chi ce la farà a entrare nella top 32!”


Mentre il pubblico esterno era in tumulto, Ling Yunzi si trovava sotto l’antico Albero del Dao ed osservava i sessanta e più contendenti che rimanevano.


“Negli incontri dell’arena della Ricerca del Dao,” annunciò, “le persone più potenti formeranno la top 32. Sfortunatamente, avete tre persone in più per avere degli incontri pari. Quindi, alcuni di voi combatteranno più di una battaglia per raggiungere la top 32. Per chi siano quelle persone, solo i Cieli lo possono sapere. Sarà tutto nelle mani del teletrasporto dell’Antico Albero del Dao.


“Avrete quattro ore per riposare, dopo di che le battaglie per determinare la top 32 inizieranno!”


Durante queste quattro ore, Meng Hao sedette a gambe incrociate, meditando. Poteva percepire che c’erano molte persone che lo guardavano, ma non aprì gli occhi. Considerando il livello della sua base di coltivazione, era chiaramente al picco del livello dei contendenti degli incontri dell’arena. Se non fosse per la giada Immortale e i tesori preziosi, non avrebbe mai partecipato.


Comunque, adesso che era qui, c’erano alcune persone che avevano attirato la sua attenzione. Sfortunatamente, doveva ancora affrontarli da opponenti.


Quattro ore dopo, una luce brillante coprì le foglie dell’antico Albero del Dao, teletrasportando Meng Hao e tutti gli altri contendenti sopra il prossimo livello di foglie. Dalla luce brillante di fronte, venne fuori una giovane donna.


Indossava una veste color sangue e una maschera bianca. Era la Prescelta della Chiesa dell’Orchidea di Sangue e non appena vide Meng Hao, fermò il suo cammino. Tuttavia, ci volle solo un momento prima che emanasse una potente volontà di combattimento.


L’intensità di quel volere fece luccicare gli occhi di Meng Hao con un feroce splendore.


“Compagno Daoista Fang,” disse, le sue parole echeggiavano freddamente da dietro la sua maschera, “per favore dammi qualche consiglio di combattimento!” Mentre parlava, compì un incantamento con la mano destra, facendo apparire di fronte a lei un’Orchidea di Sangue. Mentre il fiore ondeggiava avanti e indietro, iniziò a crescere rapidamente. Si sentirono dei rimbombi mentre, in un battito di ciglia, crebbe fino a raggiungere trenta metri.


Aveva uno spesso stelo, petali color sangue e appariva sia estremamente imponente che visualmente stupefacente. Allo stesso tempo, il fiore tremò, lanciando rami verso Meng Hao.


Lui fece un passo in avanti, strinse la mano, e lanciò un singolo pugno.


In questo momento, tutti nel mondo esterno stavano guardando mentre il pugno faceva apparire un enorme vortice. Un suono di rimbombi si diffuse, facendo vibrare l’aria e tremare tutto il resto.


I rami dell’Orchidea di Sangue in arrivo si piegarono e poi collassarono completamente. Tuttavia, in quel momento, i petali dell’Orchidea di Sangue si allargarono ampi mentre fioriva. Una goccia di sangue emerse per poi volare indietro sulla fronte della maschera della giovane donna. Irradiava un’intensa aura, la giovane donna poi oscillò mentre si lanciava contro Meng Hao.


Lui rimase sul posto, senza avanzare né ritirarsi. Tuttavia, allo stesso tempo, lanciò un secondo pugno.


Questo fece increspare l’aria e una massiccia forza esplose all’infuori, travolgendo la giovane donna. Il suo corpo tremò, era sul punto di rilasciare un’abilità divina, quando un’intensa pressione schiacciò la sua base di coltivazione. In un battito di ciglia, perse ogni possibilità di farla roteare, cosa che non la lasciò solo sorpresa, ma anche incapace di evitare il pugno che le sbatté contro.


Si sentì un'esplosione. Sotto la maschera, il sangue schizzò dalla bocca della giovane donna che poi barcollò all’indietro per trenta metri, dopo di che guardò verso Meng Hao, ansimando.


“Non sei alla mia altezza,” disse freddamente.


La giovane donna rimase silenziosa per un momento, dopo di che ridacchiò amaramente e annuì.


“Mi arrendo,” disse e poi scomparve. Quando riapparve, era sul primo livello delle foglie.


Meng Hao aveva vinto ancora una volta. Ma prima che il pubblico all’esterno potesse commentare, una luce iniziò a brillare di nuovo sulla foglia dell’albero, e… un'altra persona emerse!


Era un ragazzo, ovvero lo stesso giovane che aveva battuto Taiyang Zi, il Giovane Immortale del Sangue!


La sua apparizione sulla scena mandò immediatamente il pubblico in tumulto.


“Fang Mu è una delle persone che deve combattere due volte!!”


“Ci sono tre persone in più nella competizione, quindi alcune persone devono combattere più di una volta per raggiungere la top 32. Non avrei mai pensato che Fang Mu sarebbe stato uno di loro!”


“Questa sarà una battaglia intensa! Fang Mu contro il Giovane Immortale del Sangue! Mi chiedo chi sia più forte!?!?”


Il Giovane Immortale del Sangue emerse lentamente e quando vide Meng Hao, la sua bocca si distorse in un sorriso feroce. Intento omicida tremò nei suoi occhi.


“Quindi, ci incontriamo alla fine!” disse con una voce roca, leccandosi le labbra. Uno scioccante splendore rosso poteva essere visto nei suoi occhi mentre fissava Meng Hao.


Lui guardò il ragazzo. Sapeva che attaccava con una bizzarra ferocia e aveva ridotto tutti i suoi avversari in pozze di sangue putrido, con l’eccezione di Taiyang Zi.


Contrariamente a quello che qualcuno si sarebbe potuto aspettare, il ragazzo non aveva fatto una grande impressione durante le dieci fasi della prova del fuoco. Aveva realizzato il giusto per finire nella top 1,000. Chiaramente, si era trattenuto virtualmente in tutti gli aspetti.


L’espressione di Meng Hao era calma, non disse nulla. Semplicemente guardò con indifferenza il ragazzo.


Quando i loro sguardi si incrociarono, suoni ruggenti riempirono le loro menti mentre i sensi divini fecero contatto l’uno con l’altro. Gli occhi del ragazzo si colmarono di sorpresa. Sapeva che il suo avversario era forte, eppure, confidava lo stesso pienamente in se stesso. Approfittando dei rimbombi causati dal senso divino, si lanciò verso Meng Hao, alzando la mano destra per compiere un incantesimo. Una luce sanguinolenta si alzò tremolante e in un battito di ciglia, una giara color sangue apparve, roteando nell’aria mentre si lanciava veloce verso Meng Hao.


“Questa mia abilità divina farà bollire tutto il sangue nel tuo corpo e lo trasformerà in fango putrido!” La voce del Giovane Immortale del Sangue era ora stridula mentre parlava. In un battito di ciglia, la giara color sangue iniziò ad eseguire un’incredibile forza gravitazionale, come se volesse risucchiare Meng Hao dentro di essa.


Meng Hao sbuffò freddamente. Non tirò nessun pugno; questo Giovane Immortale del Sangue aveva una base di coltivazione bizzarra e lui non lo avrebbe preso alla leggera. Il vento che gli vorticava intorno si trasformò velocemente in una violenta tempesta che si lanciò in avanti. Allo stesso tempo, il suo corpo si trasformò in un avvoltoio nero, che sbatté le sue ali, facendo carica attraverso la forza gravitazionale apparendo direttamente di fronte al ragazzo, dove tagliò con artigli feroci abbastanza da distruggere pietra e metallo.




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                
                                



