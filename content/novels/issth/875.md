---
weight: 8750
title: Capitolo 875 – Spadroneggiare!
pubDate: 2025-03-17T11:17:35.006Z
tags:
    - issth
---


Quando Xiao Luo fece la sua comparsa, si alzò un vento freddo, che fece fluttuare i suoi capelli e i suoi abiti. Era chiaramente un maschio, ma c'era anche qualcosa di apertamente femminile in lui. Questo era particolarmente vero per i suoi tristi occhi, che rendevano il suo bell'aspetto stranamente deviato.


Xiao Luo stava lì in mezzo all'arena, guardando Meng Hao.


L'espressione di quest'ultimo era la stessa di sempre mentre rimaneva lì a guardare oltre le nove bare erette da Xiao Luo.


“Squadra Asura dei Nove Cieli!” gridò Xiao Luo con gli occhi che guizzavano di intento omicida. Agitò la mano, cosa che generò dei rombi dalle nove bare, che poi si aprirono simultaneamente, rilasciando una spessa aura di morte.


L'aria si deformò e danzarono degli strani colori. Nove alte figure comparvero all'interno delle bare, nove corpi che abbondavano di aura di morte. Non erano decomposti, ma mummificati. Indossavano vestiti logori ed espressioni feroci, ed era possibile dire a malapena che sette erano uomini e due donne.


“Uccidetelo!” disse Xiao Luo con una risata crudele. Un lampo spietato si intravide negli occhi dei nove cadaveri quando caricarono verso Meng Hao, sollevando un vento nauseante.


Ridussero la distanza in un batter d'occhio. Tuttavia, l'espressione di Meng Hao non cambiò minimamente; estese la mano destra, al cui interno si materializzò la lancia dell'Albero del Mondo con la sua punta d'osso. Poi, si mise a correre in avanti come il vento, aprendosi la strada con la lancia.


Si udì uno scoppio, insieme a un rombo spacca timpani quando apparve un enorme vortice che si propagò in tutte le direzioni interferendo all'istante con i movimenti dei nove cadaveri.


Meng Hao si mosse rapidamente, ignorando i cadaveri e dirigendosi dritto su Xiao Luo. Nel tempo necessario perché una scintilla volasse fuori da una pietra focaia, Xiao Luo eseguì un gesto incantato con la mano destra e puntandola verso la superficie dell'arena. Sorse immediatamente un Qi di tipo Yin, che si trasformò in una esplosione che sfrecciò verso Meng Hao come un enorme muro.


Quando la sua lancia penetrò il muro di Qi si sentì un boato. Il muro vibrò e poi collassò, dopodiché Xiao Luo agitò la mano, facendo apparire nove aghi neri magici. Questi sfrecciarono immediatamente contro Meng Hao come nove vipere nere.


Allo stesso tempo, i nove cadaveri che ora erano dietro di lui si voltarono, diventando dei raggi di luce nera che cominciarono immediatamente a circondarlo.


Xiao Luo rise freddamente. Aveva scatenato la sua magia più potente in un tentativo di cogliere il suo avversario con la guardia abbassata.


“MUORI!”


In questo attimo di crisi mortale, Meng Hao semplicemente sbuffò. Piantò la sua lancia nella superficie della foglia, creando un boato che echeggiò dappertutto. Delle crepe si propagarono attraverso la superficie dell'arena mentre esplodeva improvvisamente un'energia scioccante. Questa si trasformò in un vortice simile a una tempesta che si allargò in tutte le direzioni, schiantandosi con i cadaveri, i quali caddero all'indietro, tremanti, per quanto riguardava i nove aghi, si sentì un rumore di rottura quando caddero semplicemente a pezzi a mezz'aria.


All'interno del vortice urlante, Meng Hao lasciò la presa sulla lancia, poi si trasformò in un avvoltoio. Ci fu un lampo e poi apparve proprio di fronte a Xiao Luo colpendolo con crudeltà.


Boom!


L'espressione di Xiao Luo si incrinò ed eseguì velocemente un gesto incantato, causando un violento aumento del Qi Yin, che divenne un altro muro per bloccare il colpo dell'avvoltoio. Si udì un boato enorme quando il muro collassò; prima che Xiao Luo riuscisse ad arretrare in ritirata, l'avvoltoio svanì e riapparve Meng Hao, con la gamba che lampeggiò in un calcio rotante.


Si sentì un colpo quando il calcio, apparentemente abbastanza forte da schiacciare una montagna, formò un semicerchio e si schiantò dritto su Xiao Luo. In quel momento critico, i suoi occhi si spalancarono e sputò una perla dalla bocca; questa emise un forte bagliore che cercò di bloccare il calcio, ma che andò in frantumi all'istante, completamente incapace di sostenere l'attacco. Tuttavia, riuscì a dare a Xiao Luo un attimo di respiro. Tossendo sangue, si ritirò rapidamente.


Allo stesso tempo, Meng Hao aumentò la velocità e portò un altro attacco. Al momento non prestava nessuna attenzione al difendersi, invece attaccava come un fulmine, come una bufera in grado di distruggere ogni cosa sul suo cammino.


Calò su Xiao Luo come una tempesta, eseguendo un incantesimo con la mano destra e poi facendo un affondo con il dito davanti a sé. Lo sconvolgente attacco del dito fece vibrare l'aria e l'espressione di Xiao Luo si incrinò. La battaglia magica si stava svolgendo così in fretta che non aveva neppure il tempo di respirare. Doveva esercitare la più completa e totale attenzione; il più piccolo passo falso l'avrebbe fatto ammazzare.


Xiao Luo eseguì un incantesimo il più in fretta possibile, formando numerose perle con il Qi Yin.


“Esplodi! Esplodi! ESPLODI!” ruggì. Risuonarono dei boati quando le perle volarono verso Meng Hao e poi esplosero, trasformandosi in una potente onda d'urto che spazzò in tutte le direzioni. Un sorriso crudele apparve sul viso di Xiao Luo; le perle di Qi Yin apparivano ordinarie, ma in realtà, erano una magia segreta del Mausoleo Paleo-Immortale. Ognuna di quelle esplosioni era abbastanza potente per uccidere un esperto al picco della Ricerca del Dao.


Xiao Luo sapeva che il suo avversario era potente, ma persino un Golem di Pietra sarebbe stato almeno ferito dalle loro detonazioni.


“Devo solo mettere un po' di distanza tra noi” pensò Xiao Luo con una fredda risata. “Poi potrò mandare i nove corpi a massacrarlo!” Proprio quando era sul punto di continuare ad arretrare, l'aria si contorse quando Meng Hao entrò nelle esplosioni. Per lui, queste perle esplosive non potevano fare nulla più che infliggergli delle ferite fisiche. La sua mano destra si serrò in un pugno che usò per colpire.


BOOM!


Xiao Luo lanciò uno strillo miserabile. Il sangue spruzzò dalla sua bocca mentre barcollava indietro. In un battito di ciglia, Meng Hao era di nuovo su di lui, colpendo con un attacco in grado di frantumare una roccia. Xiao Luo arretrò di nuovo e altro sangue gli sgorgò dalla bocca.


In un batter d'occhio si svolsero più di dieci scambi di colpi. L'energia sconvolgente di Meng Hao e la sua volontà di invincibilità fecero sì che tutto ciò che Xiao Luo poteva fare era arretrare e concentrare tutte le sue energie sul difendere se stesso. Non era minimamente in grado di attaccare.


I movimenti di Meng Hao erano troppo agili e troppo feroci. I boati echeggiarono nel breve tempo di pochi respiri che per Xiao Luo, sembrarono un tempo molto, molto lungo. Poi, risuonò un rumore secco quando la sua gamba venne rotta da Meng Hao.


L'intenso dolore lo fece impallidire e uno sguardo di completo stupore apparve sul suo volto.


“Dannazione” pensò, “non posso lasciargli radunare altra energia. Altrimenti sarò sconfitto di sicuro!”


La folla all'esterno guardava le qualificazioni per le semifinali con un'intesa concentrazione. Molti erano focalizzati su Meng Hao ed erano completamente meravigliati da ciò che vedevano.


“Se fossi nei panni di Xiao Luo, sarei altrettanto inerme!”


“Questo Fang Mu è assolutamente dominante! I suoi attacchi sono rapidi e feroci; totalmente incomparabile!!”


“Non puoi assolutamente metterti sulla difensiva quando affronti Fang Mu. Farlo... vuol dire dargli la possibilità di esplodere con ferocia e trasformare la battaglia in una catastrofe!”


Xiao Luo strinse i denti e uno sguardo folle apparve sul suo viso. Ruggendo, causò un'esplosione di Qi Yin, che si formò in numerose figure spettrali. Proprio mentre cercava di contrattaccare, il pugno di Meng Hao impattò di nuovo. Tutto il suo Qi collassò e venne fatto volare all'indietro come un aquilone coi fili tagliati e con il sangue che spruzzava dalla bocca.


Poi, con velocità indescrivibile, Meng Hao sfrecciò verso di lui ed estese un dito verso la sua fronte, ribollendo di intento omicida.


Gli occhi di Xiao Luo si spalancarono e il suo cuore tremò. In questo momento di crisi mortale, si morse la punta della lingua, bruciando un po' del suo Sangue dell'Essenza e della sua longevità per scatenare una magia proibita.


“Tempo di rischiare il tutto per tutto” gridò. “RECISIONE DELLA LUNA DI YIN!”


Una falce di luna apparve sulla sua fronte, rapidamente si trasformò in una luna nera che sfrecciò verso Meng Hao in un movimento tagliente.


Gli occhi di Meng Hao si spalancarono mentre la luna gli si avvicinava. Improvvisamente, dietro di lui comparve il suo Idolo del Dharma e il suo pugno saettò a incontrare la Luna di Yin.


Si udì un forte colpo e un tremito attraversò Meng Hao quando la Luna di Yin esplose. Il sangue gocciolò dalla bocca di Xiao Luo, ma sfruttò il breve attimo di libertà per indietreggiare velocemente. Il so viso era deformato da un'amarezza senza precedenti e lanciò un grido.


“Trasformazione Demoniaca dei Nove Cadaveri!” gridò. Immediatamente, i nove corpi che erano rimasti continuamente indietro rispetto a Meng Hao e che non erano in grado di toccarlo, cominciarono a tremare violentemente. In un battito di ciglia, dai loro corpi iniziò a crescere un lungo pelo nero e il loro aspetto divenne ancora più feroce di prima. Per di più, da loro cominciò a salire del Qi Demoniaco, sebbene fosse qualcosa che nessuno era in grado di rilevare.


Mentre il Qi Demoniaco aumentava, le basi di Coltivazione dei nove cadaveri iniziò a salire drasticamente. In un batter d'occhio, erano paragonabili a dei falsi Immortali!!


Nove falsi Immortali!!


Questo era l'asso nella manica di Xiao Luo che originariamente aveva sperato di usare per assicurarsi il primo posto. Non era qualcosa che poteva scatenare liberamente, ma era stato messo all'angolo, perciò, nella frenesia di questo scontro, non aveva minimamente esitato.


“MUORI!” ruggì mentre i nove cadaveri di falsi Immortali calavano su Meng Hao. Uno a uno, cominciarono a colpire con attacchi scioccanti che scombussolarono la folla nella Nona Montagna.


“Cieli! Quella è energia di un falso Immortale!!”


“Che tecnica magica è quella!? Ha davvero dato a quei nove cadaveri il potere della falsa Immortalità!!”


“Xiao Luo non ha usato neppure un'abilità divina nel suo combattimento con Fan Dong'er!”


Mentre la folla all'esterno era in tumulto, i nove corpi chiusero le distanze con Meng Hao, straripanti di energia. Per quanto riguardava Meng Hao, si poteva scorgere una strana espressione sul suo volto.


“Demoni...” pensò e la sua espressione facciale ritornò velocemente alla normalità. All'improvviso la sua mano destra si sollevò in aria ed eseguì un gesto incantato. L'arte della Legittima Concessione venne liberata. Questa era un'arte diversa dall'Ottava Maledizione ed era designata specificamente per sottomettere i Demoni!


Nessuno ebbe alcuna sensazione particolare quando usò l'arte. Tuttavia, non appena la sua mano si abbassò, i nove cadaveri si fermarono improvvisamente e cominciarono a tremare. I loro occhi, precedentemente vuoti, cominciarono a brillare di luce vivida.


La facciata di Xiao Luo cadde completamente e si ritirò meravigliato, eseguendo freneticamente dei gesti incantati nel tentativo di riprendere il controllo dei nove cadaveri.


Tuttavia, fu a questo punto che Meng Hao allungò la mano destra. Una luce strana si scorgeva nei suoi occhi e, sotto la copertura del potere di trasformazione della piuma nera, scatenò la Settima Maledizione del Sigillo del Demone, la Maledizione del Karma!


Il rombo riempì l'aria mentre i fili di Karma che connettevano i nove cadaveri a Xiao Luo cominciarono a separarsi. Mentre questo accadeva, i corpi tremarono con violenza ancora maggiore e un'esplosiva aura di morte si irradiò da essi. Poi caddero a terra di faccia.


Xiao Luo tremava e tossì nove boccate successive di sangue. Dallo sguardo sul suo volto, era completamente esterrefatto. Fissò Meng Hao per un attimo, tremando violentemente.


“Mi arrendo!” gridò, timoroso di perdere la sua vita in quel luogo.


Non appena le parole lasciarono la sua bocca, venne circondato da delle luci sfarfallanti e poi svanì.


L'espressione di Meng Hao era la stessa di sempre quando raccolse la sua lancia e camminò via di lato.


Si erse lì, la sua energia in aumento, il centro dell'attenzione di tutti gli occhi nella Nona Montagna e Nono Mare.


“Tre scontri, tre vittorie!!”


“C'è ancora un combattimento, ma Fang Mu è sicuramente nelle semifinali!”


“Neppure Xiao Luo è stato alla sua altezza. Da come appaiono le cose, Fang Mu non ha neppure usato tutto il suo potere. Quanto... quanto è forte?!?!”




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



