---
weight: 876
title: Capitolo 876 - Quattro Battaglie, Quattro Vittorie!
pubDate: 2025-03-17T11:17:35.006Z
tags:
    - issth
---


Quando Meng Hao attaccò, la donna in abiti bianchi fluttuante a mezz'aria all'esterno dell'Albero del Dao lo guardò calma per un momento, sebbene nessun osservatore avesse notato questo fatto, nemmeno lo stesso Meng Hao.


Xiao Luo riapparve su un'altra foglia, l'intero corpo tremante mentre lo guardava con terrore e stupore. Prima della loro battaglia, sapeva già che Meng Hao era potente, ma non avrebbe mai immaginato che oltre a non difendersi, sarebbe stato anche incapace di contrattaccare.


Aveva persino bruciato parte della sua longevità per usare la Trasformazione Demoniaca dei Nove Cadaveri aumentando in maniera esplosiva la loro base di coltivazione per essere simile a quella dei falsi Immortali. Eppure, il suo avversario aveva rilasciato qualche abilità divina sconosciuta... facendo fermare i suoi nove cadaveri a metà del volo, e persino recidendo la loro connessione con lui.


Mentre ci pensava, Xiao Luo prese un respiro profondo. Era la prima volta in cui si ritrovava ad essere spaventato da un'altra persona.


“E' qualcuno che non posso nemmeno provocare! Se mai dovessi incontrarlo di nuovo, mi limiterò a fuggire! La sua tecnica magica... può inibire il mio Dao!” Xiao Luo prese un respiro profondo mentre guardava Meng Hao. Un terrore intenso riempì il suo cuore e si rallegrò della sua decisione di essersi arreso quando ne aveva l'opportunità. Se non lo avesse fatto, probabilmente ora sarebbe stato un cadavere.


Nello stesso momento in cui Meng Hao finì il suo scontro, anche Zhao Yifan si assicurò un altra vittoria. Dopo questo... cominciò la quarta battaglia.


Meng Hao rimase come al solito sulla foglia. Dall'inizio fino ad ora, non si era mosso verso la zona dai perdenti. C'era soltanto un altro che, tra i primi quattro, aveva fatto lo stesso ed era Zhao Yifan!


Persino Fan Dong'er era stata sconfitta, da niente di meno che Xie Yixian della Società del Bastoncino di Incenso Ardente.


Lo scontro aveva guadagnato un po' di attenzione, facendo salire bruscamente Xie Yixian agli occhi degli osservatori.


Il bizzarro Qian Duoduo finì per essere sconfitto da Li Ling'er, le cui tecniche magiche sembravano in qualche modo efficaci nel contrattaccare il vecchio uomo. Tuttavia, proprio alla fine, fu effettivamente molto difficile dire chi avesse vinto e chi perso. Li Ling'er aveva guadagnato la sua vittoria per una questione di fortuna.


Fino a questo momento, Meng Hao e Zhao Yifan erano certi di entrare in semifinale, ma per tutti gli altri era molto difficile da dire.


Il prossimo avversario di Meng Hao nella quarta battaglia era il Prescelto che aveva battuto Fan Dong'er, Xie Yixian della Società del Bastoncino di Incenso Ardente. Non appena emerse dalle luci scintillanti per ergersi di fronte a Meng Hao, i suoi occhi scintillarono seri.


Di tutte le persone che erano riuscite a passare nei primi otto, lui ne temeva in particolare tre di loro. Uno era lo spettacolare Zhao Yifan, l'altro era il loquace Qian Duoduo e, per ultimo... non era niente di meno che questo Fang Mu.


“Io sono Xie Yixian della Società del Bastoncino di Incenso Ardente. Compagno Daoista Fang, per favore, dammi alcuni consigli per combattere!”


Dopo aver detto questo, Xie Yixian si sedette improvvisamente a gambe incrociate, esibendosi in un gesto di incantesimo con la mano destra. Immediatamente, un calderone di rame apparve di fronte a lui.


Bloccato nella parte superiore del calderone di rame c'era un bastoncino di incenso.


Mentre questo bruciava, strisce di fumo s'incurvavano nell'aria circondando Xie Yixian, oscurandolo leggermente.


“Compagno Daoista Fang, la mia tecnica magica è differente da quelle che hai visto prima. Se riuscirai a reggere per il tempo che impiega questo bastoncino di incenso a bruciare, allora mi arrenderò.”


Meng Hao rimase sul posto, con la stessa espressione di sempre. Aveva prestato molta attenzione a come combatteva Xie Yixian. In quel momento, Meng Hao non parlò nemmeno. Fece un passo avanti, quindi ogni cosa intorno a lui si distorse improvvisamente e, in un battito di ciglia, l'arena era sparita. Al suo posto, una terra infinita di estendeva davanti a Meng Hao.


Svariate città si intravedevano punteggiare la terra, e in mezzo a ciascuna di queste c'era un'enorme statua. A guardare da vicino, si sarebbe potuto notare che le statue non rappresentavano altri che Xie Yixian.


Gli occhi di Meng Hao scintillarono.


A questo punto, una voce maestosa echeggiò attraverso il mondo.


“I Cieli sono grandiosi, la Terra maestosa!” Mentre la voce echeggiava, le statue di Xie Yixian tremarono e aprirono gli occhi, come se stessero tornando alla vita. Volarono nell'aria, un totale di 9000 statue, le quali iniziarono a circolare intorno a Meng Hao emanando una luce radiante.


Diventarono... un vero Xie Yixian.


Galleggiò a mezz'aria, sorridendo leggermente a Meng Hao.


“I Cieli sono grandiosi e la Terra è maestosa, ma il più grande di tutti è l'ospite di tutti gli esseri viventi!


“Le cose viventi possiedono desiderio. Il desiderio diventa pensiero. Pensiero diventa incenso ardente. Adora gli dei, prega per la loro benedizione. Attraverso la coltivazione di questo incenso ardente, se mi adorano, allora sono un dio!


“Questo mondo è il mio Mondo dell'Incenso Ardente. Qui... io sono un dio e, in questo luogo, non posso essere sconfitto!


“Se io decidessi che un singolo respiro dovrà durare per dieci anni, allora per dieci anni questo respiro durerà!


"Compagno Daoista Fang, hai una base di coltivazione mostruosa, e uno scioccante senso divino. Forza di volontà e determinazione come le tue sono qualcosa che ho visto raramente. Perché non diventi mio seguace qui? Diventa parte del mio Gregge dell'Incenso Ardente. Coltiva il Dao dell'incenso ardente. Allora, un giorno, anche tu potrai essere un dio.” Le parole di Xie Yixian erano pronunciate con tono indifferente, ma sembravano contenere un potere bizzarro. Mentre riecheggiavano nelle orecchie di Meng Hao, lasciarono la sua mente tremante, come se ci fosse qualcosa in quelle parole che gli rendeva impossibile resistere, e che lo forzasse ad acconsentire.


“Se diventassi parte del tuo Gregge dell'Incenso Bruciante, quante pietre dello spirito hai intenzione di pagarmi al mese?” chiese Meng Hao freddamente.


Quando le parole lasciarono le sue labbra, Xie Yixian rimase a bocca aperta. Dopo un momento, però, rise sonoramente, quindi agitò la mano. Si sentì un rombo potente quando un continente si trasformò in pietre dello spirito. Tutte le montagne, le città e persino la vegetazione diventarono pietre dello spirito.


In un battito di ciglia, l'intero mondo si trasformò in infinite, incalcolabili pietre dello spirito.


“Puoi averne quante ne vuoi.”


Meng Hao si guardò intorno, quindi scosse la testa: “Io non voglio queste. Voglio le pietre dello spirito reali, nel mondo esterno”


Il volto di Xie Yixian si oscurò, e fece un freddo sbuffo. Il suono iniziò debolmente, ma rapidamente si trasformò in qualcosa che suonava come un tuono, echeggiante di incredibile pressione. Era come se una potenza Divina si fosse schiantata contro Meng Hao.


“Inginocchiati davanti a me!” disse Xie Yixian. La sua voce echeggiò in maniera sorprendente.


Meng Hao guardò in alto, con la stessa espressione di sempre


“È tutta la pressione che puoi esercitare?” domandò. Improvvisamente, si trasformò in un avvoltoio che scattò verso Xie Yixian. Echeggiò uno scoppio mentre il corpo di Xie Yixian collassava. Pochi istanti dopo, riapparve più lontano.


“La mia forza è illimitata in questo luogo,” disse freddamente. “Non puoi uccidermi!” Alzò la sua mano destra, convogliando il potere del mondo in un enorme palmo che scattò verso Meng Hao.


L'energia infuriò, e venne emanata una pressione senza limiti.


“Non posso ucciderlo?” pensò Meng Hao, aggrottando le sopracciglia. “Che sia perché si tratta di un'illusione magica? O perché non sono riuscito a danneggiare l'essenza della sua forza vitale?” Estese la sua mano destra in un gesto ad artiglio. Immediatamente, la Grande Magia del Demone di Sangue si mise in azione. Apparve un enorme vortice color sangue che si allargò per coprire Xie Yixian, avvolgendolo completamente.


Echeggiò uno scoppio mentre il suo corpo collassava in pezzi. Nello stesso momento, un'altra sua immagine apparve di lato. Questa volta, però, il suo volto era pallido e pieno di stupore.


“Che tecnica magica è quella?!?”


“Ah, era perché l'essenza della sua forza vitale non era stata danneggiata.” Meng Hao sorrise quindi, improvvisamente, la sua mano divenne di rosso brillante. Volò immediatamente, avvicinandosi a Xie Yixian. Mentre il giovane uomo lo fissava sconvolto, Meng Hao lo colpì a palmo aperto.


Si sentì un'esplosione mentre Xie Yixian ancora una volta collassava in pezzi. Al momento, la sua prodezza in battaglia non era molto alta. La cosa veramente stupefacente era la sua tecnica magica. Sfortunatamente, questa magia non era molto utile su Meng Hao.


In passato, ogni volta che veniva ucciso in questo mondo, sarebbe tornato in vita. Poteva accadere ancora e ancora, senza fine, lasciando l'avversario completamente scoraggiato.


Ora, però, ogni volta che moriva, una parte della sua forza vitale era risucchiata via. Era qualcosa che non gli era mai accaduto prima e, nello shock, tentò di fuggire da Meng Hao. Tuttavia, non era uno scontro per lui. Se non fosse stato per la tecnica magica che stava usando, Meng Hao lo avrebbe ucciso numerose volte in un battito di ciglia.


I rombi echeggiarono. Ogni volta che Xie Yixian moriva, una delle sue statue si frantumava. Ogni volta che Xie Yixian riappariva, il suo volto era coperto di stupore e si precipitava immediatamente in ritirata.


“Fratello Anziano Fang, fermo! Ti lascio libero, puoi andare….”


“Non c'è bisogno che mi lasci andare,” replicò calmo Meng Hao, “Posso uscire da solo.” Così dicendo, pestò il piede a terra sulla superficie del terreno. Risuonò un enorme scoppio mentre appariva il suo Idolo del Dharma, torreggiante dei suoi 300 metri in aria, l'energia che si innalzava.


Il volto di Xie Yixian tremolò, e stava per dire qualcosa quando Meng Hao pestò di nuovo improvvisamente con il piede. Si sentì un rombo mentre il suo Idolo del Dharma cresceva rapidamente di dimensioni. Era alto 3,000 metri!


Sia innalzò una energia mostruosa e eruttò il potere di un vero Immortale. Il volto di Xie Yixian sbiancò immediatamente quando Meng Hao pestò un terza volta.


BOOM!


L'Idolo del Dharma di Meng Hao crebbe di nuovo. In un battito di ciglia, era alto 6,000 metri, e sembrava abbastanza grande da sostenere il cielo.


“Strappa questo luogo!” Disse Meng Hao, gli occhi lampeggianti di intento omicida. Mentre parlava, alzò entrambe le mani in aria, quindi le abbassò di colpo. I rombi riempirono l'aria mentre anche il suo Idolo del Dharma alzava le mani, afferrando l'aria, e iniziava a strappare in due direzioni differenti.


Enormi e sconvolgenti rombi echeggiarono. Il volto di Xie Yixian tremolò mentre eseguiva il gesto di un incantesimo facendo iniziare a ruotare e stabilizzare il mondo. Tuttavia, nonostante i suoi sforzi, apparve una enorme spaccatura nel cielo.


Il mondo era stato realmente strappato!


“Impossibile!” urlò Xie Yixian. “Questo è il mio Mondo dell'Incenso Ardente! Io sono Dio qui! Potrai anche ferire la mia forza vitale, ma se io dico che non puoi distruggere questa terra, non c'è potere esistente che possa farlo.”


“Temo che la sua base di coltivazione sia semplicemente… troppo bassa,” disse Meng Hao,con voce fredda. Pestò di nuovo il piede sul terreno per una quarta volta, e la sua base di coltivazione insorse con l'ottanta percento del meridiano Immortale, e l'ottanta percento del potere di un vero Immortale. Il suo Idolo del Dharma si ingrandì di nuovo fino a 12,000 metri di altezza. Alzò le mani in alto, quindi strappò violentemente il cielo. La terra tremò e colori brillanti lampeggiarono in cielo. Echeggiò un potente rombo.


La spaccatura nel cielo si allargò ancora e un enorme suono rombante riempì l'aria. L'Idolo del Dharma di Meng Hao stava letteralmente strappando il cielo!


Mentre veniva strappato, l'intero mondo e anche Xie Yixian si distrussero improvvisamente. Quando le cose tornarono a schiarirsi, Meng Hao era nello stesso punto di prima nell'arena. Xie Yixian era di fronte a lui. Soltanto un dieci percento del bastoncino di incenso davanti a lui era bruciato fino ad ora. Si sentì un suono scricchiolante mentre questo cadeva in pezzi.


Quando accadde, il fumo si dissipò, rivelando Xie Yixian seduto a gambe incrociate. Aprì gli occhi e tossì una boccata di sangue. Con il volto pallido, guardò verso Meng Hao e sorrise amaramente.


“Fratello Anziano Fang, sei molto potente... mi arrendo!”


Quando le parole lasciarono la sua bocca, tossì un'altra boccata di sangue. Improvvisamente, una lacerazione apparve sulla sua fronte, una ferita che sembrava veramente difficile da curare. Era una Ferita del Dao!


La causa della ferita none era altro che lo strappo aperto nel suo Mondo dell'Incenso Ardente.


Questa battaglia era stata veramente strana. Dall'inizio alla fine, erano passati un centinaio di respiri, e tutti gli altri scontri erano ancora in corso. Gli spettatori nella Nona Montagna e Nono Mare andarono istantaneamente in fermento.


“Quattro battaglie, quattro vittorie!!”


“La scorsa battaglia sembrava ordinaria, ma a dire il vero, il discepolo della Società del Bastoncino di Incenso Ardente era in grave pericolo!”


“E' comparsa una lacerazione sulla fronte di Xie Yixian! Ho sentito dire che se la magia della Società del Bastoncino di Incenso Ardente viene spezzata, può causare un contraccolpo che si trasforma in una Ferita del Dao! Non ditemi che... quella è una Ferita del Dao!!”




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                                


                                



