---
weight: 8770
title: Capitolo 877 - Liberato!
pubDate: 2025-03-17T11:17:35.006Z
tags:
    - issth
---


Chiunque stesse guardando nella Nona Montagna e Nono Mare era stupito. Persino i Patriarchi nel palazzo del cielo stellato stavano guardando sorpresi. Era chiaro che la persona più osservata in questa prova del fuoco e in questi scontri in arena fosse Meng Hao.


Dall'inizio della prova del fuoco, fino alla fine degli scontri in arena, il suo percorso era stato di potere e predominanza.


Gli incontri di qualificazione per le semifinali erano ancora in corso. Dopo che fu passato abbastanza tempo da consumare un bastoncino di incenso, Zhao Yifan finì la sua battaglia. Aveva sconfitto facilmente Xiao Luo del Mausoleo Paleo-Immortale, il quale aveva da tempo perso la voglia di combattere. La connessione con i suoi nove potenti cadaveri era stata recisa, rendendogli impossibile combattere per un piazzamento nelle semifinali.


Zhao Yifan era ora il secondo coltivatore ad assicurarsi un posto nelle semifinali. Nelle quattro battaglie che aveva combattuto, non aveva mai lasciato la sua arena. Guardò verso Meng Hao, il quale era lontano due arene, e i loro sguardi si incontrarono per un momento. Gli occhi di Zhao Yifan si colmarono di desiderio di combattere, ma l'espressione di Meng Hao era calma e, dopo un momento, distolse lo sguardo.


Un'ora dopo, le altre due battaglie si conclusero. Li Ling'er, con quattro battaglie e tre vittorie, era riuscita ad assicurarsi le semifinali.


Li Ling'er era tornata alla ribalta. Aveva combattuto lungo la strada dal fondo fino alle semifinali, il che causò una grande agitazione nella Nona Montagna e Nono Mare, specialmente nel Clan Li, dove tutti erano molto eccitati.


Anche Qian Duoduo aveva vinto tre delle sue quattro battaglie. La sua sola sconfitta era stata per mano di Li Ling'er. Tutti i suoi altri avversari erano temporaneamente impazziti in un modo o nell'altro. Solo Li Ling'er non aveva reagito per niente alla sua magia, cosa che le aveva assicurato la vittoria.


Fang Dong'er era stata eliminata. Era stata sconfitta due volte, una da Xie Yixian della Società del Bastoncino d'Incenso Ardente, un'altra da Li Ling'er. Tutto ciò era un duro colpo per lei.


La sua espressione era cupa mentre sedeva a gambe incrociate nel livello più basso delle foglie, lo sguardo puntato lontano. Rivisse mentalmente le varie battaglie che aveva combattuto e, alla fine, chinò la testa. Al momento, aveva compreso che la ragione dei suoi fallimenti era che il suo Cuore del Dao era stato diviso.


La separazione era causata dal cadavere di donna.


Prese un respiro profondo, dopo il quale la sua espressione si rasserenò.


“Questa è la mia tribolazione personale,” pensò. “Tuttavia, il maestro dice che questa è una buona fortuna per me. Di conseguenza... da oggi, non nasconderò il cadavere. La rivelerò perché tutti possano vederla, e non le resisterò, ma la accetterò!” Da quel momento, la nebbia dietro di lei svanì per rivelare chiaramente il cadavere di donna.


Ignorò completamente le persone che voltavano improvvisamente la testa per guardarla. I suoi occhi scintillarono di determinazione.


Nel palazzo del cielo stellato, il Patriarca del Mondo del Dio dei Nove Mari annuì leggermente con la testa. Dalla sua prospettiva, questa enorme sconfitta per Fan Dong'er era una buona cosa per lei.


I semifinalisti erano stati selezionati!


Queste quattro persone erano il soggetto della più completa e massima attenzione di chiunque nella Nona Montagna e Nono Mare.


Ling Yunzi guardò cauta verso la donna in abiti bianchi che fluttuava sopra all'Albero del Dao, quindi prese la parola:


“Hai tre giorni per riposare, dopo i quali... scopriremo chi è qualificato a partecipare al round finale!”


Meng Hao sedette a gambe incrociate, gli occhi chiusi, senza parlare. L'uomo con solo mezza testa era rimasto a fluttuare vicino alla sua arena per tutto il tempo, fissando Meng Hao senza nemmeno battere le palpebre.


Quello sguardo sarebbe stato sufficiente da far sentire chiunque così terrificato da fargli rizzare i capelli. Tuttavia, dopo tutto questo tempo, Meng Hao si era abituato e ignorò l'uomo completamente.


Un giorno dopo, anche gli scontri in arena dell'Anima Nascente e della Recisione dello Spirito ebbero i loro semifinalisti.


Tre giorni dopo, iniziarono i round delle semifinali!


Quando la voce di Ling Yunzi echeggiò, un ronzio eccitato si diffuse attraverso gli spettatori nella Nona Montagna e Nono Mare.


“Non ci sarà suspense! A meno che Fang Mu e Zhao Yifan non debbano combattere già nelle semifinali, lo scontro finale sarà sicuramente tra loro due.”


“Hai assolutamente ragione, Li Ling'er ha già perso contro Fang Mu, così l'unica persona che gli resta da combattere è Qian Duoduo, la cui base di coltivazione è misteriosa e insondabile. Questo sarebbe uno scontro interessante.”


“Beh, dobbiamo solo aspettare e vedere come si svolgeranno gli scontri!”


Mentre gli spettatori aspettavano con anticipazione, Meng Hao svanì dal suo punto nell'arena. Prima che qualsiasi altro semifinalista riapparisse, si poté intravedere un bagliore praticamente impercettibile negli occhi della donna che fluttuava all'esterno dell'Albero del Dao. In apparenza, sembrava che quel bagliore avesse fatto qualcosa all'albero del Dao.


Pochi istanti dopo, riapparvero tutti quanti..


Quando Meng Hao emerse dalla luce, era appena sotto alla foglia dorata alla cima dell'Albero del Dao.


La foglia su cui stava era di color argento, una delle due foglie di quel genere sull'Albero del Dao.


Quando Zhao Yifan apparve, la persona che si trovò davanti... non era Meng Hao. Dalle luci scintillanti emerse Li Ling'er.


L'avversario di Meng Hao era il vecchio e pazzo uomo, Qian Duoduo.


Questi erano esattamente gli abbinamenti che la folla nel mondo esterno desiderava, e l'eccitazione e l'anticipazione stavano crescendo. Ovviamente, i Patriarchi nel palazzo del cielo stellato avevano notato che era appena accaduto qualcosa di strano, e molti volti tremolarono. Il vecchio uomo delle Tre Grandi Società Daoiste prese alcuni respiri profondi, e apparve nei suoi occhi uno sguardo eccitato.


“Così ha davvero fatto qualcosa per interferire con l'Albero del Dao!!”


“Questo dimostra che approva la competizione!!”


Tornando nell'arena, il volto di Meng Hao era calmo mentre guardava Qian Duoduo avvicinarsi. In questo gruppo di semifinalisti, sia Meng Hao che Qian Duoduo si erano innalzati attraverso tutta la prova del fuoco fino a raggiungere quel livello.


Qian Duoduo guardò Meng Hao in silenzio per un momento, e una brillante luce rossa si poté vedere fondersi dentro i suoi occhi. La sua energia iniziò ad aumentare, raggiungendo un livello che andava ben oltre quello raggiunto nei precedenti scontri.


Nemmeno quando era stato sconfitto da Li Ling'er aveva concentrato così tanta energia.


“Io sono Qian Duoduo. I miei omaggi, Compagno Daoista Fang. Durante questa battaglia, userò tutto il potere che riesco a raccogliere. Voglio ottenere il primo posto, e la mia unica possibilità per farlo è sconfiggendoti!”


Meng Hao guardò Qian Duoduo. Aveva prestato attenzione a questo vecchio uomo in precedenza. Il fatto che fosse riuscito ad aprirsi la strada attraverso la prova del fuoco fino a lì mostrava che era oltre l'ordinario.


Ed era particolarmente vero se si considerava che aveva ottenuto una vittoria contro Xie Yixian. Sebbene Meng Hao fosse apparso rilassato nella sua battaglia contro Xie Yixian, se non avesse avuto la Grande Magia del Demone di Sangue per rubare la forza vitale del giovane uomo, la battaglia sarebbe stata molto difficile. Ovviamente, basandosi sul potere della base di coltivazione di Meng Hao, il Mondo dell'Incenso Ardente non sarebbe stato in grado di bloccarlo per sempre.


In ogni caso, Meng Hao non era sicuro di come esattamente questo vecchio uomo avesse ottenuto una vittoria contro il Mondo dell'Incenso Ardente.


“Ogni persona che ha combattuto contro di lui è impazzita” pensò. “Persino Xie Yixian e le altre persone che ha sconfitto hanno mostrato segni di follia in un modo o nell'altro.” Gli occhi di Meng Hao scintillarono brillantemente. “Interessante.”


Chiudendo la mano destra a pugno al suo fianco, annuì al vecchio uomo.


Qian Duoduo prese un respiro profondo e, all'improvviso, il suo corpo prese a gonfiarsi come un pallone. Si sentirono scricchiolii mentre la sua corporatura emaciata si gonfiava improvvisamente di muscoli. In un battito di ciglia, era diventato alto di due volte la sua testa e la energia si innalzava potente.


La vista fece brillare gli occhi di Meng Hao. Gli spettatori nel mondo esterno erano sconvolti. Qian Duoduo non aveva mai fatto nulla di simile nei suoi precedenti incontri, nemmeno quando aveva combattuto contro Li Ling'er!


Rumble!


Qian Duoduo volò nell'aria con velocità incredibile, lasciando un'immagine residua dietro di lui mentre scattava in avanti, apparentemente diretto davanti a Meng Hao, e scagliò immediatamente un colpo.


Un grande scoppio scosse l'arena, il piede di Qian Duoduo ruotò attraverso l'aria verso Meng Hao in un calcio circolare.


Gli occhi di Meng Hao scintillarono ancora di più. Non si ritrasse, ma piuttosto prese un esplorativo passo avanti. Agitò la mano, provocando numerose strisce di acqua che si materializzarono intorno a lui, e che formarono un fiume massiccio che attraversò l'intera arena.


Echeggiò uno scoppio mentre Qian Duoduo arretrava. Tuttavia fece immediatamente il gesto di un incantesimo, facendo materializzare l'immagine di un sole e di una luna. Le immagini ruotarono rapidamente, creando un vortice che si innalzò verso Meng Hao, la cui espressione era la stessa di sempre mentre si trasformava in un avvoltoio che caricò verso il vecchio uomo. Fu a quel punto che uno sguardo sorpreso apparve negli occhi di Qian Duoduo, e lanciò immediatamente un urlo potente:


“Malvagità!”


La parola sembrò contenere un bizzarro potere che si riversò nelle orecchie di Meng Hao ed entrò nella sua mente. All'improvviso, la sua mente cominciò a girare, e pensieri malvagi si sollevarono improvvisamente nel suo cuore.


A causa dei pensieri malvagi, Meng Hao si ritrovò incapace di mantenere la forma di avvoltoio, e tornò ancora una volta un forma umana. Qian Duoduo fece quindi il gesto di un incantesimo con la sua mano destra e agitò il dito. Meng Hao sbuffò freddamente e stava per attaccare quando…


“Malvagità!” ruggì Qian Duoduo.


Questa volta, il suono fu come un rombo di tuono che esplose nella mente di Meng Hao. I pensieri malvagi si moltiplicarono dentro di lui in una frenesia selvaggia. Era semplicemente incapace di controllare i pensieri, e la cosa lo lasciava con una sensazione di follia.


Poco alla volta, Meng Hao capì che la volontà Diabolica che aveva reciso nel periodo della Recisione del Diavolo e della Ricerca del Dao... stava ora riapparendo. In un battito di ciglia, la volontà Diabolica consumò i pensieri malvagi. In apparenza, la volontà Diabolica era rimasta nascosta dentro di lui per tutto il tempo, sigillata.


Ora, in risposta alla stupefacente magia di Qian Duoduo, la volontà Diabolica si stava riformando ancora una volta!


In un battito di ciglia, Meng Hao e Qian Duoduo si scambiarono dozzine di mosse. Qian Duoduo finì con il chiamare la parola "Malvagità" sei volte. Ogni volta, fece interrompere le tecniche magiche e gli attacchi di Meng Hao. Per la prima volta in questi scontri in arena, Meng Hao era costretto in una ritirata continua.


Il sangue colava dagli angoli della sua bocca, e gli occhi erano iniettati di sangue. Un'aura terrificante sembrò sul punto di venire liberata dal dentro di lui. Qian Duoduo era l'unico responsabile del rilascio della volontà Diabolica, sebbene non avesse alcuna idea di cosa stesse liberando. Nonostante non sapesse con cosa avrebbe avuto a che fare, era molto eccitato e continuava a scagliare attacchi mostruosi.


Quando le folle nella Nona Montagna e Nono Mare videro cosa stava accadendo, la loro espressione tremolò di stupore.


“Fang Mu viene effettivamente respinto!!”


“Quale tecnica magica sta usando questo Qian Duoduo per soffocare Fang Mu?!”


“È possibile che questo Fang Mu venga infine sconfitto!?!?”


Mentre gli spettatori ronzavano di stupore, Qian Duoduo attaccò senza pietà, provocando scoppi ripetuti che echeggiarono. Il volto di Meng Hao era pallido, e i suoi occhi erano completamente iniettati di sangue, come se fosse sul punto di impazzire. Gli colava il sangue dalla bocca, eppure, un debole sorriso fiorì improvvisamente sul suo volto.


“Sei finito!!” Qian Duoduo parlò alla mente di Meng Hao, così che solo lui potesse sentirlo. “La mia magia può rubare la buona fortuna da Cielo e Terra! Non importa quanto forte sia la tua volontà, se hai anche solo un frammento di pensieri malvagi nel cuore, verranno evocati dalla mia magia!


“Quando i pensieri malvagi esploderanno, daranno fuoco al tuo corpo, e verrai sconfitto!


“Devo usare quest'arte per garantirmi la possibilità di prendere il primo posto. Mi sono trattenuto per tutto questo tempo, e ho addirittura permesso che Li Ling'er mi sconfiggesse perché ero sicuro che sarei arrivato alle semifinali, e non volevo che tu o Zhao Yifan foste in allerta.


“L'unica cosa che puoi biasimare è la tua sfortuna, dal momento che stai lasciando che Zhao Yifan sia messo in allerta, dandogli la possibilità di preparare alcune difese!


“Io libererò tutti i tuoi pensieri malvagi, trasformandoli in un fuoco castigatore che brucerà la tua anima, per distruggere il tuo corpo e il tuo spirito!


“Malvagità!”ruggì, eseguendo il gesto di un incantesimo e puntando il dito a Meng Hao. Questo era... il nono ‘Malvagità!’


Non appena le parole lasciarono le sue labbra, la volontà Diabolica dentro Meng Hao si levò fino ad essere completamente liberata. I suoi occhi erano rosso brillante mentre veniva avvolto in una cupa, spietata follia.


Fiamme nere si levarono dalla sua pelle e impazzarono alte nel cielo. Tuttavia, le fiamme non danneggiarono Meng Hao. Guardò in alto verso Qian Duoduo, e un rombo riempì la mente del vecchio uomo. Il suo volto sbiancò immediatamente.


“Questi non sono pensieri malvagi! Cosa... cosa ho liberato esattamente!?!?”




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter                        


                                



