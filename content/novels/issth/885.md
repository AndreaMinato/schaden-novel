---
weight: 8850
title: Capitolo 885 – Rivisitare Vecchi Luoghi
pubDate: 2025-03-17T11:17:35.008Z
tags:
    - issth
---


Meng Hao passò un intero meraviglioso anno con la sua famiglia. Le risate e la felicità condivise sarebbero esistite per sempre nel suo cuore.


Alcuni giorni dopo la fine di quell'anno, Fang Yu partì. Non fece ritorno al Clan Fang sul Pianeta Vittoria Orientale; Fang Xiufeng aveva preparato diversamente. Un Anziano della Chiesa dell'Immortale Imperatore era venuto a portarla via personalmente.


Fang Xiufeng aveva deciso molto tempo prima che Fang Yu doveva unirsi alla Chiesa. Il suo talento latente era conforme con i loro requisiti di Coltivazione. Per di più, in passato, Fang Xiufeng e l'attuale Pontefice della Chiesa dell'Immortale Imperatore avevano avuto delle tormentose avventure assieme.


Con il Pontefice a vegliare su di lei e la minaccia dello stesso Fang Xiufeng, era sicuro che nessuno le avrebbe causato problemi, nonostante il fatto che suo padre non potesse lasciare il Paradiso Meridionale.


Fang Xiufeng era molto protettivo con sua figlia, ma riguardo a suo figlio, il suo modo di pensare era differente.


Prima di partire, Fang Yu abbracciò strettamente Meng Hao e poi gli dette una lunga occhiata. L'affetto nei suoi occhi colmò il cuore di Meng Hao di una profonda riluttanza a separarsi da lei.


“Fratellino, ci incontreremo di nuovo tra le stelle” disse Fang Yu, scarmigliandogli i capelli. In questo momento non c'era assolutamente niente di violento in lei. Era solo un gentile sorella maggiore.


Fang Yu salutò i suoi genitori, poi prese un profondo respiro e seguì il rispettoso Anziano della Chiesa dell'Immortale Imperatore quando questo mise piede nel portale di teletrasporto. Lampeggiò una forte luce e svanirono.


Anche Fang Xiufeng e Meng Li erano riluttanti a separarsi dalla loro figlia, specialmente Meng Li, i cui occhi erano colmi di lacrime. Non essendo in grado di lasciare il Pianeta Paradiso Meridionale era molto preoccupata per Fang Yu e, al momento, stringeva con forza la mano del marito.


Fang Xiufeng dette del colpetti gentili sulla spalla di sua moglie e guardò sua figlia partire. I suoi occhi erano colmi sia di tristezza che di speranza. Poi si voltò a guardare Meng Hao.


Sapeva che non ci sarebbe voluto molto prima che anche lui lasciasse il Pianeta.


“Hao'er, il tuo cammino non risiede nel diventare veramente parte del Clan Fang” disse. “Ho già preso provvedimenti perché ti unisca all'Antico Rito Daoista Immortale, però, se non ne sei felice, non sei obbligato ad andarci.”


“Qualunque scelta tu faccia, c'è solo una cosa che devi fare assolutamente prima di qualunque altra.”


“Prima devi fare ritorno al Clan Fang sul Pianeta Vittoria Orientale. Ho lasciato lì un Rampicante dell'Illuminazione d'Immortalità per te, cosicché tu possa raggiungere la vera Ascensione Immortale!”


“Cosa ancora più importante... i tuoi due Frutti del Nirvana ti stanno aspettando lì!”


“Quei due Frutti del Nirvana ti appartengono. Ora che hai trasceso la tua tribolazione, li puoi assimilare e loro ti aiuteranno a raggiungere il picco della Sfera Immortale in un brevissimo lasso di tempo. In futuro, non devi rimanere indietro rispetto agli altri Prescelti, invece, li devi superare tutti! Lasciateli alle spalle per tutta l'eternità!”


Dopo parlò Meng Li.


“Se ne avrai la possibilità” disse piano, “puoi andare all'Ottava Montagna e Mare. Quella... è la casa di tua madre.”


Meng Hao annuì solennemente. Comprendeva il più profondo significato nelle parole di suo padre, il significato che era rimasto non detto. Suo padre voleva che tornasse al Clan Fang e salisse alla ribalta. Voleva essere sicuro che tutti sapessero che il figlio di Fang Xiufeng non era un invalido, ma piuttosto, un sole ardente!


Perciò, Meng Hao giurò a se stesso che non solo sarebbe salito alla ribalta nel Clan Fang del Pianeta Vittoria Orientale, in futuro... sarebbe sicuramente andato alla ricerca di suo Nonno Fang e suo Nonno Meng.


“Puoi lasciare le terre del Paradiso Meridionale quando vuoi” continuò Fang Xiufeng. “Quando sei pronto, solo fammelo sapere. Organizzerò in modo che qualcuno del Pianeta Vittoria Orientale venga a scortarti. Ricorda, il tuo sentiero è quello della vera Immortalità. Sul Pianeta Vittoria Orientale... puoi diventare un vero Immortale. Obbliga tutte le persone del Clan Fang ad alzare la testa per guardarti; fagli riconoscere che sei mio figlio.” Fang Xiufeng guardò profondamente Meng Hao, suo figlio, e l'orgoglio della sua vita.


Meng Hao prese un profondo respiro e poi annuì con enfasi.


Alcuni giorni più tardi, Meng Hao lasciò le Terre Orientali. C'erano alcune faccende che dove sbrigare, dopodiché pianificava di lasciare il Pianeta Paradiso Meridionale.


“Il mio cammino per la vera Immortalità è differente rispetto a quello degli altri” mormorò tra sé mentre volava attraverso l'aria. “Quando il meridiano Immortale dentro di me si sarà completamente solidificato, allora diventerò un vero Immortale.”


“Ho davvero guadagnato tanto dalla prova del fuoco nelle Rovine dell'Immortalità, sia in termini di abilità divine create che in progressi con il mio meridiano Immortale...”


Meng Hao era in grado di percepire quando Coltivava tramite tecniche di respirazione che il suo meridiano continuava a solidificarsi naturalmente. Tuttavia, il processo era molto lento e, sfortunatamente, cose come le stele di pietra delle Rovine dell'Immortalità era oggetti che si incontravano solo fortuitamente.


“Quando il maestro ha aperto la Porta dell'Immortalità, il potere che ne emergeva era probabilmente simile al potere contenuto in quelle stele di pietra. Entrambi potevano essere usati per diventare un vero Immortale.”


“Il metodo più veloce per ottenere la vera Ascensione Immortale è tramite la Porta dell'Immortalità...”


“Possibile sia davvero vero che ora è impossibile ottenere la vera Ascensione Immortale qui nelle terre del Paradiso Meridionale?” Meng Hao accelerò attraverso l'aria, perso nei suoi pensieri. Passò sopra il Mare della Via Lattea e poi raggiunse il Dominio Meridionale.


Atterrò nella Setta del Fato Viola, sebbene nessuno lo notò. Rimase in piedi su un'alta montagna, guardando verso la setta. La statua del Reverendo Viola dell'Est non era più lì, ma questa particolare montagna su cui stava era una che il Demone degli Elisir frequentava.


Mentre stava lì, prese un profondo respiro e chiuse gli occhi. Ruotò la sua base di Coltivazione e il meridiano Immortale dentro di lui a piena potenza. Il meridiano era solido per l'ottanta percento e splendeva con una luce brillante. Dal suo corpo emanava un denso QI Immortale e l'ottanta percento del potere di un vero Immortale si fuse con le terre circostanti.


In un battito di ciglia, il vento iniziò a sferzare e la terra tremò e brontolò. Tutti i Coltivatori nel Dominio Meridionale tremarono dentro di sé. Presto, non fu solo il Dominio a esserne influenzato; il Deserto Occidentale, le Distese del Nord e persino le Terre Orientali stavano tutte sperimentando delle bizzarre trasformazioni.


Gradualmente, si formò un vortice al di sopra del picco di montagna su cui sedeva Meng Hao. Tuttavia, quasi nello stesso momento in cui era apparso, una sorta di incredibile potere restrittivo esplose dal Cielo e Terra, distruggendo il vortice.


Il quale svanì e ogni cosa tornò alla normalità. Le terre erano silenziose e tutti i Coltivatori sul Pianeta vennero lasciati a domandarsi quale evento stupefacente fosse appena avvenuto.


Meng Hao aprì gli occhi e sedette silenziosamente per un lungo momento prima di scuotere la testa.


“Abbastanza sicuro che non ha funzionato... posso percepire il cammino per la vera Immortalità, ma non sono in grado di evocare la Porta dell'Immortalità. In ognuna delle Montagne e Mari, il destino Immortale appare su uno dei pianeti ogni 10.000 anni. La regola non può essere rotta.”


“E se usassi il Rampicante dell'Illuminazione d'Immortalità...?” Con gli occhi che luccicavano ne estrasse uno dalla borsa da trasporto, quello che aveva acquisito nel giardino delle piante medicinali delle Rovine dell'Immortalità.


Dopo qualche borbottio, scosse la testa.


“Il Rampicante dell'Illuminazione d'Immortalità può certamente guidare all'Ascensione Immortale. Tuttavia, recide anche la Sfera dello Spirito e tutti i progressi fatti al suo interno. È conquista forzata.”


“I Prescelti delle altre sette si rafforzano per anni, trattenendo le loro basi di Coltivazione fino al momento critico e poi usano il Rampicante per progresso istantaneo.”


“Per quel che mi riguarda, io sono attualmente all'ottanta percento del potere di un vero Immortale. Se usassi il Rampicante per progredire, diventerei un vero Immortale, ma sarei bloccato all'ottanta percento. Quell'ottanta percento diventerebbe allora il cento percento.”


“Apparentemente, il mio sentiero per la vera Immortalità non può essere percorso qui sul Pianeta Paradiso Meridionale. Forse andare su Vittoria Orientale come ha detto mio padre è davvero la scelta migliore.” I suoi occhi baluginarono mentre abbandonava l'idea di usare un rampicante per progredire, poi prese un respiro profondo e si voltò per andarsene.


Nessuno nella Setta del Fato Viola rilevò il suo arrivo o la sua partenza. Poi andò alla Setta del Demone di Sangue, dove rimase in piedi all'esterno della Grotta dell'Immortale del Patriarca Demone di Sangue. L'unica cosa che riusciva a percepire era un'aura di morte; non sembrava esserci neppure il più piccolo segno di vita al suo interno.


Il Patriarca non emerse.


Dopo essere rimasto lì per lungo tempo, Meng Hao andò alla Gola del Principe di Sangue. Le veniva fatto manutenzione dai discepoli della setta su base giornaliera, cosa che manteneva l'intera valle pulita e ordinata. Meng Hao guardò la capanna di legno e tutte le familiari vedute della valle, all'improvviso sembrò entrare in una piccola trance. Vide la sagoma di una donna che gli sorrideva dolcemente.


“Xu Qing...” mormorò. Non avrebbe mai dimenticato l'accordo che lui e Xu Qing avevano fatto.


“Aspettami... io ti TROVERÒ!” SI scorse uno sguardo carico di calore sul suo viso quando richiamò alla mente i tempi che aveva speso con Xu Qing nella Gola del Principe di Sangue. Dopo un po' lasciò la valle e camminò verso il luogo dove lui e Xu Qing avevano tenuto il loro matrimonio.


Alcuni giorni dopo, Meng Hao partì. Questa sarebbe stata l'ultima volta che avrebbe visitato questi luoghi, dove le memorie di Xu Qing abbondavano, prima di lasciare il Pianeta Paradiso Meridionale.


Dopo aver visitato la Setta del Demone di Sangue, viaggiò per il Dominio Meridionale. Si fermò all'esterno del Clan Song e lo percorse con il suo senso divino. Riusciva a vedere il Patriarca Song, che era incapace di rilevare la sua presenza.


Vide anche una donna familiare, Song Jia. Sedeva a gambe conserte, meditando. Sebbene fosse bellissima, era possibile vedere i segni dell'età su di lei.


“Lei non è andata alla prova del fuoco per unirsi a una setta tra le stelle. Vuole davvero rimanere indietro sul Pianeta Paradiso Meridionale...?”


Immagini del passato guizzarono attraverso la sua mente. Dopo un lungo momento, si voltò e se ne andò, lasciando Song Jia indisturbata.


Andò alla Grotta della Rinascita, camminando attraverso la pressione che era stata così difficile da sopportare tutti quegli anni addietro. Allora era stato difficile fare ogni passo, ma ora era facile come camminare su una strada lastricata. I Coltivatori circostanti nella regione della Grotta della Rinascita lo guardarono con noncuranza camminare verso la grotta e i loro volti fremettero per la meraviglia.


“Chi è quello?”


“Sta... sta camminando per dritto nelle profondità della regione della Grotta della Rinascita! La pressione qui è difficile anche per esperti alla Recisione dello Spirito.”


“Perché sembra così familiare...?” Mentre si avvicinava alla grotta, altre gente lo vide e tutti erano stupefatti.


Lui proseguì con calma più in profondità nella regione e presto, si avvicinò all'entrata della grotta stessa.


A circa 1.500 metri dalla grotta, vide due uomini anziani con basi di Coltivazione alla Recisione dello Spirito. Sedevano lì a gambe conserte, resistendo alla pressione e fissandosi l'un l'altro come se ci fosse inimicizia tra loro. La loro forza vitale era agli sgoccioli e avevano chiaramente la speranza di trovare fortuna nella Grotta della Rinascita.


Non appena Meng Hao si avvicinò, i due lo fissarono scioccati.


“Chi sei?” ringhiò uno di loro. Meng Hao li passò semplicemente.


Questo li lasciò completamente sconvolti e guardarono con occhi spalancati mentre Meng Hao camminava con noncuranza oltre al limite dei 1.500 metri e poi entrava nella grotta.


Ansimando, si scambiarono degli sguardi e poterono vedere l'incredulità negli occhi dell'altro.


“Sembrava familiare...”


“È... hey! Quello era Meng Hao! Cieli! È il Principe di Sangue della Setta del Demone di Sangue! Ha sigillato gli esperti alla Ricerca del Dao delle Distese del Nord e a trasformato centomila Coltivatori in rei cittadini! Quello era Meng Hao!!”


Quando i due realizzarono che era Meng Hao, le loro menti si colmarono di un frastuono simile al tuono.


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter
                
                                

