---
weight: 888
title: Capitolo 888 - Dobbiamo Permettere che Volino da Soli!
pubDate: 2025-03-17T11:17:35.008Z
tags:
    - issth
---


Non appena la bestia di colore bianco vide Meng Hao apparire di nuovo nel secondo livello, sembrò un poco sorpresa.


“Considerando la tua base di coltivazione, tu eri destinato a fallire,” disse con voce echeggiante. “Eppure, tu non sei perito laggiù….” Guardò attentamente verso Meng Hao e quando notò i suoi abiti sbrindellati e carbonizzati, i suoi sospetti svanirono per la maggior parte.


Meng Hao sorrise amaramente e scosse la testa, prendendo quindi un respiro profondo.


“Anziano, sono stato immaturo e avventato. Ho pensato che la mia base di coltivazione fosse diversa, e ho voluto provare. Non avrei mai pensato che, come avete menzionato, avrei fallito... Per fortuna non sono andato così vicino, altrimenti sarei finito con il morire e rimanere seppellito là.”


La vecchia bestia annuì, e Meng Hao unì le mani inchinandosi. Meng Hao svanì nel portale di uscita, senza che la vecchia bestia fece nulla per impedirglielo.


Lu Bai guardò in silenzio mentre Meng Hao se ne andava.


**


In una certa regione al di fuori dei Laghi del Dao Primordiale, delle luci scintillarono mentre Meng Hao veniva teletrasportato fuori dal mondo sotterraneo. Con un'espressione eccitata, accarezzò la sua borsa da trasporto, quindi prese un respiro profondo.


“Quello spirito della fiamma proveniente dalla regione profonda 3000 metri è una carta vincente che posso usare nel caso in cui finissi in una situazione pericolosa, che coinvolge qualcuno al picco della Sfera Immortale. Sfortunatamente, il fuoco non è eterno. Mi chiedo, quante volte potrò utilizzarlo? Non molte, sono sicuro.” Così dicendo, Meng Hao svanì.


Nei seguenti giorni, Meng Hao apparve in molti luoghi attraverso il Dominio Meridionale. Andò in luoghi familiari, incluse le Terre Nere, dove si recò da molti vecchi amici.


Il deserto occidentale era immoto e, per la maggior parte, coperto dal Mare Viola, senza vita.


Dopo aver salutato i suoi amici nelle Terre Nere, andò nel luogo in cui una volta aveva incontrato l'essere che aveva combattuto con i Cieli di Ji. Quando arrivò lì, non c'era traccia di esseri viventi.


Dopodiché si diresse verso il Mare della Via Lattea, dove tutto era immobile e silenzioso, un enorme contrasto con ciò che era stato una volta. Era stato nell'anello interno che aveva visto l'antica nave per cui provava così tanta gratitudine, la stessa nave antica che aveva visto anche nelle Rovine dell'Immortalità.


Dopo aver girato intorno al Mare della Via Lattea, tornò indietro nelle Terre Orientali. Infine, lasciò andare un lungo sospiro quando realizzò che era veramente il momento di partire.


“Ciccio è ormai al Mausoleo Paleo-Immortale, il Fratello Anziano Chen Fan è andato alla Grotta del Flusso della Spada Sublime, e Wang Youcai si è unito al Lago del Tramonto lunare…. Anche tutti i Prescelti che conosco del Clan Ji se ne sono andati via per andare alla Nona Montagna.” Tutto ciò gli era stato recentemente riferito da suo padre.


Tutti i Prescelti che conosceva provenienti dal Dominio Meridionale erano morti, o se ne erano andati, o erano molto al di sotto di lui in termini di potere. Molti di loro non erano più nemmeno degni di incrociare il suo sguardo.


“È veramente tempo di andare,” pensò Meng Hao con un sospiro. Stava camminando nelle Distese Orientali, oltre le montagne e attraverso le pianure, per assicurarsi che le memorie delle terre del Paradiso Meridionale venissero saldamente impresse nella sua mente. Un giorno, si trovò accanto alle rive di un possente fiume nelle Distese Orientali, dove si fermò.


Percepì un'aura familiare, sebbene fosse incredibilmente debole. Se non avesse percorso quell'area, non se ne sarebbe mai accorto.


“Quest'aura….” Guardò verso il fiume dinanzi a lui, il quale era considerato il fiume principale delle Distese Orientali. Divideva il subcontinente in metà, e in realtà fluiva fuori dal Mare della Via Lattea.


La cosa più strana era che quest'aura non era semplicemente familiare, era incredibilmente familiare. Si trattava... della sua stessa aura!


Parlando da solo, Meng Hao seguì le tracce dell'aura fino a quando si ritrovò in un'ansa nascosta del fiume. Non c'erano persone intorno, e non riusciva a vedere tracce di animali selvatici.


Ad un certo punto, all'improvviso vide un oggetto su una riva poco profonda che immediatamente lo fece fermare sul posto e fissarlo con gli occhi spalancati.


Il tempo sembrò improvvisamente fermarsi, e anche il mondo stesso sembrò smettere di ruotare. Ogni cosa davanti a Meng Hao svanì, tranne quell'oggetto fluttuante nelle acque del fiume. Sembrava come se fosse qualcosa di eterno, e divenne presto l'unica cosa che era in grado di vedere.


Era un contenitore a forma di Lagenaria.


Era bloccata tra due rocce, flagellata dagli elementi, rimasta ammollo nelle acque del fiume per molti anni. Era completamente decrepita e appariva sul punto di andare in frantumi. Galleggiava quieto, come se fosse in attesa di qualcuno che arrivasse a prenderla..


Probabilmente, se non fosse stato per le due rocce che lo avevano tenuto ferma, il contenitore a forma di Lagenaria avrebbe fluttuato molto più lontano. Magari... sarebbe arrivato fino al Grande Tang.


Meng Hao iniziò a tremare. Il contenitore a forma di Lagenaria sembrava normale, ma era qualcosa che non sarebbe mai stato in grado di dimenticare.


Quando era un giovane scolaro, e aveva fallito nuovamente le prove Imperiali, era stato sul Monte Daqing, dove aveva scritto qualcosa su un pezzo di carta, inserito in un contenitore a forma di Lagenaria, e lanciato nel fiume in basso nella montagna.


Si diceva che quel fiume scorreva lungo le Distese Orientali, ma Meng Hao sapeva già da tempo che non era collegato alle Distese Orientali, bensì al Mare della Via Lattea.


Era come se, durante gli anni, ci fosse stato un potere che aveva guidato il contenitore a forma di Lagenaria attraverso il Mare della Via Lattea fino alle Distese Orientali, dove era rimasto bloccato in questo fiume.


Meng Hao fissò il contenitore di Lagenaria con quell'aura così familiare. Non avrebbe mai immaginato che, un giorno, avrebbe di nuovo rivisto quel contenitore. Aveva dato per scontato che fosse da lungo affondato sul fondo del fiume o del mare, o che fosse stato preso da qualcun altro.


“Ho gettato questo contenitore nel fiume prima che iniziassi a praticare la coltivazione. Ora, proprio quando sto per andarmene, l'ho ritrovato di nuovo….” Camminò quieto verso il contenitore, quindi si chinò a raccoglierlo.


Era distrutta e, mentre lo teneva in mano, sentiva che non avrebbe dovuto fare sforzi a spezzarlo per aprirlo.


“Ma come... come è possibile che sia ancora in giro dopo tutti questi anni...? È soltanto un normale contenitore a forma di Lagenaria. Avrebbe dovuto svanire molto tempo fa.” Dopo averlo guardato per un lungo momento, aprì il contenitore. Dentro era leggermente umido, ma non c'era acqua. Meng Hao lo capovolse, e un foglietto arrotolato ne cadde fuori.


Quando vide la carta, una emozionata espressione pervasa di ricordi apparve sul suo viso. Pensò alla versione giovane di se stesso, in piedi sul Monte Daqing, e la furiosa rabbia in cui finiva ogni volta che falliva le prove Imperiali.


Pensò anche alla sua vita nella Contea Yunjie, e a tutte ciò che era accaduto allora.


Srotolò cautamente la striscia di carta. Sebbene le parole fossero alquanto sfocate, riuscì a distinguere vagamente la grande aspirazione che aveva scritto quell'anno….


Guardò il pezzetto di carta e, mentre sorrideva, sembrò che il contenitore a forma di Lagenaria non potesse più reggere il peso del suo desiderio, e si trasformò in cenere. Anche il bigliettino si disintegrò gradualmente in piccoli pezzetti che scivolarono tra le sue dita e svanirono nel vento.


Meng Hao quindi sentì svanire anche l'aura familiare.


Rimase là, quieto, per un momento, senza dire nulla. Infine, chiuse gli occhi. Passò il tempo. I giorni scivolarono via uno dopo l'altro, fino a che fu passata una intera settimana. Le acque del fiume scorrevano, e sole e luna salivano nel cielo e tramontavano. Uccelli e animali correvano avanti e indietro lungo la riva del fiume.


Sette giorni più tardi, Meng Hao aprì gli occhi, che risplendevano di illuminazione.


“C'è un potere misterioso nel mondo….” mormorò.


“E quel potere è il desiderio.


“Quel normale contenitore è stato in grado di resistere lungo la sua strada fino a questo giorno perché era supportato dal mio desiderio. Come coltivatore, il desiderio che avevo espresso è diventato più forte man mano che sono diventato più forte, anche se la sua realizzazione era ancora lontana.


“Era la mia stessa famigliare aura che ha aiutato questo contenitore di Lagenaria... a sopravvivere tutti questi anni.


“Dopo averla presa in mano, il desiderio che era fuso nella bottiglia e nel pezzo di carta è svanito e ritornato nella mia mano. È il motivo per cui è svanito nel Cielo e nella Terra..


“È simile a quello che aveva detto Xie Yixian della Società del Bastoncino di Incenso Ardente durante lo scontro in arena. Incenso ardente... fonde i desideri delle cose viventi, e la coltivazione di quel desiderio è incenso ardente.


“Non avrei mai immaginato che avrei ottenuto qui l'illuminazione sul potere dell'incenso ardente." Dopo un momento, guardò in basso verso la sua mano, quindi la agitò.


Sembrò muoversi al contrario, come se i pezzi di cenere alla deriva di sette giorni prima fossero improvvisamente riapparsi. Si trasformarono in un pezzo di carta, così come nel contenitore a forma di Lagenaria che era svanito.


L'espressione di Meng Hao era calma mentre, ancora una volta, rimetteva il pezzo di carta dentro il contenitore e lo lanciava nel fiume. Mentre l'acqua scorreva, il contenitore sobbalzò in alto e in basso, scivolando via lontano.


“Non ho ancora ottenuto quello che avevo desiderato, quindi come posso permettere che quel contenitore svanisca...? Magari, tra qualche anno da ora, qualcuno troverà il mio contenitore e lo aprirà, per rivelare il mio desiderio... e la mia aura….” Mentre guardava il contenitore a forma di Lagenaria svanire nella distanza, un debole sorriso gli apparve sul volto.


“È ora di andare,” disse. Prendendo un respiro profondo, si voltò con espressione determinata e si allontanò in distanza. Alla fine, riapparve nel cielo, dove divenne un raggio di luce che svanì lontano.


Il giorno dopo.


Nel Clan Fang delle Terre Orientali era stato eretto un enorme portale di teletrasporto in un cortile posteriore. Delle luci scintillanti emersero dal portale, accanto al quale si trovavano Meng Hao, i suoi genitori ed un altro uomo di mezza età.


L'uomo di mezza età si rivolgeva con estremo rispetto verso Fang Xiufeng e Meng Li, e quando guardò Meng Hao, si poté vedere un'espressione emozionata e amorevole.


“Hao’er,” disse Fang Xiufeng, “Questo è il tuo 19esimo Zio. È il mio cugino più giovane, e un membro della nostra Linea di Sangue.”


Meng Hao unì le mani e si inchinò profondamente.


Il 19esimo Zio rise di cuore e fece velocemente rialzare Meng Hao dal suo inchino. La sua espressione di affetto divenne ancora più evidente.


“Sei un bravo ragazzo,” disse. “Meraviglioso, davvero meraviglioso. Quando torneremo al clan, spero che tu possa aiutarmi a prendermi cura di mio figlio. Lui va in giro tutto il giorno ed mi causa sempre un gran mal di testa.”


“Il Clan Fang è sul Pianeta Vittoria dell'Est, cioè molto lontano dal Pianeta Paradiso Meridionale,” disse Fang Xiufeng, guardando Meng Hao con un'espressione seria. “Considerando la tua base di coltivazione, non puoi viaggiare direttamente attraverso le stelle. Avrai bisogno di due portali per arrivare fin la. Il tuo 19esimo Zio è venuto sin qui per poterti scortare personalmente lungo la strada.”


Meng Li rimase accanto a Fang Xiufeng, chiaramente riluttante a separarsi da Meng Hao. Tuttavia, sapeva che il percorso di Meng Hao giaceva tra le stelle, e non sul Pianeta Paradiso Meridionale.


Tutto quello che aveva potuto fare era iniziare preparare il suo bagaglio. Sebbene possedesse una borsa da trasporto, sua madre aveva personalmente cucito dei bagagli per lui. Aveva stirato i suoi vestiti, quindi guardava verso suo figlio, le lacrime che zampillavano dagli occhi.


“Mamma,” disse piano, “non ti preoccupare. Starò bene.”


“Non posso lasciare il Pianeta Paradiso Meridionale,” disse Fang Xiufeng. “Se dovessi incontrare qualche pericolo qua fuori, non potrò proteggerti. Questo coccodrillo può agire per un certo periodo come tuo Protettore del Dao ma, alla fine, dovrai imparare ad arrangiarti.” Agitò la sua mano, facendo emergere il coccodrillo che, obbediente, si restrinse e scese nel palmo della mano di Meng Hao, quindi si affrettò ad entrare nella manica. “Se tu dovessi morire….


“Tuo padre ti vendicherà!”


Meng Hao e il 19esimo Zio entrarono nel portale di teletrasporto. Delle soffici luci scintillarono fuori da esso mentre Meng Hao guardava i suoi genitori in piedi all'esterno del portale. Improvvisamente, i suoi occhi si inumidirono, e si gettò in ginocchio inchinandosi tre volte ai suoi genitori.


“Papà, mamma, sto andando via... non dovrete sentire la mia mancanza, né preoccuparvi per me, tornerò spesso a farvi visita.”


Rumble!


La luce del portale di teletrasporto si innalzò in alto nell'aria. Nel momento prima di sparire completamente, Meng Hao salutò i suoi genitori.


Meng Li non poteva tenere oltre le lacrime mentre guardava Meng Hao sparire. Il suo cuore era gonfio di preoccupazione e, in quel breve istante, era diventata più vecchia.


Fang Xiufeng sembrava più forte dall'esterno, ma anche i suoi occhi vedevano tutto sfocato.


“I ragazzi sono cresciuti. Dobbiamo permettere che volino da soli.”
                                


                                



