---
weight: 9000
title: Capitolo 900 - Terzo Nonno
pubDate: 2025-03-17T11:17:35.010Z
tags:
    - issth
---


“Anni fa, i Patriarchi che ora sono ritirati in meditazione hanno personalmente detto che questi Frutti del Nirvana avrebbero dovuto essere restituiti a Hao'er una volta ritornato alla setta. Quello che una volta gli apparteneva, dovrà sempre appartenergli!”


“Non importa che sia appena arrivato e che ancora non abbia familiarità con il clan, o che la sua base di coltivazione non sia allo stadio giusto per assimilare i Frutti del Nirvana, o che non abbia eseguito un servizio degno di merito al clan.


“No…. Lui è il nipote più grande della linea di sangue diretta, e una volta era lo sfolgorante figlio del Clan Fang. Ha sopportato molte avversità negli anni e, a causa di questo, ora che è ritornato al clan, nessuna delle altre cose ha importanza. Come se non esistessero!”


“Questi due Frutti del Nirvana sono suoi!”


“Oggi, io mi prendo la responsabilità di dargli questi Frutti del Nirvana! Se i Patriarchi uscendo dalla meditazione chiederanno sulla questione, io mi prenderò la responsabilità!” Le parole del Maggiore erano pronunciate con decisione e il suo volto era molto solenne. Quando era arrivato al punto sul passato, aveva sospirato, emozionato.


Molti degli Anziani intorno a lui avevano degli sguardi sorpresi scritti sul volto e quelli della linea di sangue diretta sembravano inizialmente scioccati, quindi divennero eccitati.


Meng Hao era senza fiato mentre guardava il Maggiore parlare così caldamente. Meng Hao non avrebbe mai immaginato che il Maggiore avrebbe pronunciato tali parole davanti a così tante persone.


“Non ditemi che... ho veramente frainteso la situazione?” pensò Meng Hao. “Impossibile! Dirà sicuramente qualcos'altro.” Meng Hao prese un respiro profondo per calmarsi.


“Fang Hao!” disse improvvisamente il Maggiore. I suoi occhi si illuminarono mentre guardava verso Meng Hao. “Ricorda, tu sarai sempre un membro del Clan Fang. Il sangue del Clan Fang scorre nelle tue vene. Puoi sempre decidere cosa accadrà nel futuro, ma non puoi prendere decisioni circa la tua nascita!”


“Il tuo cognome è Fang!”


“Noi Anziani siamo vecchi, ma i Patriarchi sono ancora più antichi. Anche se ora sono vivi, alla fine moriranno. Ma tu... tu sei il sole brillante del Clan Fang! Tu sei la speranza per il futuro.”


“Devi impegnarti a fondo nella tua coltivazione. Verrà sicuramente il giorno in cui tu crescerai diventando un potente albero che estende i suoi rami verso i Cieli! Il Maggiore Fang Tongtian sembrò eccitato. Mentre parlava, alzò le mani in alto, quindi le unì e si inchinò verso il retro del tempio.


“Rispettati Patriarchi. In questo giorno, io, Fang Tongtian, chiedo a tutti questi membri del clan di testimoniare il ritorno dei Frutti del Nirvana a Fang Hao!" così dicendo, alzò la sua mano destra nell'aria come ad afferrare qualcosa.


Immediatamente, un rombo scioccante riempì il cielo, echeggiando in tutte le direzioni. Apparve un enorme vortice a mezz'aria e, mentre ruotava, rivelò una sorta di dimora celeste.


S'intravide un’alta pagoda, illuminata da una luce senza fine che attirava lo sguardo di tutti. I membri più vicini del Clan Fang videro la pagoda e iniziarono a urlare dallo shock.


“E' la Pagoda del Tesoro Ancestrale!!”


“Nel Clan Fang, soltanto i tesori preziosi possono essere posizionati nella Pagoda del Tesoro Ancestrale!!”


“La pagoda stessa è un tesoro prezioso lasciato dalla prima generazione di Patriarchi!”


“Anche se il Cielo e la Terra venissero distrutti, la Pagoda del Tesoro Ancestrale sopravviverebbe. Persino il Maggiore può esercitare soltanto un controllo limitato su di essa per recuperare gli oggetti. Lui dice il nome, e la pagoda manda fuori l'oggetto.”


Meng Hao non poteva crederci. Quello che stava accadendo andava completamente contro il suo senso del giudizio. Qualsiasi cosa stesse accadendo era l'opposto di quello che si era aspettato. Il suo cuore stava ora battendo forte dallo shock.


Aveva una grande fiducia nella sua capacità di giudicare, ma era impossibile non credere a quello che stava accadendo ora.


Il Maggiore prese un respiro profondo, quindi eseguì il gesto di un incantesimo a due mani. Infine, urlò: “Pagoda del Tesoro Ancestrale, per favore, recupera i Frutti del Nirvana!”


Immediatamente, si sentì un rombo e molti altri raggi di luce brillante vennero spediti all'esterno. Nello stesso momento, una scatola di giada volò fuori dalla pagoda. In un batter d'occhio, volò nel vortice e atterrò nelle mani del Maggiore.


Dopo questo, il vortice svanì gradualmente, oscurando la Pagoda del Tesoro Ancestrale, che sparì dalla vista.


Meng Hao era ansante mentre fissava la scatola di giada. Persino ora, ancora non poteva credere che il Maggiore stesse semplicemente per consegnarli i Frutti del Nirvana.


Aveva dato per scontato che sarebbe stato difficile ottenerli, e invece aveva finito per essere il contrario. Sembrava troppo semplice.


Il Maggiore aprì la scatola senza esitazione e la alzò affinché tutti i membri intorno potessero vedere.


Meng Hao vide immediatamente i due frutti avvizziti. Erano così secchi che sembrava che anche la più leggera brezza avrebbe potuto farli svanire. Non appena posò gli occhi su di essi, il sangue di Meng Hao s’infiammò nelle sue vene, e sentì una sensazione come quella di una evocazione. Era immediatamente in grado di dire che quelli erano, per davvero, Frutti del Nirvana.


“I Frutti del Nirvana!!”


“Anni fa ho visto i due Frutti del Nirvana di Hao'er e sono decisamente questi!”


Molti dei membri del clan lì intorno, appartenenti alla linea di sangue diretta, erano sconvolti, in particolare il diciannovesimo Zio di Meng Hao.


“Quelli sono i Frutti del Nirvana!”


Meng Hao ansimò mentre il Maggiore guardava verso di lui con occhi scintillanti. Improvvisamente, un pensiero occupò la mente di Meng Hao.


“Magari me li sta dando perché vuole mandare qualcuno a rubarmeli?” Meng Hao aveva ancora fiducia nel suo giudizio e non poteva assolutamente credere che il Maggiore gli avrebbe consegnato i Frutti del Nirvana con leggerezza.


Il Maggiore lanciò improvvisamente la scatola di giada nell'aria verso Meng Hao, il quale la afferrò. Non appena toccò la scatola, il sangue nelle sue vene sembrò bollire.


“C'è ancora una cosa che devo dire in presenza di tutti voi membri del clan,” disse il Maggiore, guardandosi intorno con freddi occhi scintillanti. “Permettetemi di chiarire una cosa.”


“Questi Frutti del Nirvana appartengono a Hao'er e, da ora, li ha nelle sue mani. Magari ci saranno persone in cui albergano intenzioni malevole. Tuttavia, in tutto il Pianeta Vittoria Orientale né la Chiesa dell'Orchidea di Sangue, né la Setta del Dio Marionetta oserebbero tentare di rubare un tesoro prezioso del Clan Fang. Anche ora che essi sono in mano di Hao’er, invece che in quelle del clan, non oserebbero comunque.”


“Per quanto riguarda le altre sette qui intorno, esse sarebbero ancora meno disposte. Quando si parla di persone non provenienti dal Pianeta Vittoria Orientale, abbiamo il Cancello Celeste dell’Est che impedisce di entrare a molte persone. Di conseguenza, se si scoprirà che i Frutti del Nirvana di Hao'er sono spariti, gli unici colpevoli saranno altri membri del Clan Fang!


“Di conseguenza, non fatemene una colpa se ricordo a tutti vuoi che, chiunque sia a rubare i Frutti del Nirvana da Hao'er, non avrò altra scelta che portare avanti la volontà del Patriarca e sterminare tutta la linea di sangue di questa persona! Fang Heshan, la tua linea di sangue dovrebbe tenerlo bene a mente!” Mentre pronunciava queste parole, gli occhi del Maggiore scintillarono di una luce fredda mentre fissava il nonno di Fang Wei. Il volto del vecchio era arcigno e inchinò la testa come presa di conoscenza. [1]


“Le regole del clan devono essere rispettate. Oggi, faccio giuramento che se qualcuno osasse rubare i frutti del Nirvana di Hao'er, dovrò agire senza esitazione. Inoltre, se io stesso avrò dei pensieri egoistici riguardo alla questione, i Cieli sradicheranno la mia anima!” Non appena le parole lasciarono la sua bocca, si sentirono dei suoni rombanti sopra di loro: era il Giuramento del Tuono, che indicava che stava giurando sul Dao.


Gli altri membri del clan erano scossi. Momenti prima, alcuni di essi avevano effettivamente covato degli intenti malevoli. Da questo momento, tutte le loro intenzioni malvagie erano state completamente cancellate.


La mente di Meng Hao tremò ancora più forte. Non poteva veramente credere a nulla di ciò che stava accadendo. Tuttavia, i fatti erano proprio davanti e a lui e il Maggiore era andato oltre facendo un giuramento.


“Forse mi sbagliavo davvero….” pensò Meng Hao. “Ma come mai mi sento ancora come se il Maggiore stesse facendo una recita…. Di tutte le cose che ha detto, cosa è vero e cosa è falso?” Meng Hao non disse nulla. Prese un respiro profondo, mise via i Frutti del Nirvana, quindi si chinò profondamente verso il Maggiore.


Il Maggiore guardò Meng Hao, il sorriso gentile più ampio di prima.


“Hao’er,” disse forte, “Ho già preso accordi per gli Elisir dell'Evanescenza dell'Arcobaleno Immortale. Sette lotti sono troppi, quindi te ne daremo cinque!”


“Per quanto riguarda la grotta dell'Immortale, puoi cambiarla quando vuoi. Non importa quali accordi siano stati presi, io ho l'autorità per prendere queste decisioni.” I cuori dei membri del clan intorno tremò.


Ora, guardavano verso Meng Hao in una luce completamente differente.


“Tutti voi potete andare,” disse il maggiore, agitando il braccio. “Hao’er, tu vieni con me.” Mentre guidava Meng Hao nel tempio, i membri del clan intorno a loro iniziarono a conversare. Gli eventi che erano appena accaduti si sarebbero sicuramente diffusi nell'intero clan in un breve periodo di tempo.


Meng Hao prese un respiro profondo e soppresse i suoi sospetti mentre seguiva il Maggiore dentro nel tempio.


Il tempio era tranquillo e non c'era nessuno oltre a Meng Hao e al Maggiore.


Non appena si trovarono all'interno il Maggiore si voltò a guardare Meng Hao. La sua espressione era di approvazione e reminescenza, come se guardare Meng Hao gli avesse provocato il ricordo di cose che erano accadute nel passato.


“Maggiore….” disse piano Meng Hao.


“Quando non c'è nessuno nelle vicinanze, puoi chiamarmi Terzo Nonno,” disse il Maggiore. “Tuo nonno è il mio fratello maggiore, e normalmente era lui ad occupare lui la posizione di Maggiore. Tuttavia è scomparso, e il tuo Secondo Nonno e la sua linea di sangue sono dei poco di buono….” sospirò.


“Di conseguenza, i Patriarchi mi hanno chiesto di assumere il titolo di Maggiore. Il Clan Fang non ha Signori del Clan e, poiché i Patriarchi sono solitamente ritirati in meditazione, il Maggiore è il responsabile di ogni cosa nel clan.”


“Io... sono inoltre un membro della linea di sangue diretta,” disse calmo. “Tuo nonno ed io siamo fratelli di sangue.”


“Tuttavia, dal momento che ho preso la posizione e le responsabilità di Maggiore, ufficialmente non appartengo a nessuna discendenza di sangue. Io mantengo le operazioni dell'intero clan, e devo custodire una relazione bilanciata con tutte le differenti linee di sangue.”


“Ci sono molte cose in cui… io non ho potere. Il mio cuore si trova nella nostra linea di sangue, ma la mia posizione mi costringe ad essere imparziale in tutto. Tutte le mie decisioni ... devono essere in accordo con le regole del clan!”


“Questa è l'unica occasione in cui ho affermato la mia autorità e preso una decisione unilateralmente, e ti ho dato i tuoi Frutti del Nirvana!” Il Maggiore guardò gentile verso Meng Hao, come se stesse guardando al suo stesso nipote


“Non ho figli e dal momento che tuo nonno mi è superiore nella linea di sangue, questo significa che suo nipote è anche mio nipote.


“Mag...—“non appena Meng Hao iniziò a parlare, il Maggiore si accigliò. Meng Hao disse rapidamente “Terzo Nonno!”


Il suo cuore era pieno di emozioni complicate. Si sentiva ancora come se stesse accadendo qualcosa di ingannevole, ma non era in grado di capire cosa lo faceva sentire così inquieto.


“Hao’er, questi due Frutti del Nirvana sono ormai vecchi di centinaia di anni, ed è da tempo che si sono seccati. Tuttavia, sono tesori preziosi formati dalla linea di sangue del Clan Fang. Di conseguenza, non svaniranno. Finché avrai un po' di Elisir dello Spirito, potrai farli ritornare al loro stato precedente.”


“Il prossimo passo che devi fare è coltivare questi Frutti del Nirvana giornalmente. InfFondi quanto più Elisir dello Spirito dentro di essi. Poiché ti appartengono, potrai assorbirli davvero facilmente. Una volta che li avrai assorbiti... la tua base di coltivazione avanzerà a passi da gigante. Potrai avanzare facilmente fino ad essere il Prescelto Numero Uno del Clan Fang, e diventare quel sole brillante che eri una volta!”


“Ricorda, dovrai assorbirli più velocemente possibile. Questo potrebbe sconvolgere il clan, ma più tempo aspetti, più è probabile che qualcuno cerchi sconsideratamente di fare una mossa contro di te. Tuttavia, una volta che li avrai assorbiti, non saranno in grado di fare nulla.”


“Hao’er, ricorda, assorbili più velocemente possibile. Il Terzo Nonno ti ha comprato del tempo, ma temo che non sia abbastanza.”


Meng Hao annuì in segno di riconoscimento ma, dentro di lui, il suo cuore batteva forte.


“Elisir dello Spirito….” pensò. “È possibile che le mie sensazioni di sospetto abbiano qualcosa a che fare con l'Elisir dello Spirito?”


“Un'altra cosa,” disse il Maggiore. “L'Elisir dello Spirito che devi far assorbire ai Frutti del Nirvana richiede che il tuo stesso sangue sia parte della miscela. ÈE' qualcosa a cui nessun altro avrebbe accesso. Di conseguenza, non hai bisogno di preoccuparti di questo aspetto. Cosa ne pensi di questo: ho notato che la grotta dell'Immortale che hai selezionato ha un giardino di piante medicinali. Presumibilmente, tu conosci qualcosa del Dao dell'Alchimia.”


“Perché non ti rechi al Settore del Dao dell'Alchimia del Clan Fang? Puoi usare i tuoi punti di merito per ottenere alcune piante medicinali e formule per l'Elisir dello Spirito. L'Elisir dello Spirito è facile da preparare, farlo da solo sarebbe la cosa più sicura.” Il Maggiore sembrava molto sincero nelle sue parole. Forse quello che aveva detto era una coincidenza, ma il risultato fu che tutte le congetture di Meng Hao andarono in frantumi.




NOTE:


1. Il nome di Fang Heshan in cinese è 方贺山 fāng hè shān. He significa “congratulazioni.” Shan significa “montagna.” Il nome del nonno di Fang Wei è simile a quello del nonno di Meng Hao nello stesso modo in cui si somigliano i nomi di Fang Xiushan e di Fang Xiufeng. Con Fang Hehai e Fang Heshan, la differenza è che che il nonno di Meng Hao ha l’ideogrammail carattere finale “Mare” mentre il nonno di Fang Wei ha l’ideogrammail carattere "montagna".




Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:
https://www.patreon.com/madotter


Grazie!
-MadOtter


