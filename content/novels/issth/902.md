---
weight: 9020
title: Capitolo 902 - Il Dao dell'Alchimia del Clan Fang
pubDate: 2025-03-17T11:17:35.010Z
tags:
    - issth
---


Il Maggiore non pensava di aver sottostimato Meng Hao ma, alla fine... era esattamente ciò che aveva fatto.


Per il Maggiore, Meng Hao era un semplice membro della generazione giovane. Per quanto intelligente potesse essere, era pur sempre un giovane.


Mai si sarebbe immaginato che Meng Hao aveva coltivato la magia del Tempo, e che a causa della sua sfrenata persistenza, avrebbe impiegato soltanto mezzo mese per setacciare le vaste storie del clan e mettere insieme i pezzi casuali fino alla verità!


I due Frutti del Nirvana erano esattamente ciò che Meng Hao aveva intuito: oggetti appartenenti al Patriarca di prima generazione che erano stati lasciati come preziosi tesori. Tuttavia, un membro del clan dopo l'altro era improvvisamente morto mentre cercava di assorbirli. Alla fine, erano diventati degli oggetti proibiti.


30.000 anni fa, il clan aveva bloccato tutte le informazioni riguardanti i due Frutti del Nirvana, e li avevano chiusi a tempo indeterminato nel Padiglione del Tesoro Ancestrale. Nonostante fossero oggetti provenienti dal Patriarca di prima generazione, erano completamente inutili.


Al giorno d'oggi, era possibile che ci fossero solo poche persone nel clan a conoscere che uno dei Patriarchi aveva lasciato dietro di sé dei Frutti del Nirvana, ma sarebbe stato più semplice trovare una piuma di fenice o un corno di unicorno piuttosto che qualcuno in grado di ricordare di quei membri del clan morti improvvisamente.


Nemmeno il padre di Meng Hao avrebbe potuto essere a conoscenza di una cosa simile.


Se non fosse stato per la natura sospettosa di Meng Hao, e per la sua abilità ad usare la magia del Tempo nel determinare la vera età dei Frutti del Nirvana, e persino se avesse cercato attraverso la storia del clan, non sarebbe mai stato in grado di collegare tutti i casuali, inconsistenti indizi come aveva fatto.


“Bene, quindi, che ne è stato dei MIEI Frutti del Nirvana,” pensò. “Sono ancora in circolazione... o no?” Guardò in basso verso la scatola di giada, un'espressione complicata sul suo viso. In quel momento, Meng Hao realizzò che tutti gli spettatori che avevano osservato mentre il Maggiore gli consegnava la scatola di giada dovevano aver pensato che quei Frutti del Nirvana gli appartenessero per davvero.


Ogni tanto, se qualcuno crede che qualcosa sia vero, allora la questione diventava semplicemente vera , e questo non può essere cambiato.


Dopo aver pensato per un lungo momento, Meng Hao guardò in basso verso i Frutti del Nirvana, e i suoi occhi iniziarono a brillare.


“In termini di valore, questi due Frutti del Nirvana del Patriarca solo sicuramente inestimabili... Basandomi sugli indizi che sono riuscito a mettere insieme, tutti i membri del clan che sono morti improvvisamente sono diventati come corpi essiccati, come se la loro forza vitale fosse stata risucchiata via.


“Da una prima occhiata, Sembra che i Frutti del Nirvana non possano essere recuperati semplicemente nutrendoli con l'Elisir dello Spirito come aveva suggerito il Maggiore. Farlo, probabilmente, li riporterebbe in vita temporaneamente. Assorbirli durante quel breve periodo di recupero porterebbe sicuramente alla morte.”


“Questo avviene, fondamentalmente, perché sono ancora secchi e avvizziti. A meno che... non riesca a recuperarli completamente. Magari... potrei effettivamente riuscire ad assorbirli.”


“Ovviamente ci saranno stati membri del clan che sono arrivati alla medesima conclusione, e che hanno anche fallito. Magari la mia linea di pensiero è debole quanto la loro... se fosse questo il caso, magari è semplicemente impossibile raccogliere abbastanza Elisir dello Spirito per ristabilirli completamente!”


“Se fosse questo il caso, allora ci sono due possibilità. La prima è che nemmeno il Clan Fang... può sopportare il terrificante spreco di risorse che sarebbero necessarie ad ottenere abbastanza piante medicinali. Dopo tutto, le provviste di piante medicinali non sono infinite. Magari è veramente impossibile recuperare completamente i Frutti del Nirvana, persino se si sostituissero gli ingredienti nell'Elisir dello Spirito.”


“L'opzione più probabile è, presumibilmente, la seconda. Magari questi frutti del Nirvana erano già avvizziti nello stesso momento in cui erano stati creati.” Gli occhi di Meng Hao lampeggiarono per un momento, dopodiché colpì la sua borsa da trasporto per recuperare lo specchio di rame.


“C'è sempre la possibilità che io riesca comunque a recuperare i Frutti del Nirvana fino ad uno stato di completezza!” Meng Hao aveva il respiro pesante e uno strano bagliore negli occhi. Quindi pensò alle sue amate pietre dello spirito, e strinse i denti esitando.


“Ci sono un sacco di Prescelti nella Nona Montagna e Nono Mare e, nel futuro, avrò un sacco di occasioni per prosciugarli dalle pietre dello spirito. Ma se riesco a ristabilire questi due Frutti del Nirvana del Patriarca, quindi ad assorbirli... allora sarà la più grande fortuna che potrò mai ottenere nel Clan Fang!”


“E' tempo di andare dove producono gli elisir da queste parti!” Da quel momento, si poté vedere un bagliore di determinazione negli occhi di Meng Hao.


Il giorno dopo, all'alba, camminò fuori dalla sua abitazione per trovare che Fang Xi non si vedeva da nessuna parte.


Alla fine, Fang Xi aveva percepito di aver fatto grandi progressi sui doni della sua lingua, ed era pronto per essere promosso al livello successivo. Di conseguenza, aveva deciso di testare le Sue abilità nel dibattito fuori tra le masse.


La gelatina di carne e il pappagallo, sostenendo che fosse tempo di metterlo alla prova, erano andati a supervisionare.


Il cortile era silenzioso mentre Meng Hao si trasformava in un raggio di luce che volò verso il Quartiere di Produzione degli Elisir del clan.


Il Clan Fang era un clan enorme, ed era naturale per loro avere il loro personale Dao dell'Alchimia, così avevano istituito il loro Settore del Dao dell'Alchimia. Là, ogni coltivatore era stato estratto dal Clan Fang e, senza particolare riguardo verso la linea di sangue di appartenenza, una volta nel Dao essi appartenevano solo ed esclusivamente alla Divisione del Dao dell’Alchimia.


La Divisionedel Dao dell'Alchimia del clan era situata all'esterno del Palazzo degli Antenati, nella sua area personale. Era più simile ad una setta, con montagne ventose in tutte le direzioni, punteggiate da vari padiglioni ed edifici. Luci brillanti rifulgevano nell'aria, e il luogo pulsava di energia.


La Divisione del Dao dell'Alchimia era costituita da più di 100.000 alchimisti, cosa che assicurava che l'aroma degli elisir medicinali aleggiasse sempre e che non si disperdesse mai. Era sempre possibile vedere l'aura colorata degli elisir medicinali, che era tanto bella da non avere paragoni.


La Divisione dell'Alchimia del Dao del Clan Fang aveva una ferrea divisione dei ranghi tra gli alchimisti. Non era come nella Setta del Fato Viola, che divideva semplicemente gli alti livelli in Signori del Calderone e Signori del Calderone Viola. Nel Clan Fang, gli alchimisti erano organizzati in nove livelli.


Il livello 9 era il massimo assoluto, mentre il livello 1 era per i novizi. Al di sotto degli alchimisti c'era un enorme numero di apprendisti alchimisti, circa 1.000.000 in totale.


Quando si pratica la coltivazione, gli elisir medicinali sono necessità assoluta. Questo è ancora più vero nella Sfera Immortale, dove i coltivatori coltivano un qi Immortale senza limiti. Semplicemente non c'era abbastanza qi Immortale nella Nona Montagna e Nono mare per supportare tutti i coltivatori, il che significa che dovevano spesso fare ricorso all'assistenza dei poteri delle piante e della vegetazione attraverso elisir medicinali che condensano l'enorme quantità di qi Immortale di cui hanno bisogno.


A causa di questo, gli alchimisti occupavano una posizione molto elevata. Ovviamente, non tutti i membri del clan erano dotati del Dao dell'Alchimia: persone con talenti simili non erano molto comuni. Questo era vero in particolar modo per gli alchimisti di livello 6, che erano abbastanza rari. Quando si parlava di alchimisti di livello 9, ce n'era solo uno nel Clan Fang, ed era nominato Anziano degli Elisir.


Per la maggior parte, preparava solo elisir per i Patriarchi del clan che si chiudevano in meditazione per lunghi periodi di tempo.


Dal momento in cui Meng Hao volò fuori dal Palazzo degli Antenati fu in grado di vedere le montagne che creavano la Divisione del Dao dell'Alchimia del Clan Fang. Mentre si avvicinava, riusciva a percepire una terrificante formazione di incantesimo che era stata messa per bloccare l'entrata alle montagne, così produsse la sua placca d’identità in giada, dopodiché la formazione dell'incantesimo tremolò. Dopo aver confermato l'identità di Meng Hao, una luce brillante si diffuse sopra di lui, stimolandogli il flusso sanguigno. Infine gli fu concesso di entrare.


L'aroma degli elisir medicinali investì Meng Hao, il quale si sentì rinvigorito. Era un aroma incredibilmente familiare, e subito gli ricordò della Setta del Fato Viola. Fece un respiro profondo e prese immediatamente ad analizzare le differenti piante medicinali che poteva percepire nell'aria, e come erano state miscelate insieme.


Quando si parlava di Dao dell'Alchimia, persino Demone degli Elisir aveva ammesso che Meng Hao lo aveva superato. La sua abilità nel produrre elisir aveva raggiunto un livello terrificante.


Si vedevano montagne in tutte le direzioni e Meng Hao poteva percepire l'aura di numerosi alchimisti. C'era anche il calore del Fuoco Terrestre, che rendeva l'intero posto abbastanza caldo. Poteva vedere gli alchimisti che si muovevano avanti e indietro dalle montagne, sebbene più spesso si trattasse di apprendisti alchimisti nelle loro giacche particolari, che volavano avanti e indietro in raggi di luce brillante tra le varie regioni che erano comprese nella Divisione del Dao dell'Alchimia.


“Mi chiedo come siano gli alchimisti di qui?” pensò Meng Hao, gli occhi illuminati dall'aspettativa.


Era chiaro che il Maggiore aveva già preso accordi in anticipo perché nona appena Meng Hao entrò nella Divisione del Dao dell'Alchimia, un uomo di mezza età volò verso di lui da una montagna nelle vicinanze. Atterrò davanti a Meng Hao, quindi lo guardò squadrandolo.


“Tu saresti Fang Hao? Quello con il Raggio del Cancello della Linea di Sangue da 30.,000 metri?” L'uomo indossava un lungo abito verde e la sua espressione era arrogante. Il colletto del suo abito era ricamato con cinque draghi d'oro, il che indicava che era un alchimista di livello 5.


Meng Hao annuì.


“Non ho assolutamente idea di cosa stesse pensando il Maggiore,” disse l'uomo, guardando verso Meng Hao con impazienza. “Non importa che tu abbia un Raggio del Cancello della Linea di Sangue da 30.,000 metri, questa è la Divisione del Dao dell'Alchimia. Avere una forte linea di sangue non ti aiuterà nemmeno un po'.”


“Devi essere dotato nel Dao dell'Alchimia per studiare la preparazione degli elisir. Sai produrre gli elisir?”


La domanda fece esitare Meng Hao. Il Dao dell'alchimia era così vasto e infinito, che non avrebbe osato dire che comprendeva pienamente la preparazione degli elisir.


“Capisco qualcosa al riguardo,” rispose.


“Qualcosa?” L'uomo non sembrò per niente contento. Lui stesso si era immerso nel Dao dell'Alchimia per molti anni e, più capiva al riguardo, più si accorgeva che esso non aveva un limite. Persino una intera vita di duro lavoro non sarebbe stata abbastanza per comprenderne una minima parte. Se qualcuno gli avesse chiesto quanto conosceva, non avrebbe mai osato dire che conosceva "qualcosa". Al massimo, avrebbe detto che conosceva "un poco".


Eppure questo giovane uomo dinanzi a lui, un prescelto con un Raggio del Cancello della Linea di Sangue da 30.000 metri, aveva osato dire che lui capiva "qualcosa" del Dao dell’Alchimia.
Ovviamente, non conosceva nulla!


“In termini di anni, quando hai speso per studiare formalmente la preparazione degli elisir?” domandò freddamente l'uomo, la sua espressione ancora più scontenta di prima.


Meng Hao esitò per un istante, quindi disse “In termini di studio formale, credo più di un anno….”


Il volto dell'uomo si oscurò, quindi lanciò con impazienza una borsa da trasporto verso Meng Hao.


“Qui dentro troverai la formula per l'Elisir dello Spirito che il Maggiore vuole tu abbia, oltre a dieci partite di piante medicinali.” L'uomo agitò la mano e mandò un tabellone di legno nella sua direzione.


“Preparare l'Elisir dello Spirito è più semplice che preparare elisir. Basta seguire la descrizione della formula e sarai in grado di produrlo senza problemi. Se è troppo difficile per te, puoi cercare un apprendista alchimista che te lo prepari. Se vuoi studiare il Dao dell'Alchimia, hai bisogno di imparare a identificare le piante medicinali. Porta questo tabellone al Picco della Loggia Alchemica numero 7191. Studia là per un centinaio di anni, quindi torna a trovarmi.” Così dicendo, l'uomo si voltò fece sette o otto passi, quindi si fermò e si voltò indietro.


“Non dimenticare” disse, “il Dao dell'Alchimia è ampio e potente. Nel futuro, se qualcuno di domanda qualcosa, non dare una tale risposta arrogante. Tu credi che dopo aver studiato per un anno puoi conoscere "qualcosa" sul Dao dell'Alchimia?!”


“Inoltre, il tuo Raggio del Cancello della Linea di Sangue da 30.000 metri non significa nulla qui. Qui tu non sei un prescelto, sei un normale membro del clan. Se non hai talento naturale, allora non c'è bisogno che ti piazzi qui a buttare via le risorse del clan! Devi solo tornare da dove provieni!”


Dopo aver finito di rimproverare Meng Hao, l'uomo si voltò e si trasformò in un raggio di luce brillante che volò lontano.


Meng Hao sorrise ironicamente. Pensava che la sua risposta fosse stata abbastanza appropriata, ma alla fine aveva finito con irritare l'uomo. Meng Hao controllò la borsa da trasporto con il suo senso divino, quindi estrasse la formula. La guardò e scoprì che l'Elisir dello Spirito era incredibilmente semplice da preparare. Non serviva nemmeno essere un alchimista per produrlo, persino un apprendista sarebbe stato in grado di farlo.


Tuttavia, le piante medicinali tra gli ingredienti erano abbastanza costose, e includevano alcune piante medicinali che erano considerate abbastanza rare sul Pianeta Paradiso Meridionale. C'erano abbastanza ingredienti per produrre almeno dieci partite di Elisir dello Spirito.


Tra essi, una pianta aveva solo tre foglie, ed emetteva qi Immortale.


“Tre Foglie Immortali!” pensò, con occhi brillanti. Vedere quella pianta in particolare lo aiutò a capire esattamente quali erano le risorse a disposizione della Divisione del Dao dell’Alchimia del Clan Fang.


“Se ho accesso a piante come le Tre Foglie Immortali, significa che questo Settore del Dao dell'Alchimia è come una Terra Sacra!” Gli occhi di Meng Hao scintillarono, e il suo respiro accelerò un poco. Non era effettivamente sicura di quale livello avesse esattamente raggiunto nel Dao dell'Alchimia. Dopo tutto, quando si parlava di elisir medicinali che erano usati più spesso per calibrare la forza di qualcuno del Dao dell'alchimia, lui si era sempre ritrovato senza gli ingredienti chiave e non aveva mai avuto la possibilità di produrli.


“Bene, è meglio che vada a vedere quanto è forte il mio Dao dell'Alchimia comparato con il Dao dell'Alchimia del Clan Fang!” Stringendo il tabellone di legno nella mano, seguì la mappa verso il Picco della Loggia Alchemica numero 7191.


[su_service title="MadOtter" icon="icon: commenting" icon_color="#000000" size="16"]


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]
                                


                                



