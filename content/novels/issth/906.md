---
weight: 9060
title: Capitolo 906 - Le Prime Ondate
pubDate: 2025-03-17T11:17:35.011Z
tags:
    - issth
---


“Impossibile! Questo è impossibile!!” Il cuore di Fang Xuzhong vacillò violentemente. Non aveva idea del metodo con cui fosse stata innestata la pianta e di conseguenza non aveva modo di sapere se le parole di Meng Hao fossero corrette o meno. Tuttavia… basandosi sulle sue competenze nel Dao dell’Alchimia, era abbastanza certo che quello che Meng Hao aveva detto corrispondesse a verità.


Ancora più importante, l’alchimista di livello 5 che gli aveva dato questa pianta gli aveva consegnato anche una ricetta da seguire per utilizzare la pianta. Per di più, le parole usate dall’alchimista per descrivere la pianta erano le stesse che erano state appena usate da Meng Hao!


“Tu…”


Gli alchimisti apprendisti nelle vicinanze notarono il pallore sulla faccia di Fang Xuzhong,  oltre al fatto che fosse indietreggiato e la sua espressione facciale. Virtualmente ognuno di loro aveva capito esattamente cosa questo significasse; ogni singola parola di Meng Hao era corretta.


Non c’era nessun’ altra ragione per il cambio di espressione di Fang Xuzhong.


“Fang Hao ha colpito nel segno ancora una volta!”


“Nemmeno l’Alchimista Fang Xuzhong è in grado di prevalere su Fang Hao quando si parla di piante e vegetazione!!”


“È stata una buona mossa quella di prendere appunti mentre ha tenuto la lezione prima. Adesso torno nella mia caverna e mi studio questi appunti con cura!”


Gli alchimisti apprendisti circostanti erano in tumulto. Dopo tutto, essendo meri alchimisti apprendisti, non ne capivano molto di alchimia. Persino gli alchimisti di livello 1 stavano fissando con occhi spalancati mentre ansimavano. Poi si scambiarono delle occhiate e videro simili sguardi increduli negli occhi gli uni degli altri.


Loro erano alchimisti e anche se solo di livello 1, la loro conoscenza base eccedeva di molto quella degli alchimisti apprendisti. Dato che non erano in grado di identificare la pianta medicinale che Fang Xuzhong aveva in mano, inizialmente gli era sembrato che fosse una pianta poco degna di nota. Tuttavia, dopo che Meng Hao aveva parlato, specialmente dopo che aveva svelato il metodo di innesto, le loro menti tremarono.


“Uh… quel metodo di innesto è un segreto importante di un alchimista di livello 5!!”


“Diciannove piante medicinali! Ho paura che solo un alchimista di livello 5 possa creare una cosa del genere. Ma… ma Fang Hao è così inumano che… ha facilmente identificato il metodo di innesto semplicemente guardando la pianta!!”


“ Quanto sarà profonda la sua conoscenza in piante e vegetazione e il su Dao dell’Alchimia? Com’è spaventoso! E' come se non gli si potesse celare nessun segreto in riguardo a piante e vegetazione!!”


A causa della loro conoscenza avanzata, gli alchimisti di livello 1 erano completamente scioccati.


La faccia di Fang Xuzhong era pallida mentre guardava Meng Hao, il quale ai suoi occhi era diventato completamente imperscrutabile e terrificante. Non avrebbe mai potuto prevedere che qualcuno sarebbe stato in grado, con una singola occhiata, di vedere attraverso la tecnica segreta di un potente alchimista e rivelare il metodo di innesto.


Per lui, una cosa del genere era largamente terrificante.


In questo momento, sapeva di non essere assolutamente un degno avversario per Meng Hao in piante e vegetazione. Non aveva semplicemente  la minima possibilità di vittoria in una competizione contro un essere inumano del genere.


“Maledetto Fang Yunyi!” pensò. “Aspetta solo che faccia ritorno. Ti insegnerò una cosa o due!” Fang Xuzhong era pieno di amarezza, come pure un improvviso, odio fino al midollo per Fang Yunyi. Per quanto riguardava Meng Hao, lui non osava odiarlo.


Dato che la Divisione del Dao dell’Alchimia aveva il suo modo di fare le cose, poteva ignorare il fatto che Meng Hao fosse un Prescelto. Tuttavia… dopo aver provato sulla sua pelle l’abilità di Meng Hao in piante e vegetazione, era spaventato a morte.


“Con capacità del genere,” pensò, “anche se non fosse troppo bravo a produrre elisir, salirebbe lo stesso alla ribalta… Per di più, se fosse così dotato anche nella produzione di elisir? Sarebbe pietrificante. Senza ombra di dubbio mi surclasserebbe nella Divisione del Dao dell’Alchimia. Adesso, grazie a Fang Yunyi, l’ho offeso. Non ne valeva decisamente la pena…”


Fang Xuzhong prese un profondo respiro, strinse i denti ed era sul punto di ammettere la sconfitta quando improvvisamente il suo cuore vacillò. Improvvisamente realizzò che questa sconfitta poteva diventare un’opportunità. Esitò per un momento, poi giunse le mani e si inchinò a Meng Hao.


“Alchimista Fang, la tua conoscenza in piante e vegetazione è profonda. Non sono alla tua altezza. Sono stato sgarbato e avventato prima e spero che tu possa perdonarmi. Per favore accetta le pietre spirituali in quella borsa da trasporto come il mio regalo del nostro primo incontro. Ammetto la mia sconfitta…” Le sue parole mandarono gli alchimisti apprendisti in subbuglio. Tuttavia, gli alchimisti di livello 1 avevano già previsto una piega del genere.


Ci sarebbe stato sicuramente qualcosa fuori posto nella propria testa se qualcuno provasse ancora la sicurezza necessaria a continuare la sfida contro qualcuno così disumano da riuscire ad identificare una tecnica di innesto segreta.


“Tuttavia, vorrei anche porti delle domande, se per te va bene. Io… io ho visto una pianta medicinale tempo fa. Ho chiesto a molte persone in merito, ma nessuno è riuscito a dirmi esattamente cosa fosse.” Fang Xuzhong ancora una volta giunse le mani e si inchinò. “Alchimista Fang, se mi potrai aiutare, sarò più che lieto di darti questa pianta innestata come ringraziamento.”


L’espressione di Meng Hao era calma come sempre. Tuttavia, internamente, sospirò, pensando che avrebbe dovuto contenersi un po’ prima. Sfoggiare la sua conoscenza così tanto lo aveva privato dell’opportunità di spennarlo.


“Male,” pensò. “Ho molte altre pietre spirituali nella mia borsa da trasporto, avevo in programma di truffare questo tizio alla grande. Adesso quest’opportunità è volata via.” Sentendosi un po’ depresso, scosse la mano per raccogliere la borsa da trasporto di Fang Xuzhong. Dopo averla controllata con il suo senso divino e dopo aver visto quante pietre spirituali c’erano al suo interno, si sentì leggermente meglio.


Poi alzò lo sguardo e si mise a guardare la pianta innestata. Sapeva che il valore di una pianta del genere era alto. Per di più, la tecnica di innesto usata era intrigante. Pensato questo, annuì verso Fang Xuzhong.


L’espressione di Fang Xuzhong si illuminò e immediatamente tirò fuori un contenitore di giada dalla sua borsa da trasporto, che rispettosamente consegnò a Meng Hao, il quale lo accettò e lo analizzò con senso divino.


Immediatamente, un’immagine di un fiore viola apparve nella sua mente, cresciuto in cima ad un piccolo, cavallo della grandezza di una mano, che galoppava come un razzo.


Questo era tutto quello che vide prima che l’immagine scomparve.


L’espressione di Meng Hao divenne seria, mentre analizzava il contenitore di giada ancora una volta. Dopo un momento di riflessione, chiese, “Dove l’hai vista?”


“Su un’isola in un distretto marino qui su Pianeta Vittoria Orientale. L’ho semplicemente vista per caso e l’ho rincorsa senza risultati per un po’ di tempo. Ho chiesto ad alcuni pescatori del luogo a riguardo e tutti loro mi hanno riferito di averla vista occasionalmente in precedenza.”


“Tuttavia, anche dopo essere tornato sul posto in diverse occasioni, non sono mai stato in grado di trovarla di nuovo.” Fang Xuzhong aveva fatto vedere questo contenitore di giada a diversi alchimisti, ma nessuno di loro era stato in grado di identificare la pianta. Il meglio a cui era riuscito ad estrapolare era che si trattava di qualche tipo di pianta medicinale rara.


“Io credo che quel cavallo sia in realtà le radici di quella pianta medicinale,” disse Fang Xuzhong.


“In quel caso avresti torto,” disse Meng Hao, scuotendo la testa. “Quella non è una pianta medicinale. È… un elisir medicinale! Un elisir medicinale senziente!”


“COSA!?!?” esclamò Fang Xuzhong, sentendosi contemporaneamente scioccato e incredulo. Nessuno degli alchimisti a cui aveva mostrato il contenitore di giada era mai arrivato alla conclusione che si trattasse di un elisir medicinale. Non importa come lo si vedeva, l’unica risposta che avesse senso era che si trattasse di qualche tipo di pianta medicinale.


“Com’è mai possibile?” disse Fang Xuzhong, chiedendolo soprattutto a se stesso. “Gli elisir medicinali sono elisir medicinali! Sono prodotti dalle persone! Come può un elisir medicinale ottenere la vita?”


“Cose del genere esistono,” disse Meng Hao. “Le ho viste.” Senza fornire altre spiegazioni, ridiede il contenitore di giada a Fang Xuzhong, poi giunse le mani e si inchinò alla folla. Alla fine, si voltò e se ne andò.


Anche dopo che Meng Hao se ne andò, Fang Xuzhong era ancora in uno stato di incredulità. Gli alchimisti apprendisti circostanti iniziarono tutti a disperdersi eccitati.


Poco dopo, Fang Xuzhong tornò nella sua residenza, dove poi tirò fuori il contenitore di giada di Fang Yunyi per poi trasmetterci dentro in modo cupo un flusso di volontà divina.


Nel frattempo, Fang Yunyi si trovava nel Palazzo degli Antichi, meditando nella sua dimora mentre aspettava novità dalla Divisione del Dao dell’Alchimia.


“L’Alchimista Fang Xuzhong è un alchimista di livello 2. Le sue capacità nel Dao Dell’Alchimia sono incredibili. Dopo che avrà fatto la sua apparizione, quel Meng Hao verrà sicuramente messo al suo posto. Forzarlo a stare inginocchiato li per tre giorni farà sicuramente allietare un po’ il mio cuore.” Ridacchiò freddamente e sentiva grosse aspettative per il momento in cui sarebbe andato nella Divisione del Dao dell’Alchimia e avrebbe visto inginocchiato li Meng Hao.


“Tuo padre si trovava lì su Pianeta Paradiso Meridionale, quello era il motivo per cui potevi essere così arrogante e comportarti da despota. Ma qui, sei un estraneo. Vediamo se proverai a essere pomposo qui!” Un largo sorriso apparve sulla sua faccia. Fu in questo momento che la sua espressione cambiò e tiròc fuori un contenitore di giada dalla sua borsa da trasporto. Poi rise sonoramente.


“L’Alchimista Fang mi ha mandato un messaggio!” La sua espressione era di grandi aspettative, mandò il suo senso divino nel contenitore di giada. Dopo un momento, il contenitore di giada iniziò a luccicare e una versione illusoria della faccia di Fang Xuzhong apparve. La sua espressione era cupa.


Non appena vide l’espressione di Fang Xuzhong, Fang Yunyi spalancò la bocca scioccato. Prima che potesse dire anche solo qualcosa, Fang Xuzhong aveva già iniziato a parlare.


“Fang Yunyi, che disaccordo c’è tra noi?! Mi hai incastrato, bastardo! Volevi che io umiliassi Fang Hao? La sua conoscenza di piante e vegetazione è disumana! Fang Yunyi, non mi dimenticherò dei guai che mi hai causato!”


La faccia di Fang Yunyi sbiancò.


“Alchimista Fang questo…”


“Non mi chiamare Alchimista Fang,! Da questo giorno in poi, quando vorrai aiuto nella produzione di elisir, non venire a cercarmi! Per di più, nessuno dei miei amici alchimisti produrrà alcun elisir per te!”


“Fang Yunyi, quello che hai fatto è decisamente troppo eccessivo!” Fang Xuzhong fissò Fang Yunyi per un momento, poi sbuffò freddamente e tagliò via la connessione del senso divino.


La faccia di Fang Yunyi venne attraversata da espressioni e poi improvvisamente, si alzò in piedi e tirò fuori un altro contenitore di giada, che usò per mettersi in contatto con l’alchimista apprendista che aveva mandato via in precedenza. Dopo essere venuto a conoscenza di quello che era successo tra Meng Hao e Fang Xuzhong nella Divisione del Dao dell’Alchimia, la sua faccia si incupì. Distrusse adirato il contenitore di giada e la sua faccia si distorse per la rabbia.


“Meng Hao!” ululò, il suo odio crebbe ancora più intensamente.


Nella Divisione del Dao dell’Alchimia, tutti osservarono Meng Hao mentre se ne andava per poi disperdersi. Non ci volle molto prima che il nome di Meng Hao iniziasse a diffondersi tra tutti gli alchimisti  apprendisti che erano stati presenti. La storia della scommessa tra Meng Hao e Fang Xuzhong era specialmente popolare.


Quando gli alchimisti apprendisti delle altre montagne vennero a sapere che Meng Hao aveva sconfitto Fang Xuzhong su piante e vegetazione, Meng Hao si fece ancora più misterioso, rendendolo il soggetto di molti dibattiti. 


Aveva una Raggio del Cancello di Linea di Sangue alto 30.000 metri, aveva sperimentato la Tribolazione del Settimo Anno, era il nipote più anziano della linea di sangue diretta, ed era un Prescelto del Clan Fang.


Si sparsero le voci di tutte queste storie, e presto, il nome di Meng Hao iniziò a salire alla ribalta tra gli alchimisti apprendisti. C’erano anche alcuni alchimisti di basso livello che ne presero nota.


Nel Palazzo degli Antichi, sedevano il padre e il nonno di Fang Wei, le loro facce cupe mentre sentivano un alchimista di livello 1 narrare la storia di quello che era successo quel giorno nella Divisione del Dao dell’Alchimia.


Dopo un lungo momento, l’alchimista di livello 1 se ne andò. Il padre di Fang Wei, Fang Xiushan sembrava incredibilmente incupito.


“Papà, se quel figlio di puttana continua a fare cose del genere, causerà ondate di disturbo…”


“Non ha importanza,” disse con aspetto severo il vecchio uomo. “Non vivrà ancora a lungo. D’altronde, anche se diventasse famoso nella Divisione del Dao dell’Alchimia, le regole del Clan Fang sono chiare; chiunque pratichi la coltivazione deve contribuire con punti di merito.


“È appena arrivato e gli saranno dati un tot. di punti di merito al mese. Non importa se sia in merito a coltivazione o produzione di elisir, non creerà nessun disturbo.”


“Inoltre, se vuole guadagnare più punti merito, dovrà completare delle richieste poste dal clan… Quando  questo accadrà, non importa se ha evitato la morte fino ad ora, sarà fuori all’esterno, dove incidenti possono succedere in ogni momento.”  






[su_service title="MadOtter" icon="icon: commenting" icon_color="#000000" size="16"]


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]
                                


                                



