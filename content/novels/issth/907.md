---
weight: 9070
title: Capitolo 907 - Non lo Voglio Assolutamente!
pubDate: 2025-03-17T11:17:35.011Z
tags:
    - issth
---


Meng Hao era tornato nella sua caverna Immortale. Aveva già una vaga idea di cosa sarebbe successo ora nella Divisione del Dao dell’Alchimia e alcune di quelle cose erano precisamente quello che voleva.


“La mia base di coltivazione non è sufficiente per diventare famoso nel Clan Fang, ma dato che hanno il loro Dao dell’Alchimia, perché non diventare famoso li? Quello può rendermi altrettanto famoso e popolare.”


“Più alto sarà il mio status nella Divisione del Dao dell’Alchimia, più alto sarà il mio status nel clan in generale.”


“Il Dao dell’Alchimia… se riuscissi a diventare il più potente alchimista nel Clan Fang, allora diventerei sicuramente super famoso. Quando controllerò l’intera Divisione del Dao dell’Alchimia , allora scoprire cosa sia successo ai miei due Frutti Dao non sarà cosìi difficile!” I suoi occhi brillarono e un freddo sorriso apparse sulla sua faccia.


Dopo un momento, Meng Hao chiuse gli occhi e roteò la sua base di coltivazione, come pure il suo meridiano Immortale. La porzione rimasta illusoria stava lentamente diventando solida.


“Ho bisogno di ancora un po’ di tempo prima che il mio meridiano Immortale sia integro e completo. Quando accadrà, sarò un vero Immortale!” Prese un profondo respiro. Fuori, stava gradualmente diventando notte, la luna era sorta. Gli occhi di Meng Hao finalmente si aprirono, poi scosse la mano, facendo emergere i dieci set di ingredienti dell’Elisir Spirituale.


Meng Hao li osservò con cura, poi esaminò per un po’ di tempo la formula.


“Questa formula è abbastanza semplice,” pensò. “Inoltre, l’Elisir Spirituale che verrà prodotto non sarà di qualità molto alta.” Con gli occhi brillanti, tirò fuori la scatola di giada e prelevò i Frutti del Nirvana. Dopo averli esaminati per un po’, provò a produrre l’Elisir Spirituale.


Prima, ne creò una lotto usando il metodo descritto nella formula. Per Meng Hao, quel metodo era davvero troppo basilare. Dopo aver prodotto il primo lotto, decise di usare il suo metodo. Alterò leggermente la formula, poi produsse un totale di nove lotti di Elisir Spirituale, ognuno leggermente diverso dall’altro.


Poi, attentamente li fece gocciolare sui Frutti del Nirvana un lotto alla volta, osservando le varie reazioni.


Fu in grado di vedere immediatamente segni di recupero provenire dal frutto. Nel momento in cui il nono lotto di Elisir Spirituali venne assorbito, il frutto del Nirvana non era più ricoperto di fessure e raggrinzito, infatti sembrava completamente ristabilito. Emanava addirittura una luce splendente che stimolava con forza il sangue nelle vene di Meng Hao.


Ebbe anche la sensazione di dover immediatamente assorbire il frutto del Nirvana nel suo corpo. Immediatamente chiuse gli occhi e soppresse l’impulso di provarci. Dopo quattro ore, il frutto del Nirvana iniziò ad avvizzire. Dopo che furono passate sei ore, era ritornato al suo aspetto raggrinzito originale.


“Se avessi veramente provato ad assorbirlo,” mormorò, guardando il frutto raggrinzito, “allora mi sarei trasformato in un corpo raggrinzito a quest’ora. Un’improvvisa e inaspettata morte.”


“Se voglio assorbire questi frutti del Nirvana, allora devo rigenerarli davvero così che non siano più pericolosi. Di questi nove lotti di Elisir Spirituale, il settimo era il più forte. Era forte circa il doppio più degli altri.” Guardò in basso all’ultimo gruppo di ingredienti. Dopo un momento di esitazione, un bagliore di determinazione apparve nei suoi occhi.


“Questa formula non va ancora bene. Le piante medicinali usate per produrre l’Elisir Spirituale possono in verità essere sostituite da altre piante medicinali.” Meng Hao si immerse nella contemplazione riguardo la combinazione di piante medicinali. Passò abbastanza tempo da far bruciare un bastoncino di incenso, strinse i denti e tirò fuori un Bocciolo del Sole e una Foglia della Reincarnazione, piante medicinali leggendarie che erano estinte nel mondo esterno. Dopo averle aggiunte alla formula, iniziò a produrre altro Elisir Spirituale.


Questa volta, gli ci vollero due giorni pieni per finire la produzione. Quando le piante medicinali furono finalmente raffinate in un liquido, finì per ottenere un globo di liquido verde smeraldo delle dimensioni di un pugno, che poi ripose in una piccola bottiglia.


Era pieno di qi Immortale e siccome conteneva il Bocciolo del Sole e la Foglia della Reincarnazione, stava a indicare che questa bottiglia in termini di qualità e valore era scioccante.


Trattenendo il dolore che provava nel cuore, Meng Hao tirò fuori lo specchio di rame e iniziò il processo di duplicazione, poi con molta cura versò una singola goccia dalla bottiglia su uno dei frutti del Nirvana. Istantaneamente tornò pieno di vita, iniziando a luccicare con luce brillante.


Tuttavia, Meng Hao sapeva che il frutto non era stato rigenerato del tutto. Continuò a versare una goccia dopo l’altra sul frutto, un totale di cento. Quando il liquido venne completamente assorbito dal frutto del Nirvana, gradualmente iniziò a trasformarsi. Anche se era difficile descrivere la natura della trasformazione, Meng Hao fu in grado di percepire a mala pena un leggero accenno di forza vitale provenire da esso.


“Sta funzionando!” pensò, i suoi occhi tremarono. Tuttavia, in seguito iniziò a provare fitte di dolore provenienti dal suo cuore. Duplicare quella singola bottiglia di Elisir Spirituale lo aveva privato di una stressante quantità di pietre spirituali dalla sua tracolla.


Strinse la mascella.


“Sono solo un po’ di soldi, giusto…?” disse a denti stretti, poi duplicò un’altra bottiglia. Il tempo passò. Cinque giorni dopo.


“Dannazione! Assorbi Elisir Spirituale o Pietre Spirituali!?!?”


“T-t-tu… stai ancora assorbendo Elisir Spirituale!?!?”


“È-è… è come se fossi caduto in un abisso senza fine!!”


“Argh, le mie pietre spirituali!!”


Gli occhi di Meng Hao erano iniettati di sangue mentre fissava il Frutto del Nirvana. Durante questi cinque giorni, aveva speso la metà delle pietre spirituali nella sua borsa da trasporto. Aveva duplicato un oceano di Elisir Spirituale, tutto il quale venne assorbito dal Frutto del Nirvana. La forza vitale al suo interno stava diventando più forte, ma non sembrava esserci una fine in vista. Meng Hao poteva chiaramente percepire che era assetato di ancor più Elisir Spirituale.


Se si fosse andati a calcolare esattamente quanto Elisir Spirituale aveva assorbito il frutto del Nirvana, chiunque nel Clan Fang sarebbe rimasto scioccato. Per di più, quell’Elisir Spirituale era della miglior qualità. Poche bottiglie non sarebbero state un grosso problema, ma per la maggior parte delle persone, non sarebbe stato un problema solo di pietre spirituali; non sarebbero mai state in grado di raccogliere così tante piante medicinali. Specialmente non il Bocciolo del Sole e le Foglie della Reincarnazione.


“Solo quando raggiungerà il punto in cui non potrà più assorbire Elisir Spirituale, saprò che è totalmente rigenerato!” Il cuore di Meng Hao gocciolava sangue, poi smise di duplicare l’Elisir Spirituale. Mise a posto il frutto del Nirvana e poi chiuse gli occhi.


Dopo un momento, aprì gli occhi di nuovo e si accigliò.


“Questo non è il metodo giusto. Devo incrementare il potere dell’Elisir Spirituale. Per fare ciò, devo cambiare tutti gli attuali ingredienti. Se riesco a creare un Elisir più potente, sarebbe la miglior cosa. Anche se mi costerà ancora più pietre spirituali duplicarlo, alla lunga, risparmierò molte risorse.”


Meng Hao prese un profondo respiro e poi si alzò in piedi, finendo la corsa alla duplicazione e produzione di Elisir. Si stava preparando ora ad andare di nuovo nella Divisione del Dao dell’Alchimia, per trovare un modo di procurarsi le piante medicinali di cui aveva bisogno.


“Sfortunatamente, non ho i punti merito del clan di cui ho bisogno… Tuttavia, quel problema è facilmente risolvibile.” Con occhi che brillavano luminosi, si trasformò in un raggio di luce per poi lanciarsi verso la Divisione del Dao dell’Alchimia.


Le persone lo riconobbero nello stesso momento in cui arrivò. Questo era specialmente vero quando raggiunse il Picco della Loggia dell’Alchimia numero 7191. Gli alchimisti apprendisti lì, incluso il vecchio alchimista Fang Qun, si alzarono immediatamente in piedi eccitati, giunsero le mani e lo invitarono sulla piattaforma.


Meng Hao non declinò l’offerta, invece salì sulla piattaforma e iniziò la lezione sul Dao dell’Alchimia, invitando inoltre gli alchimisti apprendisti a chiamare i loro amici per unirsi alla lezione.


“Tutto questo è per il clan,” Annunciò Meng Hao con una voce profonda. “Spero che, anche con le mie misere capacità, possa aiutare il Dao dell’Alchimia del nostro clan ad avanzare.” La sua voce sembrava essere piena di lealtà e bontà verso il clan.


Gli alchimisti apprendisti si stavano eccitando, tirando immediatamente fuori contenitori di giada per chiamare i loro amici, i quali arrivarono immediatamente, diffondendo a loro volta la voce.


Durante le quattro ore seguenti, il picco montuoso venne circondato da decine di migliaia di osservatori, i quali si raccolsero per sentire la lezione di Meng Hao su piante e vegetazione. Molti nella folla erano persone che avevano sentito degli eventi precedentemente accaduti, quindi rimasero a sentire scettici la lezione di Meng Hao per la prima volta. Tuttavia, dopo aver ascoltato solo per un breve periodo di tempo, i loro occhi si spalancarono e poco dopo vennero rapiti dalle informazioni che gli venivano date, sembravano in trance.


Meng Hao diede lezione per un giorno intero, dopo di che iniziò a sembrare leggermente stanco.


“Signore e signori del clan, non è che non desidero continuare, ma non ho davvero abbastanza tempo. Devo andare a eseguire dei compiti per il clan. La prossima volta che sarò libero, farò in modo di tornare qui.”


Non importava cosa la folla dicesse per farlo rimanere, Meng Hao rifiutò, lasciando immediatamente la Divisione del Dao dell’Alchimia.


In seguito, senza nessuna ragione apparente, Fang Xi improvvisamente si interessò al Dao dell’Alchimia. Fece qualche pressione per avere l’occasione di diventare un alchimista apprendista, poi andò direttamente al Picco numero 7191, diventando poi familiare con alcuni alchimisti apprendisti lì.


Nei giorni seguenti, ogni volta che Meng Hao ritornava, Fang Xi era tra la folla. Ogni volta che Meng Hao si presentava, era durante la sera, parlava solamente per quattro ore prima di andarsene.


Ovviamente , ogni singola volta, si fermava nel momento più critico della lezione, cosa che rendeva gli alchimisti apprendisti ancora più eccitati di sentire quello che veniva dopo. Sembrava sempre che volesse continuare la lezione, ma sembrava incapacitato a farlo a causa dei compiti del clan, per poi andarsene.


In una particolare occasione, diede lezione per circa sei ore prima di prepararsi ad andarsene. Fu in questa occasione che uno degli alchimisti apprendisti disse ad alta voce.


“Fang Hao, il fine dell’eseguire i compiti del clan non è quello di raccogliere punti merito? Che ne dici se ti do uno dei miei punti merito e tu continui a parlare per due ore! Che ne pensi?!” Questo alchimista apprendista non era altri che Fang Xi. Dallo sguardo sulla sua faccia era pronto a tutto, disposto a pagare qualsiasi prezzo necessario per ampliare la sua conoscenza di piante e vegetazione.


Non appena le parole lasciarono la sua bocca, gli alchimisti apprendisti circostanti esitarono per un momento. Tuttavia, ci furono alcuni che vociferarono immediatamente il loro consenso, chiamando Meng Hao, che si fermò immediatamente.


“Oh, non penso che sia una buona idea…” disse esitante.


“Cosa non potrebbe mai essere giusto!?” ululò Fang Xi a polmoni pieni. “Fang Hao, la tua conoscenza in piante e vegetazione è così alta che nemmeno un alchimista di livello 2 è alla tua altezza! Se sei disposto a sacrificare i tuoi punti merito per il clan e per noi, allora noi siamo disposti a fare la stessa cosa per te! Se non lo fossimo, sarebbe un’enorme vergogna per noi!”


Altri alchimisti apprendisti iniziarono a vociferare consensi.


“È vero! Fang Hao, durante questi giorni, abbiamo personalmente assistito ai sacrifici che hai fatto per la setta e per noi. Ti siamo tutti molto grati…”


“Fang Hao, tu sei un Prescelto, eppure, non sei per niente arrogante! Non importa quale domanda noi abbiamo riguardo piante e vegetazione, tu rispondi pazientemente a tutto! Meriti di ottenere punti merito da noi!”


“È vero! Chiunque non voglia cedere dei punti merito se ne dovrebbe andare al diavolo! La cosa più preziosa a questo mondo non è bullizzare altre persone! È la conoscenza!!”


Mentre l’atmosfera nell’area diventava più appassionata, La faccia di Meng Hao si riempì di emozione. Alla fine, prese un profondo respiro e si fermò in piedi sulla piattaforma, annuendo con la testa.


“Molto bene,” disse, sembrando determinato. “Grazie per il vostro supporto. Dato che tutti voi lo richiedete, allora abbandonerò ogni servizio verso il clan e invece passerò personalmente tutta la mia conoscenza di piante e vegetazione a tutti voi!”


“Per due ore, addebiterò solo un punto merito a persona! Non offritene altri! Se lo fate, non accetterò!”


Gli alchimisti apprendisti circostanti avevano tutti delle strane espressioni sulle loro facce. Alcune erano in realtà occhiate di sdegno; come potevano le persone non avere almeno qualche idea su quello che era appena successo?    


[su_service title="MadOtter" icon="icon: commenting" icon_color="#000000" size="16"]


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]
                                


                                



