---
weight: 9090
title: Capitolo 909 – Barare!
pubDate: 2025-03-17T11:17:35.011Z
tags:
    - issth
---


Nella Divisione del Dao dell'Alchimia del Clan Fang, al momento c'era un solo alchimista di livello 9, quest'uomo era conosciuto come l'Anziano degli Elisir... Fang Danyun.


Meng Hao osservò i dieci nomi sul nono livello della stele di pietra e, improvvisamente, pensò al suo maestro, il Demone degli Elisir.


“Dalla mia prospettiva attuale, è ovvio che l'abilità del Demone degli Elisir nel Dao dell'alchimia eccedeva grandemente qualsiasi standard del Pianeta Paradiso Meridionale. Non fosse stato per la mancanza di certe piante medicinali come ingredienti, sarebbe sicuramente stato in grado di preparare alcuni elisir medicinali famosi in tutta la Nona Montagna e Nono Mare.”


“Ora è un membro della Società Kunlun, con ancora più risorse a sua disposizione e in grado di concentrarsi completamente sul Dao dell'alchimia.” Quando Meng Hao pensava al suo maestro, non poteva evitare di... pensare anche a una certa donna. Questa era Chu Yuyan, che era partita con il Demone degli Elisir per andare alla Società Kunlun.


“Aspettare di incontrarsi nel vasto mondo... è un bellissimo tipo di rimpianto.” Meng Hao scosse il capo. Per lui, le emozioni non erano tutto. In questa vita, per lui era abbastanza avere solo Xu Qing.


Ancora più importante era di compiere qualcosa di incredibile, tutto da solo.


“Diventerò la persona più ricca di tutta la Nona Montagna e Nono Mare!” pensò, con gli occhi che si riempivano di determinazione mentre avanzava fin dentro il Padiglione della Medicina.


Non appena entrò, una luce gentile passò su di lui e il medaglione identificativo di giada volò via. Si vide una luce luccicante mentre cento punti merito del clan venivano dedotti dal suo interno.


Il cuore di Meng Hao ebbe una fitta di dolore. Questi cento punti rappresentavano il fare lezione a cento apprendisti per due ore.


“Nessun dolore, nessun guadagno!” pensò. “Ho intenzione di provarci!” Stringendo i denti, continuò ad avanzare nel Padiglione della Medicina. All'improvviso, si ritrovò circondato da una densa nebbia che rendeva difficile vedere.


Dopo un attimo, davanti a lui apparve una luce brillante, al cui interno c'erano 1.000 tipi di piante medicinali. Era difficile vederle con chiarezza, dato che erano oscurate dalla foschia. Simultaneamente, una voce arcaica echeggiò per il primo livello.


“Cento respiri di tempo. Identifica almeno 900 piante medicinali e marcale con il senso divino. Ti verranno dati dieci lotti; completarne nove conterà per aver passato il livello.”


Non appena la voce finì di parlare, la nebbia che copriva le 1.000 piante medicinali svanì, lasciandole chiaramente visibili. Lo sguardo di Meng Hao vi passò sopra e le riconobbe immediatamente tutte. Tuttavia, non segnò nessuna di loro con il senso divino, invece si impegnò a memorizzarle tutte e 1.000.


Cento respiri passarono in fretta e la luce sfarfallò le 1.000 piante svanirono per essere rimpiazzate da un altro gruppo di 1.000.


Meng Hao le guardò velocemente e i suoi occhi scintillarono come se ci fosse dell'elettricità. Dopo aver memorizzato le piante, aspettò la fine dei cento respiri di tempo e la comparsa del terzo lotto di 1.000 piante medicinali.
In questo modo, consumò tutte e dieci le possibilità dategli. Dopo essergli state mostrate 10.000 piante, venne avvolto da una forza gentile e, in un batter d'occhio, fatto volare fuori dal primo livello del padiglione, comparendo all'esterno.


Fang Qun stava aspettando fuori, carico di anticipazione. Non appena vide apparire Meng Hao, la sua mascella crollò. Ogni volta che qualcuno passava il primo livello, compariva una luce brillante. Eppure, il primo livello appariva esattamente lo stesso di quando Meng Hao ci era entrato.


Fang Qun boccheggiò per lo stupore e stava per farsi avanti, quando Meng Hao avanzò all'improvviso dritto verso l'entrata, pagando i suoi cento punti merito ed entrando di nuovo nel Padiglione della Medicina.


All'interno, memorizzò di nuovo le 10.000 piane medicinali che gli vennero mostrate e venne espulso. Stringendo i denti, entrò di nuovo.


Due volte, tre volte, quattro... In un periodo di tempo relativamente breve, Meng Hao entrò dieci volte. I suoi punti merito stavano svanendo rapidamente. Tuttavia, perseverava. Fang Qun era ammutolito e non poteva credere minimamente che Meng Hao non riuscisse a passare il primo livello del padiglione. Eppure, era qui a guardare la scena bizzarra che gli si svolgeva giusto di fronte.


“Cosa sta facendo esattamente?” pensò. Secondo le sue ipotesi, avrebbe dovuto essere una faccenda relativamente semplice per Meng Hao passare il primo livello del padiglione. Non riusciva proprio a immaginare perché volesse ritentare lo stesso livello ancora e ancora.


Il tempo passò. Meng Hao, sembrando stregato, provò il primo livello dieci, venti, trenta volte. Alla fine... entrò nel primo livello cento volte.


Quelli erano 10.000 punti merito, e considerando che non ne aveva guadagnati neppure 20.000 nell'ultimo mese, significava che ora aveva consumato le sue scorte per più del sessanta percento.


“100 volte!” disse dopo essere apparso all'esterno. Guardò verso il Padiglione della Medicina e prese un profondo respiro.


Dopo aver sostenuto l'esame per 100 volte, gli erano state mostrate un 1.000.000 di piante medicinali. Tuttavia, molte di queste erano duplicati. Dopo averci pensato un po', guardò ai più di 4.000 punti merito rimastogli; strinse i denti ed entrò di nuovo nel Padiglione della Medicina.


Dopo essere passato altre 40 volte, Meng Hao possedeva meno cento punti merito. I due anziani seduti all'esterno del padiglione guardavano affascinati lo strano comportamento. Potevano percepire chiaramente la determinazione che lo riempiva.


“140 volte! Penseresti che un 1.400.000 piante medicinali facciano la loro comparsa. Ma in realtà, quando elimini le ripetizioni, ce ne sono solo circa un 1.000.000.”


“Tra tutte queste, ogni sezione della prova ne seleziona solo 1.000. Tutto quello che devi fare è riconoscerne 900, e poi, farlo nove volte... in altre parole, a ogni tentativo, devi identificare correttamente solo 8.100 piante medicinali!”


“Quando ci pensi in questo modo, non è così difficile.” Meng Hao rifletté pensosamente. In particolare, c'erano circa 5.000 piante che ricorrevano più spesso durante la prova, il che aveva un significato particolare. Queste erano piante che venivano facilmente confuse con altre.


Con occhi luccicanti, si voltò e andò via, seguito da Fang Qun. Quest'ultimo voleva fare delle domande, ma dopo aver visto lo sguardo pensoso di Meng Hao, esitò e poi decise di non interrompere.


Giunse la sera, ma Meng Hao non fece ritorno alla sua Grotta dell'Immortale. Invece accettò l'invito di Fang Qun di stare da lui per la notte. Durante questo tempo, non praticò la Coltivazione, invece estrasse un contenitore di giada e iniziò ad analizzare le informazioni registrate dai suoi 140 esami nel Padiglione della Medicina e a raccogliere informazioni sulle piante che apparivano più comunemente.


Giorno e notte, classificò e catalogò le differenti piante. Tre giorni dopo, emerse con espressione esausta, ma con occhi che luccicavano vivaci.


“Misero Padiglione della Medicina” pensò. “Aiuterò tutti gli apprendisti che ascolteranno le miei lezioni a passare il primo livello del padiglione. Quando questo accadrà, ci sarà sicuramente un'enorme aumento di pubblico.” Rise di cuore e i suoi occhi splendettero di anticipazione e determinazione. Nessun altro alchimista avrebbe mai pensato possibile fare qualcosa di simile a ciò che si apprestava a fare.


La ragione per cui lui poteva era che la sua abilità con piante e vegetali aveva raggiunto un livello davvero terrificante. Per questo era in grado di memorizzare e organizzare tutto quel 1.000.000 di piante medicinali.


Ovviamente, altri alchimisti di alto livello potevano essere in grado di fare altrettanto. Tuttavia, non avrebbero mai pensato di usare lo stesso metodo, di sprecare tutta quell'energia e quella vasta quantità di punti merito, per organizzare tutte quelle informazioni con lo scopo di barare.


Dopo aver speso un altro po' di giorni a organizzare tutti i dati e le informazioni, Meng Hao era assolutamente sicuro. La volta successiva che tenne lezione ai 400 e più fanatici apprendisti, tutti gli argomenti riguardavano informazioni su quelle specifiche piante.


Si concentrò specificamente sulle piante più comuni, oltre a quelle che era più facile identificare in modo errato.


Questo era un metodo che si concentrava specificamente sul memorizzare le risposte corrette. Meng Hao aveva completamente dimenticato qualsiasi stanchezza provasse e si dedicò completamente a fare lezione. Un mese dopo, il numero di apprendisti non era aumentato, ma non era neppure diminuito.


Per quando il mese giunse a termine, Meng Hao aveva finito di introdurre tutte le piante che apparivano più comunemente nella prova del Padiglione della Medicina. Dopo avere finito lezione, agitò la mano e usò la magia di un'abilità divina per far apparire 1.000 piante medicinali.


“Prossima cosa, vi farò una piccola prova” disse. “Vi darò due ore per cercare di identificare quante più piante possibili tra queste 1.000. segnatevi tutte quelle che non conoscete. Quando il tempo limite sarà raggiunto, vi darò le risposte corrette.”


Questa era un'esperienza fresca e nuova per questi apprendisti, ma Fang Qun osservava con occhi spalancati. Dopo aver ascoltato le lezioni di Meng Hao per un mese, cominciava a sentirsi un po' in ansia. Dopotutto, lui era passato attraverso il primo livello del padiglione e cominciava a intuire cosa stesse facendo Meng Hao. Questo divenne particolarmente vero quando Meng Hao iniziò a usare lo stesso metodo di verifica del primo livello del Padiglione della Medicina; fu a questo punto che iniziò ad ansimare e sul suo viso si poté vedere uno sguardo di stupore.


“Non ditemi... che in realtà è entrato nel primo livello del Padiglione della Medicina per più di cento volte solo per vedere tutti i contenuti della prova!”


“Questo... questo è praticamente la stessa cosa che vedere tutte le domande! Ora che tiene lezioni specifiche riguardo alle risposte, questi apprendisti avranno molte, molte più possibilità di passare l'esame. Questo... questo è barare!”


“Lo è ancora di più considerando che usa lo stesso metodo di prova del Padiglione della Medicina, solo per farli abituare...” Fang Qun non poteva fare a meno di boccheggiare scioccato.


Due ore più tardi, l'immagine svanì e gli apprendisti cominciarono a fare domande riguardo le piante medicinali che non erano riusciti a identificare. Meng Hao evidenziò vari punti chiave e poi agitò di nuovo la mano, facendo apparire un altro gruppo di immagini.


Fu in questa maniera che il tempo passò lentamente. Meng Hao faceva raramente ritorno alla sua Grotta dell'Immortale; la maggior parte del tempo la spendeva nella Divisione del Dao dell'Alchimia. Alla fine ridusse il tempo concesso agli apprendisti da due a un'ora, poi il tempo necessario a bruciare un bastoncino d'incenso. Poi la metà di quel tempo.
Per quando fu passato un altro mese, Meng Hao aveva ridotto il tempo limite a cento respiri.


Il pubblico si abituò gradualmente e infine iniziò a diventare eccitato per il continuo aumento del numero di piante medicinali che riuscivano a identificare e per l'aumentata velocità con cui le identificavano. In realtà, per loro era virtualmente impossibile NON identificare le piante, questo perché durante questo periodo, Meng Hao aveva fatto lezione esclusivamente sui contenuti dell'esame del Padiglione della Medicina.


Durante questo periodo di tre mesi, gli apprendisti avevano dato quasi tutti i loro punti a Meng Hao. In cambio c'era più di un centinaio loro nel gruppo che avevano raggiunto il punto da essere in grado di identificare più di 900 piante medicinali in cento respiri.


Quel giorno, Meng Hao cessò di fare lezione. Invece, guardò seriamente tutti i quattrocento membri del suo pubblico.


“I vostri punti merito non sono stati spesi invano” annunciò. “Ora, tutti noi andremo al Padiglione della Medicina per partecipare all'esame del primo livello. Fidatevi, almeno il venti percento di voi passerà sicuramente!” In risposta, gli apprendisti lo guardarono con stupore ed esitazione.


“Fang Qun, fai strada!” disse Meng Hao, agitando la mano. Fang Qun digrignò i denti, annuì e si incamminò. I quattrocento insicuri apprendisti seguirono la sua guida fino al padiglione.


Meng Hao volò assieme a loro.


Lungo la strada, un certo numero di persone notò cosa stava succedendo e quando udirono che il gruppo stava andando al Padiglione della Medicina per sostenere l'esame, cominciarono a ridere rumorosamente.


“Per quanto hanno studiato? E pensano di poter affrontare il primo livello del Padiglione della Medicina?”


“Senza studiare le piante e i vegetali per dozzine di anni, come si può avere successo nel Padiglione della Medicina? Volete semplicemente gettare via i vostri punti merito o cos'altro?”


“Questo è divertente. Un sacco di loro ha studiato a malapena le piante e i vegetali per tre anni, no?”


Sempre più apprendisti notarono ciò e tutti loro si domandavano quale fosse la ragione di tutto questo, cominciando a ridere e ridicolizzarli.
                                


                                



