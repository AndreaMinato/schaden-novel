---
weight: 9100
title: Capitolo 910 – Sconvolgendo il Padiglione
pubDate: 2025-03-17T11:17:35.012Z
tags:
    - issth
---


Il ridicolo fece sentire molto in imbarazzo e perfino esitanti, molti dei quattrocento apprendisti. Non si sentivano per niente sicuri sulle loro possibilità di successo, ma Meng Hao era molto entusiasta riguardo tutta la faccenda. Fosse stato chiunque altro, avrebbero pensato di essere spinti intenzionalmente a fare una figuraccia.


“Ignorateli tutti! Fidatevi di me!” gridò Meng Hao con espressione solenne. I quattrocento apprendisti strinsero i denti.


Ancora non si sentivano sicuri, eppure erano comunque interessati a sapere quanto lontano fossero dall'essere in grado di superare il primo livello del Padiglione della Medicina.


Il suono della derisione degli spettatori risuonava e non pochi decisero di seguirli per vedere cosa sarebbe successo quando il gruppo avesse cercato di passare l'esame del Padiglione della Medicina. C'erano alcuni alchimisti di livello 1 che riconobbero Fang Qun e, quando videro cosa succedeva, scossero la testa.


“Fang Qun è davvero troppo avventato. Questi sono apprendisti del Picco #7191, giusto?”


“Sebbene sia vero che un alchimista che insegni riceva una ricompensa se un apprendista qualsiasi del loro picco supera il primo livello del padiglione, queste persone hanno solo pochi anni di esperienza con il Dao dell'alchimia; non hanno assolutamente nessuna possibilità di successo.”


“Ho sentito che Fang Hao, nei mesi scorsi, ha rimpiazzato Fang Qun nel fare lezione al Picco #7191. Ha persino iniziato a chiedere un compenso in punti merito. Che cosa ridicola.”


Circondati dalle risate e dal ridicolo, Fang Qun e i quattrocento apprendisti passarono lentamente nelle montagne interne, per poi comparire di fronte al Padiglione della Medicina. Sebbene alcuni alchimisti delle montagne interne notarono il loro passaggio, nessuno si interessò.


Certamente, c'erano quattrocento persone che andavano a sostenere la prova assieme, ma questo non era qualcosa di inaudito. Dopotutto, c'erano molte, molte persone che facevano parte della Divisione del Dao dell'Alchimia. Per di più, il Padiglione della Medicina era un luogo misterioso e l'entrata non era limitata a una solo persona. Persino in 10.000 potevano entrarvi contemporaneamente se avessero voluto.


L'interno del padiglione sarebbe apparso vuoto per ogni partecipante, come se stesse sostenendo la prova da solo.


I quattrocento apprendisti strinsero i denti, pagarono i loro punti merito ed erano sul punto di mettere piede nel Padiglione della Medicina quando Meng Hao prese un profondo respiro e li chiamò.


“Tutti voi, ricordate, agite come al solito e non avrete problemi!”


I quattrocento apprendisti gli risposero con sorrisi nervosi e forzati mentre congiungevano le mani e si inchinavano. Poi, serrando le mascelle, entrarono nel padiglione uno dopo l'altro. In un batter d'occhio, quattrocento persone erano svanite.


A questo punto, si erano radunate per guardare, alcune migliaia di persone, tutte che ridevano e schernivano.


Fang Qun era estremamente nervoso. Molti di quelli che si erano radunati lo conoscevano e poteva chiaramente udire le loro battute, ma non c'era niente che potesse dire in risposta.


L'espressione di Meng Hao era calma mentre fluttuava a mezz'aria osservando il Padiglione della Medicina.


Nel frattempo, all'interno, i quattrocento apprendisti stavano tutti guardando la vuota nebbia. Poi, 1.000 piante medicinali gli apparvero di fronte e la maggior parte di loro rimase scioccata.


“Huh? Come mai è esattamente uguale alle prove che l'Alchimista Fang ci ha dato?”


“Questo sembra... in realtà, piuttosto facile! Conosco la maggior parte di queste...”


“Cento respiri di tempo? Ho fatto pratica così tante volte, ci sono abituato!” Virtualmente tutti gli apprendisti erano sconvolti ed eccitati. Prima non avrebbero mai creduto di poter aver successo, ma ora provarono improvvisamente la speranza.


Il tempo passò... Un migliaio di respiri.


Ovviamente, gli spettatori stavano ancora ridendo tutti su questa faccenda.


“Davvero non capisco cosa stia pensando Fang Qun. E per quanto riguarda tutti gli altri apprendisti, loro non conoscono l'altezza dei Cieli e le profondità della Terra. Non c'è modo che possano riuscirci.”


“Il tempo è quasi scaduto. Usciranno presto. Se anche uno solo di loro avrà successo, mi picchierò a morte.”


Fu a questo punto che un raggio di luce comparve sul primo livello. Le risate si azzittirono all'istante.


“Wow, qualcuno ha davvero avuto successo? Bene, suppongo che di quattrocento persone sia inevitabile che qualcuno sia fortunato...”


“Possibile che quella persona sia un Prescelto nel Dao dell'alchimia. È un dato di fatto che qualcuno del genere compia qualcosa di scioccante.”


Mentre ancora si accendevano le discussioni, regnò di nuovo il silenzio quando un secondo raggio di luce apparve nel primo livello.


Dopo di quello, un terzo, un quarto e un quinto... 113 raggi di luce apparvero in un battito di ciglia. Crearono uno spettacolo abbagliante che si poteva vedere da una certa distanza.


Gli spettatori erano mortalmente silenziosi e fissavano con le bocche aperte. I loro occhi erano spalancati e pieni di incredulità, le loro menti frastornate.


Questo superava enormemente qualsiasi cosa avessero mai immaginato, e potevano difficilmente crederci.


Fu a questo punto che, da dentro la luce abbagliante, apparvero quattrocento apprendisti. Quelli che avevano superato con successo il primo livello erano pazzi di gioia. Gli altri che avevano incontrato il fallimento, non erano affatto abbattuti. Invece i loro occhi brillavano di speranza; sapevano di essere arrivati molto vicini al successo.


Tutti loro si precipitarono da Meng Hao e cominciarono a gridare eccitati.


“È stato così semplice! Le ho davvero identificate tutte!!”


“Ce l'ho fatta! Hahaha! Sono passato! Ho studiato il Dao dell'alchimia solo per tre anni, ma ho superato il primo livello del Padiglione della Medicina e ho trionfato!!”


“Grazie a voi, Alchimista Fang! Grazie!!”


Fang Qun era egualmente eccitato.


Meng Hao si aprì in un ampio sorriso, poi si schiarì la gola. Dopo aver osservato gli scioccati spettatori, tornò a guardare gli apprendisti, poi assunse un'espressione solenne sul suo viso.
“Cosa c'è da essere eccitati? Perché vi sorprendete?”


“Durante questi tre mesi, avete pagato alcune centinaia di punti merito per ascoltare le mie lezioni su piante e vegetali, perciò la sorpresa sarebbe stato se non aveste passato il misero primo livello del Padiglione della Medicina.”


“Ora, tutti voi, ditemi. È valsa la pena di spendere quei punti merito per ascoltare le mie lezioni?”


Nell'istante in cui la domanda lasciò la sua bocca, i quattrocento e più apprendisti unirono le loro voci in un possente grido di approvazione. Tutti gli spettatori iniziarono a tremare internamente.


Meng Hao rise di cuore, poi si voltò per andarsene, sicuro che questa faccenda si sarebbe presto trasformata in un'enorme onda che si sarebbe abbattuta nella Divisione del Dao dell'Alchimia.


“Devo interrompere le lezioni per alcuni giorni” pensò. “Aspetterò un pochino... e poi ci saranno sicuramente più persone disposte a sganciare i loro punti.” I suoi occhi luccicavano di anticipazione.


Tuttavia, Meng Hao aveva decisamente sottovalutato la faccenda. Nel corso dei giorni seguenti, la Divisione del Dao dell'Alchimia fu colpita da una tempesta enorme. Dopotutto, quattrocento persone avevano sostenuto simultaneamente l'esame del Padiglione della Medicina e più di cento erano passate con successo.


Questo da solo non era sconvolgente. Tuttavia, quando si teneva conto del tempo che questi esaminandi avevano avuto per studiare il Dao dell'alchimia, era completamente sorprendente.


Coloro che avevano studiato più a lungo, avevano cinque anni in saccoccia. Il periodo più breve di tempo tra tutti, erano tre anni. Un evento come questo era abbastanza per sconvolgere anche gli alchimisti delle montagne interne.


Alla fine, raggiunse il punto in cui il Consiglio degli Alchimisti, che era responsabile degli affari operativi della divisione, chiamò una sessione di discussione al riguardo. Diciannove alchimisti si radunarono nel luogo di incontro; questi erano gli Anziani del Padiglione della Divisione del Dao dell'Alchimia.


Tutti e diciannove gli Anziani del Padiglione erano alchimisti di livello 8!


Nel profondo delle montagne interne, sul picco ammantato di nuvole di un'alta montagna, c'era un antico tempio. Dieci enormi statue stavano di guardia all'esterno, ognuna delle quali rappresentava un glorioso alchimista del passato della Divisione del Dao dell'Alchimia del Clan Fang.


Questo era il luogo dove il Consiglio degli Alchimisti teneva le sue sessioni. Nella sala principale del tempio, diciannove enormi sedie fluttuavano nell'aria, nel centro c'era un enorme calderone degli elisir illusorio che emanava una luce tremula.


Le sedie erano occupate da degli antichi uomini dalle basi di Coltivazione straordinarie e il cui Dao dell'alchimia era in grado di scuotere il Cielo e la Terra. Uno qualsiasi di questi anziani poteva essere il Gran Maestro fondatore di una setta alchemica.


“Fang Hao è arrivato quattro mesi fa dal Pianeta Paradiso Meridionale” disse uno degli anziani, il cui volto era ricoperto di rughe. Sembrava possedere a malapena l'energia per aprire gli occhi, ma un forte aroma medicinale gli era eternamente attaccato addosso. “Con un Raggio del Cancello della Linea di Sangue di 30.000 metri, è un Prescelto del clan. Più tardi, il Grande Anziano del clan principale ha preso accordi perché venisse alla Divisione del Dao dell'Alchimia. Al che, l'alchimista di livello 5 Fang Huiguo si è preso la responsabilità di mandarlo al Picco della Loggia Alchemica #7191!”


“Ho fatto alcune ricerche per conto mio, e ho avuto anche alcune risposte da Fang Huiguo. Quest'ultimo pensava che, mentre Fang Hao potesse avere una certa comprensione riguardo la creazione di elisir, fosse anche assurdamente arrogante. Per ora ignoriamo le sue congetture personali. Nell'arco di due ore dal suo arrivo al Picco #7191, Fang Hao ha scoperto dodici aree in cui l'alchimista di livello 1 Fang Qun commetteva errori nello spiegare le piante e i vegetali. Al che, Fang Hao ha tenuto personalmente lezione sull'argomento che ha attratto decine di migliaia di spettatori.”


“L'alchimista di livello 2 Fang Xuzhong è stato incitato da Fang Yunyi del clan principale a sfidare Fang Hao, scommettendo su piante e vegetali. Fang Hao l'ha sconfitto facilmente, identificando all'istante la massima tecnica segreta d'innesto di un alchimista di livello 5 e rivelando anche la tecnica di giustapposizione. Sono andato personalmente a verificare che la tecnica è indubbiamente esatta!”


“Più tardi, ha usato le sue lezione su piante e vegetali per raccogliere punti merito dagli spettatori...” A questo punto, il vecchio fece una pausa. Alcuni degli altri iniziarono a sghignazzare.


“Il suo pubblico si è ridotto a solo alcune centinaia di persone e il suo profitto ammonta solo alle decine di migliaia di punti. Non soddisfatto, è andato al Padiglione della Medicina, dove ha sostenuto l'esame 140 volte di fila.”


“Non l'ha superato, neppure una volta. Tuttavia, questo perché ha intenzionalmente fallito. Dopo aver finito, ha organizzato tutte le informazioni sulle piante e i vegetali dell'esame e ha cominciato a fare lezione agli apprendisti del Picco #7191 riguardo... tutto il materiale della prova del primo livello del padiglione.”


“In questo modo, sviluppando una tecnica per barare e preparando gli apprendisti alla prova, allenandoli con il metodo dell'esame. Ha poi portato quattrocento persone al primo livello del Padiglione della Medicina, e più di cento l'hanno superato.”


“Signore e Signori, questi sono i risultati della mia investigazione su Fang Hao. Cosa ne pensate tutti voi?” La voce del vecchio era rimasta calma per tutto il tempo. Persino lui trovava Meng Hao piuttosto divertente.


Gli altri iniziarono subito a dar voce alle loro opinioni.


“Il ragazzo è pazzo o qualcosa del genere? Non posso credere abbia chiesto dei punti merito per lezioni su piante e vegetali! Perché non ci ho pensato quando aveva la sua età!?”


“Divertente, ma alla fin fine è barare. Dovrebbe essere punito in qualche modo. Magari potremmo fargli pulire i recipienti per gli elisir da buttare?”


“Dai no! Una punizione del genere è troppo severa. Lasciate che sia io a occuparmene. Proverò a fargli preparare qualcuno dei miei elisir per me; gli mostrerò una cosa o due.”


“Quello non è davvero barare. Essere in grado di memorizzare tutte le piante del primo livello del Padiglione della Medicina dimostra che possiede un livello di abilità terrificante con piane e vegetali. Sono curioso di vedere quale livello riuscirebbe a raggiungere nel padiglione se ci provasse davvero.”


C'erano differenti idea sulla faccenda. Alcuni pensavano non fosse altro che una piccolezza ed erano in realtà interessati a Meng Hao. Altri pensavano che fosse un problema in attesa di scoppiare e che doveva essere punito e risolto immediatamente.


Alla fine, tutti finirono di parlare senza raggiungere un consenso. Situato al centro delle diciannove sedie c'era un uomo anziano che indossava una lunga tunica e possedeva dei fluenti capelli bianchi. Costui non aveva parlato per tutto il tempo e invece era rimasto seduto lì con gli occhi chiusi. Infine, i suoi occhi si aprirono e sembravano colmi della luce delle stelle. Era come se tutti i corpi celesti si fosse incredibilmente fusi assieme ed esistessero dentro di lui.


Si schiarì la gola.


In quel momento, tutti gli altri alchimisti anziani si azzittirono e o guardarono con espressioni di ardore e venerazione.


“Non è altro che un membro della giovane generazione” l'anziano disse lentamente. “Lasciategli fare come gli pare. Tuttavia, le regole del primo livello del Padiglione della Medicina dovranno essere cambiate.”


In risposta alle sue parole, tutti gli Anziani del Padiglione chinarono la testa in accettazione.


Al che, una strana luce apparve negli occhi dell'anziano.
“Metodi alchemici della Società Kunlun... e delle vestigia della Setta del Demone Immortale. Interessante. Davvero interessante.”
                                


                                



