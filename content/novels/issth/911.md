---
weight: 911
title: Capitolo 911 - Cambiamenti nella Divisione del Dao dell'Alchimia
pubDate: 2025-03-17T11:17:35.012Z
tags:
    - issth
---


Quando quattrocento apprendisti alchimisti ebbero tutti insieme affrontato il Padiglione della Medicina, di cui oltre cento con successo, la notizia non causò una grande agitazione nelle montagne più interne ma, in quelle esterne, eruppe una tempesta.


Per ogni apprendista alchimista, passare il primo livello del Padiglione della Medicina era un grande passo nella vita, e qualcosa di incredibilmente importante. Questo era ancora più vero per coloro che avevano studiato per dozzine o anche più di cento anni, e tuttavia ancora non riuscivano a passare. Questi erano proprio sul punto di impazzire.


Quindi c'erano gli apprendisti alchimisti che non avevano studiato così a lungo. Quando videro gli altri, che avevano studiato per un periodo di tempo simile, ottenere improvvisamente successo non perché fossero dotati per natura, ma piuttosto perché avevano studiato con Fang Hao e ascoltato le sue lezioni, si può facilmente immaginare che violento subbuglio ne uscì.


Come se non bastasse, gli apprendisti alchimisti che avevano scelto di non pagare punti merito per ascoltare Meng Hao provarono un intenso rimorso, e non poterono fare a meno di pensare come poche centinaia di punti merito nel corso dei tre mesi avrebbero potuto portarli oltre il primo livello del Padiglione della Medicina. Quindi si sarebbero pre-qualificati a diventare alchimisti di livello 1, cosa che non poteva essere comprata con i punti di merito, non importa quanti ne venivano offerti.


Meng Hao non si presentò per tre giorni. Nello frattempo, i tumulti che imperversavano tra gli alchimisti delle montagne esterne continuò. Decine di migliaia si erano radunati all'esterno del Picco n. 7191 in attesa di Meng Hao. Alcuni di essi finirono coinvolti in combattimenti magici pur di poter ottenere un buon posto.


All'alba del quarto giorno, Meng Hao apparve nella Divisione del Dao dell'Alchimia. Non appena le persone lo avvistarono, la notizia si diffuse come un incendio.


Meng Hao era decisamente compiaciuto da tutto questo. Mormorando tra sé e sé su quanto il suo metodo fosse efficace, alla fine raggiunse il Picco n. 7191. Quando vide quante persone lo stavano aspettando, divenne immediatamente eccitato.


“Ci saranno circa 40-50.000 persone qui,” pensò, con il fiato corto. “Per un punto di merito per ogni pezzo di lezione da due ore, otterrò circa 50.000 punti di merito! Se faccio lezione per quattro ore, saranno 100.000. Se faccio lezione per otto ore, saranno 200.000!!” Alla fine fece un respiro profondo. Sorridendo per tutto il tempo, assomigliava a un preminente maestro daoista che considerava la ricchezza materiale come sporcizia, lentamente avanzò a grandi passi.


Quando tutti gli apprendisti alchimisti radunati intorno alla montagna lo videro, unirono le mani e si inchinarono.


“I nostri omaggi, Professor Fang!”


Le voci combinate di tutti gli apprendisti alchimisti echeggiarono come un tuono. Meng Hao posò il piede sulla piattaforma, osservò il pubblico con occhi scintillanti, quindi si schiarì la gola.


“Oggi, farò lezione per otto ore,” disse.


Fang Xi volò immediatamente fuori dalla folla con un contenitore di giada in mano e disse: “Il Professor Fang è gentile e generoso. Per lui, la ricchezza materiale non significa nulla. Nei mesi precedenti, abbiamo dovuto costringerlo ad accettare il nostro pagamento. Ora, poiché non può sopportare di osservare gli apprendisti alchimisti del clan che falliscono i loro esami del Padiglione della Medicina, è giunto fin qui per fare lezione sulle piante e sulla vegetazione. Non possiamo abbandonarlo!


“Venite, venite. Ognuno di voi metta alcuni punti merito in questo contenitore di giada. Anche se il Professor Fang non volesse, noi lo obbligheremo ad accettarli!” Nello stesso momento in cui Fang Xi urlò queste parole, un gruppo di svariate centinaia di apprendisti alchimisti volò fuori dalla folla in varie aree, con i contenitori di giada in mano. Immediatamente, iniziarono ad accettare punti merito dagli altri apprendisti alchimisti nella loro zona.


Questa volta, nessuno delle 40-50.000 persone abbandonò. Tutti loro pagarono i punti di merito, e le svariate centinaia di contenitori di giada vennero sistemati di fronte a Meng Hao.


Il volto di Meng Hao si adombrò.


“Cosa pensate di fare voi altri?” sbottò, agitando la manica e sembrando molto dispiaciuto.


Ancora una volta, Fang Xi si pose alla guida urlando:


“Professor Fang, questo è soltanto ciò che dovrebbe essere tuo di diritto. Per favore, Signore, accetta!” Quando Fang Xi finì di parlare, le sue centinaia di compagni presero a urlare:


“Accetta,, Professor Fang. Se non lo farai, ci arrabbieremo molto!”


Dopo aver ascoltato per un momento, Meng Hao esitò, per poi sospirare e raccogliere tutte le stele di giada.


“Molto bene,” disse emozionato. “Visto che siete voi a chiederlo, tutto quello che posso fare è lavorare il più duramente possibile per aiutarvi a passare l'esame del Padiglione della Medicina.”


“La ricchezza materiale non è nulla,” disse, scuotendo la testa. “Ciò che meno mi interessa nella vita è proprio quello, il denaro.” Dentro di sé, ovviamente, era estremamente eccitato e stava urlando pensando a quanto era ricco in quel momento.


Le otto ore di lezione terminarono rapidamente. Meng Hao parlò ancora delle piante medicinali principali del Padiglione della Medicina. Dopo un istante, agitò la mano, facendo apparire migliaia di piante medicinali, proprio come nell'esame del Padiglione della Medicina. Molto degli apprendisti alchimisti che stavano vivendo questo per la prima volta furono immediatamente ravvivati.


Nei giorni seguenti, Meng Hao fu impegnato a tenere lezioni su piante e vegetazione. Teneva lezione per otto ore al giorno e, mentre il tempo avanzava, sempre più persone giunsero per ascoltare, finché il pubblico sorpassò i 100.000!


L'area era piena zeppa di persone, e non si vedeva fine alla folla enorme. Questo servì solo a stimolare Meng Hao nel mettere ancora più energia nelle sue lezioni. Arrivò addirittura ad impiegare la sua base di coltivazione e alcune abilità divine per aumentare la potenza della sua voce in modo che chiunque potesse sentirlo.


Ormai stava guadagnando centinaia di migliaia di punti merito ogni giorno. Per Meng Hao quel guadagno era una potente forza motivazionale. Alla fine, le sue lezioni diventarono il centro dell'attenzione di tutte le montagne esterne.


Mentre Meng Hao guadagnava sempre più punti di merito, era in grado di prendere sempre più piante di valore. Grazie a questo, gli ingredienti che necessitava per l'Elisir dello Spirito vennero rimpiazzatie da oggetti che potevano essere considerati oggetti preziosi. Presto, l'efficacia dell'Elisir dello Spirito raggiunse un livello terrificante.


Per quanto riguarda i punti di merito rimasti, li utilizzava per acquisire altre piante medicinali, che poi portava alla sua grotta dell'Immortale per produrre elisir. Questo permise al Suo Dao dell'Alchimia di incrementare stabilmente ogni giorno.


Scambiò i punti di merito anche per pietre dello spirito, con le quali duplicò l'Elisir dello Spirito. La forza vitale nei Frutti del Nirvana continuò a diventare sempre più forte.


Ovviamente, non poche persone si accorsero di cosa stava accadendo e i loro occhi si iniettarono di sangue. Gli altri alchimisti lanciavano occhiate a Meng Hao come fossero lupi famelici. Sebbene loro stessi non avessero mai pensato di usare un metodo simile, quando videro quanto gli stava fruttando, molti di loro iniziarono ad imitarlo. C'erano persino alchimisti di livello 5 che lasciarono le montagne interne e iniziarono a tenere lezioni su piante e vegetazione, tutto per poter guadagnare punti merito.


Poiché il Consiglio degli Alchimisti non si oppose a quanto stava accadendo, questo significava che avevano dato la loro tacita approvazione. In effetti, essi erano felici che sempre più alchimisti stessero decidendo di non spendere tutto il loro tempo producendo elisir ma, piuttosto, che stessero andando alle montagne esterne per parlare agli apprendisti alchimisti delle piante e della vegetazione, così come del Dao dell'Alchimia.


Era come se l'intera Divisione del Dao dell'Alchimia si fosse rinvigorito, e stava ora bruciando di attività. Le cose erano molto diverse da prima. Ora che molti più alchimisti uscivano dalle loro montagne interne e si incaricavano delle lezioni, un po' del pubblico di Meng Hao si era spostato altrove. Tuttavia c'erano milioni di apprendisti alchimisti nella Divisione del Dao dell'Alchimia così, anche se alcuni lo abbandonarono, altri avrebbero preso il loro posto. Il Dao dell'Alchimia divenne un luogo dove numerosi punti di vista e opinioni venivano ora ascoltante, e tutti stavano combattendo per promuovere la loro personale prospettiva.


Gli alchimisti iniziarono ad usare ogni tipo di tecnica per attirare sempre più apprendisti alchimisti alle loro lezioni. Alcuni addirittura parlarono dei loro metodi segreti. Gradualmente, poiché furono in grado di attirare sempre più attenzione, ognuno fu in grado di ottenere un interessante guadagno.


Presto anche gli alchimisti di livello 6 e alche qualche livello 7 furono smossi a tal punto da emergere dalle montagne interne. L'atmosfera nel Settore del Dao dell'Alchimia aveva raggiunto un picco tale che persino il clan principale ne venne influenzato, e il Maggiore, sconvolto, fece visita personalmente.


Quell'evento causò un bel fermento, e presto si diffuse la voce per tutto il clan.


Poiché gli apprendisti alchimisti si ritrovarono a corto di punti di merito, decisero di prestare servizio per la setta, il tutto per ottenere punti di merito. Le persone arrivarono addirittura a competere per i compiti assegnati dalla Divisione del Dao dell'Alchimia. Ogni cosa era in piena fioritura.


“Che cambiamento nella Divisione del Dao dell'Alchimia!” Persino i diciannove alchimisti di livello 8 erano molto eccitati. Guardavano gli sviluppi nell'atmosfera della Divisione del Dao dell'Alchimia, e potevano dire che, se le cose fossero continuate su questa strada, la Divisione avrebbe decisamente vissuto una grande crescita, e una nuova generazione di alchimisti ne sarebbe nata.


Tutto questo era iniziato con Meng Hao e, a causa di questo, tutti stavano ancora una volta pronunciando il suo nome!


Nel Palazzo degli Antenati, il Maggiore sedeva in silenzio nel tempio, il volto ombroso. Erano già passati molti mesi da quando aveva dato a Meng Hao i Frutti del Nirvana e aveva avuto molto tempo per preparare qualsiasi tipo di Elisir dello Spirito avesse voluto. Eppure, Meng Hao ancora non era improvvisamente morto. A quel punto il Maggiore aveva iniziato a mettere insieme i pezzi.


“L'ho sottovalutato” pensò con un sospiro. “Deve aver rilevato qualcosa in qualche modo. Che peccato... In ogni clan, le regole del clan sono tutto. Tutti i membri del clan devono rispettare le regole. Per quanto lo riguarda....”Il Maggiore scosse la testa, e attraverso i suoi occhi si poteva vedere un bagliore di istinto omicida.


In un altro tempio nel Palazzo degli Antichi, Fang Xiushan e suo padre erano seduti, i volti estremamente arcigni a causa del grande nome che Meng Hao si stava creando da solo.


“Quel dannato figlio di puttana!” mugugnò Fang Xiushan, accigliandosi. “Ha veramente progettato uno schema tale da guadagnare un grande ammontare di punti merito!! La cifra che sta guadagnando giornalmente è abbastanza da far diventare rossi anche i miei occhi... Con le cose messe così, diventerà impossibile restringere il suo sviluppo.” Guardò verso suo padre.


Il vecchio aprì gli occhi, un freddo bagliore visibile in essi.


“Stai perdendo la testa per cosa?” disse freddamente. “E' soltanto un bambino. L'unico motivo per cui è riuscito a tirare fuori questo metodo è che qualcuno della linea di sangue diretta lo sta istruendo. Ciononostante, comunque non importa.


“Ho i miei metodi per tagliare la sua fonte di punti di merito” Così dicendo, recuperò un contenitore di giada, gli impresse un po' del suo senso divino, quindi lao fece volare fuori dalla porta..


“Aspetta e vedrai,”, disse, chiudendo di nuovo gli occhi.


Mentre Meng Hao diventava famoso, Fang Donghan, il quale era un membro di una delle linee di sangue neutrale del clan, stava osservando. Dall'inizio aveva prestato attenzione a Meng Hao e a Fang Wei, e ora che stava osservando Meng Hao diventare famoso nel Settore del Dao dell'Alchimia, il suo senso di anticipazione stava crescendo. [1]


“Non ci vorrà molto prima che lui e Fang Wei si combattano!” pensò. Prese un respiro profondo e sorrise.


Nel Palazzo degli Antenati, nella grotta dell'Immortale sotto terra, Fang Wei sedeva a gambe incrociate in meditazione. Ancora una volta, c'erano nove vecchi uomini che lo circondavano, i quali tremarono mentre il loro qi Immortale veniva assorbito da Fang Wei.


Fang Yunyi si inginocchiò rispettosamente davanti a lui, gli occhi scintillanti di fervore mentre guardava Fang Wei.


Un momento dopo, Fang Wei aprì gli occhi e terminò la sua sessione di coltivazione. Dei nove vecchi uomini intorno, tre di essi tossirono sangue, quindi i loro corpi avvizzirono rapidamente finché non restarono che cadaveri essiccati.


“Qual è il problema Yunyi?” Domandò freddamente Fang Wei.


“Cugino,” replicò Fang Yunyi, “La tua base di Coltivazione è incredibile. Sei soltanto ad un passo dalla Sfera Immortale. Quando finalmente diventerai Immortale, sarai in grado di spazzare via tutti i Prescelti della Nona Montagna e Nono Mare!”


L'espressione di Fang Wei era la stessa di sempre e non rispose. Si limitò a guardare Fang Yunyi.


“Cugino,” continuò Fang Yunyi, “ti ricordi di Fang Hao? È quel bastardo che ti ha mancato di rispetto nel tempio un po' di tempo fa. Tu sei generoso e dalla mente aperta, e non ti abbasseresti mai al suo livello, ma lui non è così. È misero e meschino e già ti vede come una spina nel fianco.


“Recentemente ha iniziato ad usare metodi spregevoli per farsi un nome da solo nella Divisione del Dao dell'Alchimia, e ha persino iniziato a diffondere pettegolezzi dannosi su di te. Cugino, sta macchiando il tuo nome e la cosa mi rende veramente matto. Per mia sfortuna, non posso sconfiggerlo. Posso solo guardare mentre sale alla ribalta nella Divisione del Dao dell'Alchimia.” Fang Yunyi rise amaramente.


L'espressione di Fang Wei era la stessa di sempre. Non sembrava né felice, né arrabbiato. Guardò calmo verso Fang Yunyi, come se potesse vedere attraverso di lui, come se potesse dire esattamente quanto di ciò che aveva detto era vero, o falso.


Vedendo che Fang Wei lo stava studiando, Fang Yunyi iniziò improvvisamente a tremare di paura. Non aveva idea di cosa stesse pensando Fang Wei, così non osò dire altro. Stava giusto pensando di andarsene quando Fang Wei parlò.


“Dimmi di più.”


Fang Yunyi ne fu immediatamente animato e iniziò a spiegare in dettaglio tutto ciò che Meng Hao aveva fatto nella Divisione del Dao dell'Alchimia.


Dopo aver ascoltato ogni cosa, Fang Wei chiuse gli occhi per pochi momenti. Quindi li riaprì e disse freddamente: “Ci sono molte persone nel mondo a cui piace ottenere le cose senza pagamento. Quando hai la possibilità di ottenerle senza pagamento, o pagando, molte persone opteranno per la prima opzione. Fang Yunyi, hai capito cosa intendo?”


Fang Yunyi rimase a bocca aperta. Dopo aver pensato un momento, gli si illuminarono gli occhi e si alzò eccitato in piedi, ridendo.


[su_service title="MadOtter" icon="icon: commenting" icon_color="#000000" size="16"]NOTE:


1. Nel capitolo 826, Fang Donghan meditava sul combattimento tra Meng Hao e Fang Wei.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]
                                


                                



