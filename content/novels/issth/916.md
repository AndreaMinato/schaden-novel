---
weight: 916
title: Capitolo 916 - Fiori di Loto con Ogni Passo!
pubDate: 2025-03-17T11:17:35.013Z
tags:
    - issth
---


Mentre il tempo passava, alcune persone notarono che in circostanze normali, il quinto livello si sarebbe dovuto già concludere. Tuttavia, Meng Hao stava ancora continuando.


Apparentemente, il tempo limite era stato rimosso, lasciando Meng Hao libero di trascorrerci quanto tempo volesse.


Lentamente, il numero di piante e vegetazione che identificava aumentava. Alla fine, passarono tre giorni.


Meng Hao non avrebbe mai immaginato di dover spendere così tanto tempo ed energie nel quinto livello. I suoi occhi erano iniettati di sangue, sentiva di essere sul punto di avere un esaurimento mentale. Tuttavia, era ancora eccitato e il suo spirito era alto.


In mezzo all’ultimo venti percento c’erano molti tipi di piante e vegetazione che Meng Hao non riconosceva. Ognuna di esse richiedeva un mucchio di tempo ed energia per essere analizzata e giudicata in modo da trovare qualche indizio che lo avrebbe poi condotto a livelli ancora più profondi di indagine. Alla fine, riusciva ad ottenere abbastanza informazioni in modo da poter creare un’impronta di senso divino.


Una dettagliata introduzione della pianta appariva ogni volta che creava un’impronta. Quella era la cosa che più aspettava; era come una spugna rinsecchita, in attesa di assorbire una sconfinata conoscenza di piante e vegetazione.


Passarono altri tre giorni… Nessuno del pubblico andò via, invece rimasero tutti seduti a gambe incrociate. Se fossero stati dei normali coltivatori, avrebbero probabilmente trovato la cosa noiosa. Tuttavia, essi erano alchimisti e alchimisti apprendisti, persone che avevano dedicato le loro vite al Dao dell’Alchimia. Guardare la prova di Meng Hao sullo schermo gli permise di vedere piante medicinali che non avrebbero mai potuto vedere, cosa che era un’incredibile opportunità.


Tutti stavano imprimendo le informazioni nelle loro menti, studiavano e imparavano.


Sempre più persone si unirono alla folla. Nel decimo giorno, c’erano quasi 300.,000 persone presenti, densamente raccolte insieme fino a vista d’occhio.


Nel quinto livello, un tremore corse lungo il corpo di Meng Hao mentre si svegliava dalla sua trance di piante e vegetazione. Li di fronte a lui c’era l’ultima pagina del libro antico.


In quel momento, tutta la stanchezza dei giorni passati calò su di lui, sentiva la sua testa gonfia mentre gli pulsava dolorosamente. Questi dieci giorni passati lo fecero sentire più spossato di quanto si era sentito quando aveva combattuto i tre coltivatori vestiti di nero al Reame Immortale.


Eppure, non chiuse gli occhi. Esaminò il tomo, sul quale erano rivelati i suoi risultati per questo livello.


Non aveva prestato nessuna attenzione ai risultati dei primi quattro livelli, perché era sicuro di non aver commesso nemmeno uno sbaglio. Tuttavia, su questo quinto livello, non ne era così sicuro.


“Ne mancano più di 200…” mormorò, “tutte comprese nelle ultime 300.000.000 piante.” Alla fine chiuse gli occhi e fece roteare la sua base di coltivazione per recuperare la padronanza di sé.


Non era per niente contento dei suoi risultati. Tuttavia, era stato introdotto a molte, molte piante medicinali sconosciute in questo livello, la sua abilità in piante e vegetazione di conseguenza era salita di un livello intero.


Per la folla all’esterno, inclusi anche gli anziani di livello 8, i risultati erano completamente scioccanti. Tutti rimasero a bocca aperta, poi nacque un enorme fragore.


“1.000.000.000 di piante e gliene mancano solo poco più di 200… E’ decisamente inumano!!”


“Ogni alchimista di livello 5 passerebbe dopo aver identificato le prime 100.000.000 di piante. Fang Hao però ha richiesto ancora di più da se stesso! Ha seguito tutto il 1.000.000.000! Dallo sguardo sulla sua faccia, sembra un po’ insoddisfatto.”


Il suono delle conversazioni tra la folla di 300.000 persone era come un tuono che si diffondeva in ogni direzione, venne sentito da non pochi alchimisti e alchimisti apprendisti della Divisione del Dao dell’Alchimia. Il terreno tremava e le nuvole nel cielo si dissolsero.


I tre alchimisti di livello 8 indossavano dei sorrisi forzati sulle loro facce mentre si scambiavano delle occhiate.


“Quando io ho provato il quinto livello anni fa, non avrei mai potuto compiere un’impresa del genere.”


“Dimenticati di allora. Persino adesso, probabilmente siamo le uniche persone che possono farlo. Persino gli alchimisti di livello 7 probabilmente non possono ottenere un risultato del genere.”


Brillanti fasci di luce apparvero in lontananza mentre altri alchimisti di livello 8 si avvicinavano. Ovviamente, nessuno dei presenti poteva vederli. Mentre arrivavano, guardavano il Padiglione della Medicina… e i loro occhi erano ricolmi di aspettative.


“Finalmente, la nostra Divisione del Dao dell’Alchimia ha… un vero membro Prescelto del clan!”


Nel quinto livello del Padiglione della Medicina, Meng Hao aprì gli occhi. Molta della sua stanchezza era svanita. Prese un profondo respiro, si alzò in piedi e fece un passo in avanti verso il tomo. Poi, giunse le mani e si inchinò profondamente.


“Molte grazie per avermi concesso una tale benevolenza!” disse piano. Ogni singola parola proveniva dal profondo del suo cuore. Per i coltivatori del Dao dell’Alchimia, l’esperienza che aveva appena vissuto Meng hao era come essere stati premiati con un incredibile Dao.


Il tomo svanì dopo che Meng Hao si inchinò e una rampa di scale apparve di fronte a lui. Allo stesso tempo, il suo nome si spostò dalla sua precedente posizione fino a raggiungere il quinto livello, dove, come prima, era diventato il primo della lista!


La sua espressione era ombrosa mentre si incamminava in avanti e iniziò a salire la scalinata verso il sesto livello. Quando lo raggiunse, non vide assolutamente nulla.


Non c’erano piante medicinali, non c’era nessun tomo, non c’era nebbia. Non c’era nemmeno nessuna luce. C’era solo totale oscurità. Tutto sembrava vuoto, come se non esistesse nulla lìi.


Meng Hao rimase scioccato a bocca aperta, e non era il solo. Le persone all’esterno stavano anche loro fissando lo schermo, esterrefatte.


Gli unici a non essere sorpresi erano gli alchimisti che in precedenza erano già stati nel sesto livello. Le loro facce erano serie mentre guardavano attentamente lo schermo. La vecchia donna del livello 7 stava guardando, la sua faccia era cupa. Ora che aveva visto quanto fosse inumano Meng Hao, rimpiangeva quello che aveva fatto in precedenza. Lo aveva offeso, ma sapeva anche che ora c’era poco e nulla che poteva fare a riguardo, tanto valeva rimanere sulla sua attuale posizione.


Dopotutto, dalla sua prospettiva, lui poteva essere inumano, ma non era comunque paragonabile alle persone del clan che avevano richiesto il suo aiuto. La ricompensa che avevano fornito era incredibile.


“Posso non essere in grado di fare quello che lui ha fatto nel quinto livello,” pensò tra sé e sé, “ma non ha importanza. Da alchimista, non c’è bisogno di avere una conoscenza così ampia e profonda riguardo piante e vegetazione. Basta essere intimamente familiare con le piante che si conoscono.”


“Ho fallito dozzine di volte prima di riuscire a passare questo livello.  Non c’è modo che questo Fang Hao riesca a passarlo al suo primo tentativo. Dopo tutto, il sesto livello è completamente diverso dai primi cinque.” Poi sorrise con freddezza.


I vicini alchimisti di livello 5, 6 e 7 stavano scuotendo le loro teste. Tutti loro avevano sfidato il sesto livello del Padiglione della Medicina, quindi sapevano quanto fosse difficile.


“Questo livello è uno spartiacque,” commentò uno degli Anziani di livello 8, la sua voce leggera.


“I primi cinque livelli richiedono una conoscenza sufficiente di piante e vegetazione. Gli ultimi quattro livelli sono completamente diversi e diventa sempre più difficile.”


Sulla stele di pietra fuori dal Padiglione della Medicina, centinaia di migliaia di nomi potevano essere visti sul primo livello. C’erano solo 100.000 nomi sul secondo livello, 50.000 sul terzo livello, 20.000 sul quarto livello, e meno di 10.000 sul quinto livello.


Il sesto livello, solo 5.,000 persone lo avevano passato.


Il settimo livello aveva 1.,000 nomi e l’ottavo ne aveva solo pochi più di 200. L’ultimo livello, il nono… ne aveva solo 10.


Non era da dimenticare che quei numeri rappresentavano l’accumulo di tutte le generazioni che erano esistite dalla fondazione della Divisione del Dao dell’Alchimia  del Clan Fang. Da questo, poteva essere immaginato quanto fosse difficile passare il Padiglione della Medicina.


Per di più, ogni volta che qualcuno passava il sesto livello, la prima cosa che sarebbe accaduta era che una Campana Dao sarebbe apparsa nel cielo sopra il Palazzo degli Antichi. Nessun estraneo poteva vedere quella campana, e quando rintoccava, solo i membri del Clan Fang su Pianeta Vittoria Orientale potevano sentirla nelle loro menti.


La campana rappresentava vero onore e gloria!


Meng Hao si trovava nel sesto livello del Padiglione della Medicina, guardando l’oscurità intorno a lui. Anche dopo aver emanato il suo senso divino, non riusciva a percepire nient’altro che oscurità. Dopo un momento di esitazione, fece un passo in avanti.


Non appena il suo piede si appoggiò a terra, si fermò sul posto e inclinò la testa. La sua espressione vacillò.


In questo momento, non aveva visto nulla nell’oscurità, ma era stato in grado di odorare il profumo di piante medicinali. Alcuni aromi erano sfuggenti, alcuni erano densi. Si mischiavano tutti riempiendo l’intera area, sembravano crescere ancora più intensi col passare del tempo.


Fu in questo momento che una voce arcaica echeggiò nel sesto livello.


“La Divinazione Olfattiva è una delle sfere di abilità esistenti per piante e vegetazione. Puoi compiere fino a 100 passi. Con ogni passo, odorerai le fragranze di diverse piante medicinali.”


“Determina ogni pianta dal suo odore e imprimi le informazioni nell’oscurità. Un errore comporta il fallimento.”


Meng Hao non era l’unico a poter sentire la voce. Anche il pubblico di oltre 300.000 persone nel mondo esterno poteva sentirla, facendo vacillare di conseguenza le loro facce con espressioni di incredulità.


“Come… come si possono mai fornire tutte le risposte! Non c’è da stupirsi che questo sesto livello sia considerato così difficile. La Divinazione Olfattiva è virtualmente un’abilità leggendaria!”


“Non avrei mai pensato che il test avrebbe coinvolto la Divinazione Olfattiva! Ho sentito di questo livello quando diventai alchimista apprendista. E pensare che in tutte queste decine di migliaia di anni passati nella Divisione del Dao dell’Alchimia del Clan Fang, 5.000 persone o giù di lìi hanno realmente passato questo livello!!”


Il mondo esterno era in completo tumulto. Virtualmente ogni persona aveva categorizzato questo test come estremamente difficile. Era una modalità completamente diversa rispetto ai cinque livelli precedenti.


La vecchia donna di livello 7 ridacchiò con freddezza. Mentre ripensava alla difficoltà di questo livello, si sentiva in effetti terrorizzata.


“Il settimo livello è persino più difficile, per ogni alchimista,” sussurrò a se stessa. “e poi c’è il simil-inferno ottavo livello!”


Nel sesto livello, Meng Hao iniziò a respirare profondamente, permettendo alle fragranze di innumerevoli piante medicinali di entrargli nel naso. Immediatamente, la sua mente esplose mentre immagini di numerose piante medicinali gli apparvero, ognuna associata a una delle fragranze che aveva percepito.


Ce n’erano non meno di 10.000, ma in un battito di ciglia, il suo senso divino si espanse e immagini di piante medicinali iniziarono ad apparire nel buio vuoto intorno a lui.


Per di più, il profilo di un fiore di loto illusorio apparve sotto i suoi piedi.


Fece un secondo passo e ancora una volta respirò profondamente. Un tremore gli percorse il corpo e altre 10.000 immagini apparvero intorno a lui. Un secondo fiore di loto apparve sotto di lui.


Un passo dopo l’altro, e un altro ancora…


Meng Hao procedette in avanti e con ogni passo che compiva, respirava profondamente. In seguito, numerose piante medicinali apparivano intorno a lui, facendo illuminare l’oscuro mondo da quella che sembrava una processione di lanterne fiammeggianti.


Per di più, dei fiori di loto continuavano ad apparire sotto i suoi piedi.


Dopo aver compiuto 69 passi, 69 fiori di loto erano apparsi, era circondato da milioni di piante medicinali scintillanti.


Per tutti quelli che stavano guardando, Meng Hao sembrava quasi un essere sacro, circondato da piante ondeggianti, e fiori di loto che sbocciavano ad ogni passo che faceva.  


“Fiori di loto ad ogni passo!!” pensò la vecchia donna. I suoi occhi erano spalancati e stava ansimando. Sapeva molto bene quanto fosse difficile questo sesto livello e sapeva anche che l’unico modo per far apparire il fiore di loto era identificare correttamente la fragranza di ogni singola pianta medicinale e imprimerla correttamente.


Quando lei aveva passato il sesto livello, aveva fatto apparire solo tre fiori di loto. Meng Hao invece… sorprendentemente… fece apparire fiori di loto ad ogni passo!


Non era l’unica persona scioccata. Ogni alchimista che era famigliare con il sesto livello era scosso. Guardarono Meng Hao sullo schermo, l’immagine che videro sarebbe rimasta eternamente impressa nelle loro menti. Era una scena che non avrebbero dimenticato per il resto delle loro vite. 
                                


                                



