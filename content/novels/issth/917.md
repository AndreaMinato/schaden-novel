---
weight: 917
title: Capitolo 917 - La Scalata Verso la Cima!
pubDate: 2025-03-17T11:17:35.013Z
tags:
    - issth
---


La manciata di alchimisti di livello 8 nell’area era visibilmente commossa. Guardavano Meng Hao sullo schermo e i loro occhi brillavano di lode e speranza.


La Divisione del Dao dell’Alchimia del Clan Fang non era una setta, bensì, una divisione del clan. Tutti gli alchimisti e alchimisti apprendisti erano membri del clan, il loro senso di orgoglio e onore per il clan era il nodo principale che aveva impedito al clan di cadere in rovina con il passare degli anni.


In verità, i punti merito erano uno dei diversi metodi che impedivano ai membri del clan di estraniarsi dal clan stesso.


 Ovviamente, la Divisione del Dao dell’Alchimia sperava nell’apparizione di un vero coltivatore alchimista Prescelto, in modo da far salire l’interesse generale verso il Dao dell’Alchimia e per portare di nuovo gloria alla Divisione del Dao dell’Alchimia del Clan Fang. Tuttavia, nonostante il passare degli anni, anche se altre Divisioni del clan avevano prodotto dei Prescelti, la Divisione del Dao dell’Alchimia era rimasta un posto silenzioso e desolato. Coltivatori alchimisti Prescelti erano personalità che potevano solo nascere, non si potevano cercare.


C’erano alcuni che avevano il talento richiesto, ma non erano i tipi inclini a dedicarsi allo studio del Dao dell’alchimia; preferivano invece concentrarsi sulla coltivazione. Persone del genere credevano che la strada verso il potere sarebbe solamente stata ostacolata da altre pratiche.


Oggi, però, questi Anziani di livello 8 avevano finalmente un po’ di speranza.


Nel sesto livello del Padiglione della Medicina, Meng Hao stava compiendo il suo settantesimo passo. In quell’istante, inspirò profondamente i densi odori delle piante e vegetazione. Il suo naso e il suo cervello esplosero con rimbombi silenziosi e un tremore percorse il suo corpo. Tutto il sangue nel suo corpo iniziò improvvisamente a scorrere al contrario.


una varietà infinita di immagini di piante medicinali iniziarono a galleggiare nella sua mente. Questo tipo di Divinazione Olfattiva non testava solo l’abilità di qualcuno in piante e vegetazione, testava anche l’istinto!


Essere in grado di capire quanti tipi di piante medicinali c’erano semplicemente inalando, senza pensarci troppo… Questo era una cosa… che poteva essere fatta veramente solo tramite istinto ed avendo un’incredibile conoscenza in piante e vegetazione.


Il livello di abilità più alto in piante e vegetazione era come la Divinazione Istantanea della Formula nel Dao dell’Alchimia. Erano in realtà due rami della stessa capacità dello stesso livello. [1]


Il livello di difficoltà dell’esame del sesto livello era tale che il numero minimo di passi da compiere con successo erano venti. Con ognuno di questi passi, dieci o più errori di valutazione erano tollerati prima che quel passo fosse considerato fallito.


La ragione per cui le regole erano state impostate in tal modo era perché questo livello era semplicemente troppo difficile.


Quindi, era facile immaginare come Meng Hao, che aveva già percorso 70 passi, con dei fiori di loto che sbocciavano a ogni passo, fosse una tale sorpresa per tutti gli altri alchimisti all’esterno che sapevano quanto era difficile il test. Potevano credere con difficoltà a quello che stavano guardando.


71 passi, 72 passi, 73 passi… Meng Hao non si fermò. Continuò a muoversi in avanti, dirigendosi sempre più verso l’interno. L’aroma di piante e vegetazione si fece più intenso, riempiendosi di ancora più variazioni.


Eppure, Meng Hao continuava a produrre… fiori di loto ad ogni passo.


Non fu fino a quando raggiunse l’ottantesimo passo che iniziò a rallentare, anche se agli alchimisti che guardavano all’esterno, sembrava lo stesso veloce.


81, 82, 83… Con ogni passo che faceva, il circostante vuoto oscuro brillava sempre più luminoso. Lanterne botaniche brillavano di luce scintillante, fino a che l’intero sesto livello sembrò completamente illuminato.


Avendo intrapreso il suo novantesimo passo, aveva solo altri 10 passi da compiere. Adesso si muoveva ancora più lentamente, come se questi dieci passi fossero difficili anche per lui da intraprendere. Ogni passo richiese molto più ragionamento, cosa che appariva chiara al pubblico.


I suoi istinti ora sembravano offuscati, adesso aveva bisogno di più tempo per analizzare e dedurre ogni aroma. Fu solo dopo una dolorosa esaminazione che fu finalmente in grado di identificare ogni pianta medicinale.


Il mondo esterno era completamente silenzioso. 300.000 spettatori stavano fissando tutti Meng Hao sullo schermo. Dietro di lui c’era un percorso di fiori di loto ed era circondato da un infinito numero di lanterne botaniche.


In questo momento, Meng Hao era come un Immortale di piante e vegetazione. Era il centro dell’attenzione; anche quella vecchia donna guardava in silenzio.


91, 92, 93… ogni passo richiedeva approssimativamente due ore. Ogni volta, fiori di loto sbocciavano e luminose lanterne scintillavano dovunque.


Il novantacinquesimo passo richiese sei ore; stette li fermo all’interno dello sconfinato aroma prima di imprimere finalmente ogni pianta e vegetazione contenuta all’interno.


Il novantaseiesimo passo richiese venti ore.


Per il novantasettesimo passo impiegò due giorni.


Arrivato al novantottesimo passo, Meng Hao aveva perso da molto ogni cognizione del tempo. Tutti quanti nel mondo esterno stavano guardando con attenzione lo schermo. Cinque giorni dopo, fece un passo avanti e ancora una volta un altro fiore di loto sbocciò.


Il novantanovesimo passo richiese dieci giorni, ma ancora una volta, un fiore di loto sbocciò e le folle andarono in subbuglio.


A questo punto, approssimativamente 400.000 persone si erano raccolte nell’area. Tutte loro stavano respirando pesantemente mentre aspettavano che Meng Hao… compisse l’ultimo passo.


Il centesimo passo!


Lì nel sesto livello, gli occhi di Meng Hao erano chiusi. Non aveva idea di quanti passi avesse compiuto. Senza nemmeno pensarci, fece un altro passo in avanti. Rimbombi riempirono la sua mente e il suo corpo tremò.


Meng Hao stava ansimando. Ogni impronta che faceva lo costrinse a setacciare attraverso una sfocatura di informazioni offuscate, richiedendo perciò un’attenta analisi.


Altro tempo passò. Tutti quanti nel mondo esterno aspettavano. Tre giorni. Sette giorni. Dieci giorni…


Alla fine, passarono venti giorni!!


Il mondo esterno era in fermento; nessuno era stato mai in grado di spendere così tanto tempo nei test dentro il Padiglione della Medicina. Meng Hao aveva già impiegato circa due mesi per passare dal primo fino ad arrivare al sesto livello.


Passarono altri cinque giorni, quando improvvisamente, tutte le innumerevoli lanterne botaniche nel sesto piano esplosero con luce scintillante. Sotto i piedi di Meng Hao apparve il centesimo fiore di loto!


I suoi occhi si aprirono e il suo corpo tremò. Sangue venne spruzzato fuori dalla sua bocca. Questo livello era così difficile che Meng Hao lo riuscì a passare solo versando sangue, sudore e lacrime. L’ultimo passo lo aveva spinto ai limiti delle sue capacità in piante e vegetazione, i quali, alla fine, gli avevano permesso di passare a pieni voti!


Di fronte, le innumerevoli lanterne botaniche si fusero formando una scala di rampicanti, qualcosa che sembrava degno solo di un sovrano di piante e vegetazione.


Il settimo livello era ora aperto!


Allo stesso tempo, dal punto di vista del mondo esterno, il sesto livello iniziò a brillare con una sconfinata luce. Il cielo si offuscò e tutta l’oscurità venne cacciata. La Divisione del Dao dell’Alchimia aveva ora tutti gli occhi puntato addosso.


Il nome di Meng Hao comparve sulla stele di pietra, nella prima posizione della lista di nomi per il sesto livello!


Il pubblico era in visibilio.


“Ha… ha passato il sesto livello! Fiori di loto sbocciano ad ogni passo! Cento passi, cento fiori di loto!”


“Possibile che questo Fang Hao porterà un rinascimento nella Divisione del Dao dell’Alchimia!?”


“Aspetta solo che finisca qui nel Padiglione della Medicina! Andrò sicuramente a seguire le sue lezioni su piante e vegetazione!”


Nel frattempo, un’enorme, antica campana apparve nell’aria sopra il palazzo ancestrale del clan Fang. A prima vista, la campana sembrava aver visto il passare delle ere. Vi erano incisi montagne e fiumi e non appena comparve, risuonò in modo forte e acuto.


Il suono riecheggiò per il Pianeta Vittoria Orientale, nelle orecchie di tutti quelli che avevano sangue Fang che gli scorreva nelle vene. Estranei non potevano sentirla, ma i membri del clan Fang potevano!


Il clan Fang era scosso. Tutte le persone nella Divisione del Dao dell’Alchimia che non erano già al Padiglione della Medicina vennero risvegliati. Percependo la luce che brillava dal Padiglione della Medicina, molti di loro immediatamente volarono in quella direzione.


Tutte le persone nel palazzo ancestrale erano ugualmente scioccate. All’inizio, c’era la luce che si innalzava dalla Divisione del Dao dell’Alchimia e poi venne la campana. Tutti i membri del Clan Fang erano scioccati e molti volarono verso la Divisione del Dao dell’Alchimia per vedere esattamente cosa stesse succedendo.


Il Grande Anziano rimase silenzioso nel tempio principale, la sua espressione era complessa e alquanto confusa.


“Ho… commesso un errore?” mormorò. “No, non l’ho fatto. Tutto è per il clan. Tutto quello che ho fatto è secondo le regole del clan!!” Il Grande Anziano prese un respiro profondo, ma sembrava ancora a corto di parole. Guardò verso la Divisione del Dao dell’Alchimia e una luce feroce poteva essere vista nei suoi occhi.


Meng Hao sedeva a gambe incrociate nel sesto livello del Padiglione della Medicina. Dopo aver meditato per un periodo di tempo, aprì gli occhi, i quali erano ancora leggermente iniettati di sangue.


“Dalla difficoltà del quinto e sesto livello, riesco a vedere la sconfinatezza del Dao del’Alchimia del Clan Fang,” mormorò. “Ho fatto tanti errori al quinto piano e il sesto piano era in verità ancora più difficile. Se non fosse grazie al fatto che ho assorbito il Giglio della Reincarnazione non avrei un istinto del genere quando si parla di piante e vegetazione!”


“Quindi… la mia abilità nella Divinazione Olfattiva può essere considerata in verità un trucco da poco.” 


“Questo settimo livello sarà sicuramente ancora più difficile dei precedenti!” Con questo, si alzò in piedi, i suoi occhi brillavano con un bagliore di ossessione. Quando aveva iniziato nel Padiglione della Medicina, il suo obiettivo era quello di sbalordire il mondo e diventare una celebrità in una nottata. Era stato fatto tutto per i punti merito. Ora, tuttavia, lo stava facendo per migliorare la sua abilità in piante e vegetazione.


Non era solo preoccupato di passare i livelli; voleva passare ogni livello al picco. Quello era l’unico modo per lui di incrementare le sue capacità in piante e vegetazione.


Prese un profondo respiro e iniziò a salire le scale.


Nello stesso momento in cui mise piede nel settimo livello, tutte le centinaia di migliaia di spettatori all’esterno stavano osservando. Paragonato al sesto livello, il settimo livello non sembrava troppo straordinario. Le uniche cose visibili erano due enormi libri.


Uno di essi era, ovviamente, il primo volume del Classico di Piante e Vegetazione, con il suo 1.000.000.000 di piante medicinali.


Il secondo era vuoto. Apparentemente non aveva contenuto.


Mentre Meng Hao posava gli occhi sui libri, la voce arcaica echeggiò nel settimo livello.


“Usando tecniche di innesto e la tua conoscenza dell’aumento e soppressione tra tipi diversi di piante e vegetazione, devi creare… 10.000 piante medicinali uniche. Quella è la soglia per passare questo livello. Se desideri passare il livello con voti perfetti, dovrai crearne 100.000.”


Il cuore di Meng Hao tremò. Prese un profondo respiro, i suoi occhi iniziarono ad illuminarsi di luce brillante.


“Finalmente… un livello del genere!” Sapeva che avendo accumulato così tanta conoscenza riguardo piante e vegetazione, era finalmente giunto il momento di passare ad un altro livello di abilità. Era un livello in cui si usavano i principi del mutuo aumento  e soppressione, insieme alle tecniche di innesto, per creare piante medicinali che appartenevano a lui e a lui soltanto.


Usando piante medicinali del genere per produrre elisir avrebbe reso molto difficile per gli altri identificare la formula dell’elisir. Anche se fossero stati in grado di farlo, era comunque molto difficile creare le piante medicinali richieste. Questo era anche un alto livello di produzione di elisir.


Tempo fa quando Meng Hao era nella Setta del Destino Viola, era venuto in contatto con cose del genere, ma non molto spesso.  Il Dao dell’alchimia dell’antica Setta del Demone Immortale toccava anch’essa tali metodologie, ma non aveva mai avuto la possibilità di studiarle in modo approfondito. 


Ora, stabilizzò il suo qi e calmò la sua mente, poi fece un passo in avanti verso il tomo e chiuse gli occhi per pensare.


Tutte le persone nel mondo esterno che non avevano mai sentito come fosse il settimo livello, ora rimasero a bocca aperta. In verità, secondo i requisiti del Dao dell’Alchimia del Clan Fang, gli alchimisti iniziavano a esplorare le basi delle tecniche di innesto arrivati al livello 5. Per diventare un alchimista di livello 7, era necessario creare 10.000 piante innestate personalmente.


Tra le centinaia di migliaia di spettatori, gli alchimisti di livello 6 e 7 iniziarono tutti a bisbigliare tra di loro.


“Mi chiedo se Meng Hao sia in grado di passare il settimo livello… Quante piante innestate sarà in grado di creare!?”


“Sarà difficile per lui passare. Nessuno lo ha mai fatto al primo tentativo. Nemmeno sua eccellenza Anziano Elisir fu in grado di farlo; gli ci vollero quattro tentativi.”


“Solo con una profonda base di conoscenza e una significativa esperienza nell’innesto di piante e vegetazione, qualcuno può già solo tentare il settimo livello, lasciamo perdere superarlo.”


[su_service title="MadOtter" icon="icon: commenting" icon_color="#000000" size="16"] NOTE:


1: Nota del traduttore inglese. Meng Hao aveva imparato la Divinazione Istantanea della Formula nel capitolo 218, è stata anche menzionata nei capitoli 244, 252, 253 e 254.  


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]
                                


                                



