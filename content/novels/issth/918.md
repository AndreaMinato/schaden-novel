---
weight: 918
title: Capitolo 918 - Sconfinato Dao dell’Alchimia!
pubDate: 2025-03-17T11:17:35.013Z
tags:
    - issth
---


Nel settimo livello del Padiglione della Medicina, Meng Hao rimase fermo di fronte ai tomi, immerso nella riflessione, per il tempo che un bastoncino di incenso impiega a bruciare. Poi, i suoi occhi si aprirono e fece un gesto con la mano, iniziando a sfogliare il Classico di Piante e Vegetazione fino a farlo fermare ad una particolare pagina. Immediatamente, una pianta medicinale apparve e iniziò a fluttuare nell’aria.


Altre pagine si aprirono in una veloce successione, nove per l’esattezza, facendo così apparire altre nove piante medicinali. Meng Hao fece un gesto di raccolta, facendo così apparire tutte e nove le piante nella prima pagina del tomo vuoto.


Poi, le piante seguirono la sua linea di pensiero. Alcune vennero spogliate della loro scorza, ad altre vennero rimossi i fiori. Alla fine, si unirono all’interno del senso divino di Meng Hao, dove lui usò le tecniche di mutuo aumento e soppressione per innestarle insieme. 


La pianta medicinale sulla prima pagina brillò luminosa, mentre il libro sembrava analizzarla e giudicarla. Dopo un battito di ciglia, la pagina venne sfogliata lentamente, indicando che Meng Hao era riuscito a creare con successo la sua prima pianta. 


Ancora una volta scosse la sua mano sinistra sul Classico di Piante e Vegetazione, tirando fuori altre piante medicinali e usando il suo senso divino per trasformarle ed innestarle insieme, continuando a creare diverse piante medicinali seguendo i suoi desideri. 


Il tempo passò. Per i coltivatori che non capivano il Dao dell’Alchimia, questo esame sembrava alquanto noioso. Tuttavia, per i coltivatori della Divisione del Dao dell’Alchimia, era un’opportunità fortuita senza precedenti. 


Persino gli alchimisti di livello 7 guardavano con strane luci che gli illuminavano gli occhi. Mentre Meng Hao creava le sue piante medicinali, loro acquisivano più illuminazione, rimanendo continuamente scioccati. Infatti, la loro abilità in piante e vegetazione stava lentamente salendo. 


“Non posso crederci che si possano creare piante di tipo freddo in quel modo… Dopo aver aggiunto nove elementi caldi, la formula originale diceva di aggiungere un elemento freddo. Ma invece, lui ha aggiunto nove elementi freddi. Secondo la legge del mutuo aumento e soppressione, si potrebbe pensare che il risultato sarebbe neutrale. Eppure, il risultato è una cosa del genere!”


“Quel Fiore dello Spirito Lunare può trasformarsi in una Foglia Splendore Solare attraverso l’innesto! Che modo oltraggioso di pensare, eppure, funziona!” 


Anche la vecchia donna fissava con occhi spalancati. Senza accorgersene, iniziò a imitare Meng Hao e le sue abilità in piante e vegetazione iniziarono ad aumentare. 


Gli alchimisti di livello 5 e 6 erano incredibilmente eccitati. Quando si parlava di innesti di piante e vegetazione, erano solo nelle loro fasi iniziali di apprendimento. Mentre osservavano Meng Hao a lavoro, impressero ogni cosa nella loro memoria. 


Per loro, questa era un’opportunità estremamente rara. 


Per gli alchimisti di basso livello, questo era un reame di abilità molto lontano da loro. Tuttavia, tutti loro sapevano che se volevano viaggiare lontano lungo il percorso del Dao dell’alchimia, allora alla fine avrebbero dovuto imparare come innestare piante e vegetazione. Quindi, anche loro fecero tutto quello che potevano per approfittare di questa situazione. 


Gli alchimisti apprendisti erano ancora meno consci di quello che stava succedendo. Tuttavia, vedendo le espressioni rapite degli alchimisti di livello più alto, capirono anche loro che quello che Meng Hao stava facendo al momento con le tecniche di innesto era sbalorditivo. Quindi, tennero gli occhi incollati su Meng Hao e fecero del loro meglio per ricordare che tipo di tecnica di innesto utilizzava. 


Il mondo all’esterno del Padiglione della Medicina era completamente silenzioso. Anche i due vecchi uomini che facevano la guardia all’esterno avevano aperto gli occhi per guardare lo schermo a mezz’aria. 


Gli alchimisti di livello 8 stavano lìi silenziosi, mentre guardavano Meng Hao e osservavano le sue tecniche di innesto. Tutti loro erano ricolmi di aspettative.


Meng Hao ancora una volta perse la cognizione del tempo mentre si immergeva nell’innesto di piante e vegetazione. La sua mano destra sembrava volare sul primo volume del Classico di Piante e Vegetazione, sembrava voltare pagine senza fermarsi mai. 


Il tempo passò. Meng Hao creò sempre più piante medicinali. 10. 100. 1.000…


Sette giorni dopo, Meng Hao aveva finalmente creato 10.000 piante medicinali. Prese un profondo respiro, ma non aveva finito. Invece, si concentrò internamente per un momento, sperimentando una sensazione, riguardo piante e vegetazione, simile a quella che provava quando praticava la coltivazione. Poteva dire con chiarezza che mentre creava altre piante medicinali, la sua conoscenza di piante e vegetazione diventava più raffinata.


Anche se era passato molto tempo da quando aveva prodotto elisir medicinali, poteva anche percepire che la sua abilità nella produzione di elisir… stava diventando più forte.


“La mia mano è il calderone dell’elisir, mescolerò i Cieli e la Terra insieme nel mio palmo per creare un elisir medicinale onnipotente!” I suoi occhi brillavano con una luce che era originata dal suo Dao, dal suo Dao dell’alchimia. Con questo Dao, poteva corroborare il suo cuore e poi usare quel cuore per creare elisir.


Passarono altri sette giorni. A questo punto, Meng Hao aveva creato più di 15.,000 piante medicinali. Tutti quanti all’esterno erano scossi, la loro ammirazione per Meng Hao aveva raggiunto il picco più alto.


Persino la vecchia donna doveva chiedere a se stessa se la sua capacità in piante e vegetazione  fosse dello stesso livello di quella di Meng Hao. Alla fine, dovette sospirare e ammettere che persone come Meng Hao erano esattamente quello che mancava alla Divisione del Dao dell’Alchimia e dei quali inoltre aveva disperatamente bisogno.


Per quanto riguardava lei… se avesse continuato a seguire i desideri di quelle persone nel clan principale che volevano che lei prendesse di mira Meng Hao, forse sarebbe arrivata ad un punto in cui si sarebbe disarmonizzata dal Dao dell’Alchimia stesso.


“Lasciamo perdere,” pensò, i suoi occhi brillarono di determinazione. “Dopo tutto… Sono un membro della Divisione del Dao dell’Alchimia!” Prese un profondo respiro e abbandonò ogni pensiero di prendere di mira Meng Hao. All’improvviso, si sentì come se un enorme peso le fosse stato rimosso di dosso. Si concentrò sullo schermo e sulla contemplazione di piante e vegetazione.


15.000. 20.000. 30.000…


Passò un mese, durante il quale Meng Hao creò 30,.000 piante medicinali. Altre persone si raccolsero all’esterno. A questo punto, c’erano oltre 500.,000 persone sparse in ogni direzione.


Tutti quanti stavano guardando Meng Hao che creava piante medicinali. Occasionalmente, le persone sembravano impazzire di gioia per quello che stavano guardando, in altre occasioni sembravano confuse. Tuttavia, alla fine, tutti quelli che guardavano furono in grado di apprendere qualcosa.


Sfortunatamente, Meng Hao era completamente preso da quello che stava facendo e non aveva idea quindi di quello che stesse succedendo fuori. Se lo avesse saputo, sarebbe potuto impazzire. Dopotutto, questa era una succosa opportunità…  di addebitare punti merito.


Se a questo punto mettesse piede fuori dal Padiglione della Medicina e iniziasse ad urlare che esigeva un pagamento, virtualmente tutti quanti nel pubblico avrebbero immediatamente pagato quello che chiedeva.


Dal momento in cui era entrato nel primo livello fino ad ora, erano passati quattro mesi interi. Anche se i coltivatori avevano una lunga durata vitale, e spesso una singola sessione di meditazione poteva durare anni, per loro, quattro mesi sarebbero sembrati lo stesso un lungo periodo di tempo se non fossero stati in meditazione.


Nonostante questo, nessuno diventò impaziente. Invece, continuarono ad ottenere vantaggi continuando a guardare.


Meng Hao si immerse nel processo di innesto ed era felice. Non c’era altro posto come il Padiglione della Medicina, con dentro 1.000.000.000 di piante medicinali da cui poteva scegliere.


Anche se erano tutte illusorie, a Meng Hao non interessava troppo. Potevano ugualmente aiutarlo a raggiungere una nuova vetta in piante e vegetazione.


Passò un altro mese gli occhi di Meng Hao erano iniettati di sangue. Adesso aveva creato 50.000 piante medicinali.


All’inizio, era relativamente facile. Tuttavia, più a lungo andava avanti, più difficile diventava. Se avesse voluto fare un lavoro superficiale, questo livello sarebbe stato semplice. Tuttavia, aveva imposto alti requisiti a se stesso. Le piante medicinali che stava creando adesso erano composte tutte da almeno cento altre piante medicinali.


Infatti, le ultime 10.000 che aveva creato erano state innestate da almeno cinquecento altre piante medicinali!


Si iniziò a sentire esausto. Il quinto, sesto e settimo livello avevano richiesto un grande sforzo mentale da parte sua. Infatti, come risultato, aveva accresciuto di molto il suo senso divino senza accorgersene.


Ancora più sorprendente per Meng Hao era che durante gli ultimi mesi, la sua base di coltivazione aveva raggiunto il novanta percento di un vero Immortale.


Quando arrivò il sesto mese, Meng Hao tremò. La sua energia mentale era quasi completamente esaurita e si sentiva la testa come se fosse gonfia. Un dolore perforante a volte gli pugnalava le tempie, anche il suo pensiero era rallentato.


Tuttavia, adesso aveva creato circa 70.000 piante medicinali.


Nemmeno una era una ripetizione e ognuna di esse avrebbe potuto causare un’enorme agitazione se fosse apparsa nel mondo esterno. Questo era specialmente vero per le ultime 5.000 piante… Ognuna di esse conteneva più di mille differenti elementi di innesto.


Piante medicinali del genere potevano essere raffinate in elisir aggiungendo solo qualche altro ingrediente minore.


Gli spettatori all’esterno erano incantati e profondamente commossi dall’abilità di Meng Hao in piante e vegetazione. Un altro mezzo mese passò. Alla fine, l’energia di Meng Hao era finita. La sua faccia era color cenere, sembrava sul punto di collassare. Persino il suo strato Eterno non riusciva a stare alla pari con lo sforzo mentale.


Emise un lungo sospiro e finalmente smise di lavorare.


Aveva creato oltre 75.000 piante.


“La mia mente non è all’altezza del compito,” pensò. “Se continuo così, potrei ferire il mio fondamento. Più importante di tutto… la mia maestria di piante e vegetazione non è abbastanza buona, almeno in termini di innesto.”


“Penso che altre 10.000 siano il mio limite.”


“Per di più, considerando la mia attuale abilità con piante e vegetazione, creare un’onnipotente pianta medicinale composta da 10.000 innesti, sarebbe troppo difficile.” Prese un profondo respiro e lentamente si alzò in piedi, i suoi occhi brillavano con un barlume di ossessione.


“Devo studiare profondamente le metodologie di piante e vegetazione del Clan Fang!” Si voltò e scomparve. Quando riapparve, era all’esterno del Padiglione Medicinale. Quando vide la folla accalcata di 500.000 coltivatori, spalancò la bocca scioccato.


Anche se aveva dato per scontato che alcune persone avrebbero osservato, non avrebbe mai immaginato che si sarebbe presentata una tale folla. Vide anche che erano presenti ogni sorta di alchimista di alto grado, molti di loro non si erano ancora nemmeno ripresi dalla trance di illuminazione in cui erano caduti mentre guardavano Meng Hao.


Era troppo stanco per dire qualcosa. L’unica cosa che voleva era tornare alla sua caverna dell'Immortale e riposare per qualche giorno. Immediatamente volò in aria, trasformandosi in un fascio di luce che si lanciava in lontananza.


Non appena volò in aria, le folle iniziarono a riprendere i sensi. Guardarono Meng Hao mentre si allontanava e poi impazzirono completamente.


“Quello era Fang Hao!!” urlò qualcuno. “È uscito!!” Altre persone iniziarono a riprendersi e quando realizzarono che lo schermo era sparito, capirono che Meng Hao era già uscito dal Padiglione della Medicina.


“75.000 piante medicinali, huh. È un Gran Maestro di piante e vegetazione! Merita appieno di essere chiamato apotecario!”


“Con le capacità del Gran Maestro Fang Hao in piante e vegetazione, se voleva semplicemente passare il Padiglione della Medicina, non oserei dire che potrebbe passare il nono livello, ma l’ottavo livello non sarebbe sicuramente un problema!”


Tutti erano in tumulto mentre guardavano Meng Hao andare via. I loro occhi brillavano di fanatismo e riverenza. Nel mondo della coltivazione, i forti erano rispettati e non era diverso nella Divisione del Dao dell’Alchimia.


“Si è fermato apposta questa volta, ma tra alcuni mesi, continuerà sicuramente!”


Gli alchimisti circostanti guardarono Meng Hao andare via e tutti sospirarono con emozione. Questo era specialmente vero per gli Anziani di livello 8, le cui facce erano piene di speranza ed eccitazione.


Nel profondo delle montagne interne, l’Anziano Elisir Fang Danyun stava guardando Meng Hao dall’inizio. Alla fine sospirò e un sorriso apparve sulla sua faccia. “Finalmente c’è un successore per la Divisione del Dao dell’Alchimia…”


Scosse la sua mano destra, all’interno apparve un vecchio libro, su cui erano scritte le parole “Classico di piante e vegetazione.”


“Dai questo a Fang Hao,” disse leggermente, scuotendo la mano ancora una volta. Apparve una misteriosa luce, che poi coprì il libro e lo portò via.


Meng Hao volò fuori dalla Divisione del Dao dell’Alchimia, non era nemmeno pienamente cosciente di quello che lo circondava. Tuttavia, un momento dopo, si fermò improvvisamente, e i suoi occhi si spalancarono. La sua mente sembrava essere stata appena colpita da un fulmine.


“Dannazione! Come mi sono potuto dimenticare di fargli pagare dei punti merito!? C’erano più di 500.,000 persone lì! Quanti mesi sono stato nel Padiglione della Medicina!? Questo… Questo…”


[su_service title="MadOtter" icon="icon: commenting" icon_color="#000000" size="16"]Ragazzi, BUON ANNO A TUTTI! Vi attendiamo qui, da domani, con un nuovo anno e tanti nuovi emozionanti capitoli. Grazie mille come sempre per tutto il supporto e l'entusiasmo!


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]
                                


                                



