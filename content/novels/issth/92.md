---
weight: 920
title: Capitolo 92 - Sterminare la Stabilità della Consistenza!
pubDate: 2025-03-17T11:17:34.774Z
tags:
    - issth
---


Davanti a Meng Hao c'era l'anziano Coltivatore alla Stabilità della Consistenza della Setta della Sera Eretta. Dietro di lui, il Coltivatore alla Stabilità della Consistenza infuriato della Setta del Vento Gelido. In questo momento, erano comparsi due Coltivatori alla Stabilità della Consistenza provenienti da due delle tre grandi Sette dello Stato di Zhao.


Nel suo cuore, Meng Hao sapeva di trovarsi tra l'incudine e il martello. Scappare sarebbe stato difficile. In teoria, poteva condurli nella zona di meditazione isolata di Patriarca Affidabilità, ma per farlo ci sarebbe voluta la collaborazione dello stesso Patriarca.


Tenendo in considerazione tutto quello che era successo tra loro e considerando anche il temperamento di Patriarca, era improbabile che lo avrebbe aiutato. Inoltre, Meng Hao aveva già utilizzato quello stratagemma una volta. Le possibilità di ingannare altre persone nella stessa maniera non erano molte. In fin dei conti, non aveva altra scelta che provare.


“I Monaci e gli Anziani delle tre grandi Sette non sono morti!” disse all'improvviso, mentre il Coltivatore alla Stabilità della Consistenza si avvicinava con la mano sollevata.


Non appena le parole uscirono dalla sua bocca, gli occhi dell'anziano brillarono. Allo stesso modo, il volto dell'uomo della Setta del Vento Gelido vacillò.


“Sono intrappolati nella Grotta dell'Immortale di Patriarca Affidabilità. É proprio lì”. Sollevò la sua mano per indicare la Montagna Est.


Gli occhi del Coltivatore alla Stabilità della Consistenza della Setta del Vento Gelido s'illuminarono come lampi quando volse lo sguardo verso la cima. Anche il gruppo di Coltivatori alla Condensazione del Qi della Setta della Sera Eretta guardarono in direzione della Montagna Est.


Nonostante ciò, il Coltivatore alla Stabilità della Consistenza della Setta della Sera Eretta sorrise. Era un sorriso macabro colmo di disprezzo.


“Sarei interessato a capire come tu sia al corrente delle morti dei Monaci e degli Anziani delle tre grandi Sette!”. Sentendo queste parole, il battito del cuore di Meng Hao si fece irregolare, sebbene la sua espressione rimase invariata.


“In realtà non importa che cosa dici. Una volta che avrò messo le mani su di te, risponderai a tutte le mie domande”. Alzò la sua mano destra e la allungò verso Meng Hao. Nel farlo, il potere della sua base di Coltivazione alla Stabilità della Consistenza esplose e davanti a lui apparve una mano enorme. Rombò nell'aria, andando dritta verso Meng Hao.


Meng Hao si scansò subito, ma proprio quando lo fece, il Coltivatore alla Stabilità della Consistenza della Setta del Vento Gelido scosse la sua manica e emise una fredda risata. Un vento impetuoso partì verso Meng Hao.


I due Coltivatori alla Stabilità della Consistenza attaccarono contemporaneamente. Digrignando i denti, Meng Hao colpì con forza la sua borsa da trasporto. Comparve una distesa di fulmini che si fuse per formare uno Stendardo del Fulmine.


Questo stendardo era uno degli oggetti che aveva preso a Patriarca Affidabilità e aveva il potere di difendere contro gli attacchi dei Coltivatori alla Stabilità della Consistenza. Non appena comparve, si allargò, trasformandosi in una coltre di nebbia al cui interno vorticavano fulmini. La nebbia si espanse fino a coprire Meng Hao.


Rimbombò un'esplosione. All'interno della coltre, Meng Hao sputò un grumo di sangue e il suo corpo fu spinto all'indietro. Gli occhi dell'anziano coltivatore alla Stabilità della Consistenza si spalancarono e rimase a fissare la nebbia scioccato.


L'uomo della Setta del Vento gelido gemette sonoramente.


La nebbia che circondava Meng Hao aveva un diametro di quindici o venti metri circa. Il volto di Meng Hao era pallido, la sua bocca sporca di sangue. Gli organi interni sanguinavano e gli dolevano, solo estorcendo da sé stesso uno sforzo enorme fu in grado di mantenerli sotto controllo. L'impiego del potere totale dello stendardo avrebbe richiesto un miglioramento notevole, ma Meng Hao non aveva avuto molto tempo per esercitarcisi. Di conseguenza, poteva usare solo la metà del suo potere. Questo ruotò attorno a lui in maniera incerta.


“Questo è un tesoro eccezionale,” disse l'anziano della Setta della Sera Eretta. “Peccato che tu non possa usarlo in modo appropriato. Vediamo a quanta della mia magia riesci a resistere!”. Avanzò, sollevando ancora la mano. Uno strato di polvere nera si estese davanti a lui. Questo scintillò quando si tramutò in una moltitudine di fili neri, che in seguito volarono contro la nebbia.


Risuonò un'esplosione, poi lo stesso anziano si avvicinò alla nebbia. Ogni volta che la sua mano oscillava avanti e indietro, i fili neri si schiantavano sulla nebbia facendo risuonare dei boati.


Con un sorriso freddo, il Coltivatore della Setta del Vento Gelido fece un veloce segno di incantesimo. La sua mano mutò in ghiaccio all'istante, il quale si frantumò e si ricompose davanti a lui sotto forma di una mano ancora più grande. La mano di ghiaccio quindi sfrecciò verso Meng Hao.


In un batter d'occhio lo raggiunse. Un boato fragoroso pervase l'aria quando i fili neri e la mano di ghiaccio portarono la nebbia che circondava Meng Hao a contrarsi lentamente. Al suo interno, Meng Hao spruzzò sangue dalla bocca, e il uso corpo ebbe l'impressione di essere sul punto di ridursi a brandelli. La sua mente era confusa, e il suo volto pallido come la morte. Fu avvolto da una sensazione di pericolo oscillante tra la vita e la morte; il filo che lo collegava allo Stendardo del Fulmine poteva essere spezzato in qualsiasi momento.


Quando sarebbe avvenuto, non avrebbe avuto importanza che la base di Coltivazione di Meng Hao avesse completato il grande cerchio di Condensazione del Qi. Era ancora allo stadio della Condensazione del Qi e stava affrontando lo stadio della Stabilità della Consistenza. Il divario tra i due era troppo ampio.


In questo momento critico Meng Hao, con gli occhi iniettati di sangue, colpì d'un tratto la sua borsa da trasporto. Tra le sue mani comparve una lampada ad olio, dal cui interno si diffondeva un antico Qi.


Il lucignolo di questa lampada era un'Anima Nascente, seduta in meditazione a gambe incrociate. Non era altri che... Lord Rivelazione!


L'Anima Nascente era il combustibile, e la forza vitale il fuoco. La fiamma viva proiettò la luce sul volto di Meng Hao. Sul suo viso si fece largo un'espressione feroce, e i suoi occhi risplendettero di un istinto omicida. Aveva pensato all'unica maniera possibile per sfuggire a questa situazione.


Fece un respiro profondo, e all'improvviso dal suo corpo risuonarono dei crepitii. La sua base di Coltivazione iniziò a roteare con il potere del grande cerchio di Condensazione del Qi. Il suo mare dell'Essenza turbinò e si agitò, e il potere spirituale scorse velocemente nei passaggi del suo Qi. Riversò il pieno potere della sua base di Coltivazione in un unico respiro di Qi.


Guardò all'esterno attraverso la nebbia.


Poiché la nebbia lo ricopriva, nessuno riuscì a vedere la lampada ad olio tra le sue mani. Inoltre, nemmeno un po' di Qi delle lampade veniva diffuso all'esterno.


Risuonarono dei colpi quando la nebbia continuò a contrarsi. Adesso, si distese per soli tre metri circa. Tra le mani dell'anziano Coltivatore alla Stabilità della Consistenza apparve più polvere nera.


“Apriti!” ruggì, agitando le mani in direzione della nebbia. Subito, si poté udire un'esplosione nel momento in cui la nebbia si disintegrò e si dissolse, ricomponendosi sotto forma dello Stendardo del Fulmine, che tornò volando verso Meng Hao.


“Se dico che oggi è il giorno in cui tu morirai, allora tu morirai!”. L'anziano agitò ancora la mano, e la polvere nera scese in direzione di Meng Hao.


Fu allora che l'uomo notò la lampada ad olio tra le mani del pallido Meng Hao. La sua espressione improvvisamente cambiò.


“Quella è...?”


L'istinto omicida di Meng Hao crebbe. Senza nemmeno dare al suo avversario il tempo di pensare, aprì la bocca e sputò fuori il respiro trattenuto di Qi.


Il Qi attraversò la fiamma della lampada ad olio. Nel farlo, si espanse fino a tramutarsi in un'enorme deflagrazione. L'anziano Coltivatore alla Stabilità della Consistenza arretrò, scioccato. Ma le fiamme in espansione erano troppo veloci e lo raggiunsero in un istante.


Delle terribili urla pervasero l'aria quando il fuoco lo consumò. La polvere nera nelle sue mani era già stata vaporizzata. In pochi secondi, i suoi abiti e la sua carne furono ridotti in cenere.


Tutto accadde troppo velocemente. I Coltivatori lì intorno non ebbero neanche il tempo di reagire. Quando le urla raccapriccianti iniziarono a riecheggiare, dell'anziano Coltivatore non era rimasto più nulla. Nemmeno la sua borsa da trasporto.


Il volto di Meng Hao era pallido e le sue mani tremavano. Il Qi che aveva appena cacciato fuori conteneva il potere della sua base di Coltivazione, così come il potere spaventoso della fiamma della lampada ad olio.


C'era un silenzio tombale... Attorno al punto in cui il Coltivatore alla Stabilità della Consistenza era stato ridotto in cenere fluttuavano ancora dei frammenti di fiamma demoniaca.


Il suono delle sue urla riecheggiava ancora nell'aria. I nove o poco più Coltivatori della Setta sella Sera Eretta rimasti continuarono a guardare increduli.


“Anziano Zhang è stato...”


“Cosa... Che cos'era quel fuoco?”


“È impossibile... Zhang è un Coltivatore alla Stabilità della Consistenza. Come può morire per mano di Meng Hao...”


Non avevano il coraggio di crederci. Un potente esperto alla Stabilità della Consistenza, inaspettatamente... carbonizzato da una fiamma esalata da un Coltivatore alla Condensazione del Qi. Nella loro testa, non era possibile. I coltivatori alla Stabilità della Consistenza non potevano assolutamente essere uccisi da i Coltivatori alla Condensazione del Qi.


Nemmeno un Coltivatore alla Stabilità della Consistenza debole poteva morire per mano di un Coltivatore alla Condensazione del Qi.


Quello a cui avevano appena assistito gettò le loro menti nel caos. Fissarono Meng Hao sconvolti.


Quello che però non sapevano era che il Coltivatore alla Stabilità della Consistenza della Setta del Vento Gelido era ancor più esterrefatto di loro. Fissò il luogo in cui l'anziano Coltivatore alla Stabilità della Consistenza si era appena trovato, con gli occhi strabuzzati, il viso pallido e il cuore tremante. Una paura indescrivibile gli strinse il cuore.


Essendo un Coltivatore alla Stabilità della Consistenza, ricopriva una posizione elitaria nello Stato di Zhao e raramente aveva qualcosa da temere. Eppure adesso, era spaventato. In effetti, “spaventato” forse non è il termine più appropriato. Era pietrificato.


Guardò la lampada ad olio nelle mani di Meng Hao e la sua mente vacillò. Il terrore nel suo cuore divenne più forte. Non sapeva quale fuoco avesse brandito questo discepolo alla Condensazione del Qi, ma aveva un sospetto.


“Quello deve essere stato un fuoco di Anima Nascente. Quella è un'Anima Nascente. Quel fuoco è stato attizzato con della forza vitale per creare un fuoco di Anima Nascente! Può carbonizzare non solo i Coltivatori alla Stabilità della Consistenza, ma anche quelli allo stadio della Formazione del Nucleo!”. Con il respiro affannoso, fissò Meng Hao. La sua mente si fece più confusa e inconsciamente arretrò di alcuni passi. Non osò avvicinarsi ulteriormente. Al momento, si era completamente dimenticato del suo prestigioso status di Stabilità della Consistenza.


Meng Hao rimase lì in piedi sulla sua spada volante, con la lampada in mano. Fece un movimento con la mano sinistra per richiamare lo Stendardo del Fulmine, che volò dentro la sua borsa da trasporto. Ruotò la sua base di Coltivazione, fissando con freddezza il Coltivatore della Setta del Vento Gelido.


Tuttavia, fu proprio in questo momento che tre raggi di luce indistinti apparvero nel cielo sopra la Setta dell'Affidabilità, ognuno largo più di trenta metri. Dai loro corpi si diffusero delle onde quando sfrecciarono energicamente verso Meng Hao e gli altri.


All'interno dei tre raggi c'erano tre anziani, i quali sembravano essere appena usciti dalla tomba. I volti erano ricoperti di rughe e i loro corpi emanavano un forte Qi di Morte. Eppure, insieme al Qi di Morte che girava attorno a loro c'era il Qi delle loro basi di Coltivazione. Questo Qi era decisamente potente. Non era proprio allo stadio dell'Anima Nascente, ma di sicuro avevano completato il grande cerchio della Formazione del Nucleo.


&nbsp;


Il cuore di Meng Hao quasi cedette; strinse forte la sua lampada ad olio. Aveva appena consumato grossomodo tra l'ottanta e il novanta percento della sua base di Coltivazione. Gliene era servita così tanta per formare lo spaventoso fuoco che aveva appena usato.


&nbsp;


Nell'avvicinarsi la loro velocità era incredibile. Un'espressione di sollievo comparve negli occhi del Coltivatore alla Stabilità della Consistenza della Setta del Vento Gelido. Eppure, in quel preciso istante, comparve un Qi che superava quello dei Patriarchi allo stadio della Pseudo Anima Nascente. In un attimo, il Qi avvolse tutto lo Stato di Zhao.


Un'enorme campana apparve sulla Setta dell'Affidabilità e una voce sinistra riempì l'aria.


“Patriarca Affidabilità, esci subito e affrontami!”


La voce era stridula come un fulmine, la sua potenza aveva pervaso il cielo. Il suo potere si rigonfiò, frantumando lo scudo di neve volante. Riguardo ai più o meno nove discepoli alla Condensazione del Qi della Setta della Sera Eretta, dalle loro bocche zampillò del sangue e poi, uno dopo l'altro, esplosero, incapaci di resistere a quel potere.


Il corpo di Meng Hao tremò e lui sputò sangue. Alzò lo sguardo al cielo, con gli occhi socchiusi.


Il volto del Coltivatore alla Stabilità della Consistenza della Setta del Vento Gelido si stravolse, e i Patriarchi dalle tre grandi Sette che si stavano avvicinando sembrarono stupefatti. Smisero di volare e all'istante strinsero le mani e si inchinarono verso un anziano vestito di nero che si trovava di fianco alla campana nel cielo.


I suoi abiti si agitarono al vento. Dietro di lui, le nuvole vorticarono con violenza. La pupilla del suo occhio sinistro ricordava il sole e brillava di una luce splendente. L'occhio destro era scuro e la sua pupilla sembrava una luna crescente. Sulla fronte c'era un taglio dall'aspetto strano, all'interno del quale sembrava esserci un altro occhio. Di per sé l'occhio era invisibile, ma emanava un bagliore cruento.


Era Lord Rivelazione!
                                


                                



