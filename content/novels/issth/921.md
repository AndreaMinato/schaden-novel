---
weight: 921
title: Capitolo 921 – Obbiettivi
pubDate: 2025-03-17T11:17:35.013Z
tags:
    - issth
---


Meng Hao prese un profondo respiro mentre si sedeva a gambe incrociate nella sua residenza. Sebbene ora si trovasse fisicamente nel Clan Fang, non aveva un gran senso di appartenenza.


“Questa non è la mia casa” mormorò piano. “Mio papà e mia mamma non sono qui. Dato che si trovano sul Pianeta Paradiso Meridionale, quella è la mia casa.”


Al momento era completamente esausto. Dopo aver speso la metà di un anno del Padiglione della Medicina e poi aver sperimentato l'incontro di poco prima, era logorato mentalmente e fisicamente dolorante.


Poi pensò di nuovo a tutti i punti merito che aveva sostanzialmente perso mentre si trovava nel padiglione. Era come un coltello piantato nel cuore.


“Oh, il dolore...” pensò, serrando la mascella. “Fortunatamente non sono andato fino in fondo. La prossima volta mi organizzerò sicuramente in anticipo. Nessun punto merito, nessuno a guardarmi!” Avendo preso la sua decisione, si lasciò scappare un lungo sospiro, chiuse gli occhi e ruotò la sua base di Coltivazione per iniziare il suo recupero.


Dieci giorni più tardi, aprì gli occhi, i quali splendevano di una luce energetica e prese un profondo respiro. Durante i sei mesi trascorsi aveva speso un sacco di energie mentali; ora che aveva pienamente recuperato, i suoi occhi luccicavano. Estrasse dalla sua borsa da trasporto il tome che gli era stato dato.


“E così, l'Anziano degli Elisir mi ha dato questo...” Dopo un attimo a pensare, iniziò a svogliare le pagine. Più vedeva, più i suoi occhi brillavano luminosi. Questo era il vero Classico delle Piante e della Vegetazione ed era incredibilmente dettagliato. Al suo interno c'erano persino riportate delle piante medicinali che non aveva visto nel Padiglione della Medicina.


Mentre scorreva i contenuti, realizzò all'improvviso che il suo senso divino aveva subito una crescita dopo la sua esperienza nel padiglione. Lo inviò nel cortile, dove vide Fang Xi che sedeva lì miserevolmente. Il pappagallo e la gelatina non erano seduti sulla sua spalla come al solito; non li si vedeva da nessuna parte.


Meng Hao sussultò per un attimo. Ricordava di aver visto Fang Xi nel gruppo di 500.000 spettatori all'esterno del Padiglione della Medicina, ma non riusciva a ricordare se il pappagallo e la gelatina fossero stati lì. Aprì la porta della sua residenza e il suono fece alzare lo sguardo a Fang Xi. I suoi occhi erano un po' vuoti e quando lo vide, sospirò e si alzò in piedi.


Con la testa abbassata, disse amaramente: “Cugi, devi punirmi. È stata tutta colpa mia. Il Quinto Signore e il Terzo Signore, loro... io... io...”


Apparentemente non riusciva a finire il suo pensiero.


“Cos'è successo?” chiese Meng Hao con meraviglia.


“Non so cosa sia preso al Quinto Signore. Dopo che sei uscito dal Padiglione della Medicina, stavo per riportare qui lui e il Terzo Signore. Tuttavia, è successo qualcosa al Quinto Signore. Tutto a un tratto... si è diretto verso l'alchimista di livello 7 Fang Shuiyan, quella vecchia donna. Il Quinto Signore e il suo pavone hanno cominciato a lottare...”


“Non c'era niente che potessi fare per fermarli. Il Quinto Signore è impazzito... e neppure Terzo è riuscito a dire qualcosa per fermare quello che stava accadendo, così alla fine si è unito a Quinto.” Fang Xi sembrava essere completamente abbattuto e non stava parlando coerentemente.


Non appena Meng Hao sentì la storia di Fang Xi, capì esattamente cosa fosse successo. Si ricordava quel pavone e il suo lussureggiante manto di piume...


“Non ti preoccupare, il pappagallo si stava solo divertendo un po' con il pavone” disse in modo eufemisticamente.


“Si stava divertendo? Cugi!” esclamò Fan Xi in agitazione. Appariva turbato. “Non c'era proprio niente di divertente!”


“Non hai visto cosa è successo. È stato... è stato terrificante. Il fondo schiena del pavone è praticamente esploso! È stato orribile!!” Fang Xi rabbrividì. Quando pensava a cosa aveva visto, percepiva una sensazione di terrore. Poi pensò a quanto tempo avesse passato insieme al Quinto Signore e a come il pappagallo avesse costantemente sbirciato alle sue spalle, tutti i peli sul suo corpo si rizzarono.


“Cugi, quell'uccello... devi trovare un posto dove liberarlo. È semplicemente spaventoso!” Il respiro di Fang Xi era rotto dagli ansimi.


“Tu sei ancora giovane perciò non capisci” disse Meng Hao, suonando davvero sicuro di sé stesso. “Per quanto concerne gli uccelli, era solo divertirsi.”


“Cugi, c'è un'altra cosa che non ho detto” continuò Fang Xi, incapace di trattenersi. “Una volta quando era fuori con il Quinto e Terzo Signore, abbiamo incontrato un orso feroce e Quinto... il Quinto Signore... si è divertito.”


Meng Hao dette una pacca sulla spalla di Fang Xi e spiegò ancora una volta che era tutto con buone intenzioni.


“Alla fine” aggiunse Fang Xi, “Quinto e Terzo sono stati portati via dall'Alchimista Fang Shuiyan...”


“Non ti preoccupare” disse Meng Hao, muovendo la mano con nonchalance. “Quella gelatina non può essere uccisa, e se il pappagallo morisse, allora il mondo avrebbe semplicemente una piaga in meno di cui preoccuparsi. Non badare a loro.” Era ben conscio che i due idioti era incredibilmente tenaci e che non potevano essere danneggiati facilmente. Era virtualmente indistruttibili.


“Ma-“


“Davvero, non dire altro. Vieni. Dirigiamoci verso la Divisione del Dao dell'Alchimia. Ho sprecato sei mesi nel Padiglione della Medicina. È tempo di far su qualche punto merito!” Meng Hao sfrecciò fuori dalla Grotta dell'Immortale e Fang Xi lo seguì con riluttanza. I due accelerarono verso la Divisione il più in fretta possibile.


Lungo la strada, il cuore di Meng Hao iniziò a montare per l'eccitazione. Voleva davvero scoprire se la sua tattica di andare al Padiglione della Medicina avrebbe risolto il suo problema con i punti merito.


“Le difficoltà spingono i cambiamenti, i cambiamenti portano a alle soluzioni, le soluzioni risolvono le difficoltà!” In breve tempo, i due raggiunsero la Divisione del Dao dell'Alchimia ed entrarono nelle montagne esterne. Meng Hao venne riconosciuto all'istante.


“È Fang Hao! È qui!!”


“Possibile che vada di nuovo al Padiglione della Medicina!? È troppo presto, non è vero? Aspetta, non ditemi... che sta per fare lezione sulle piante e sull'alchimia!?” Non appena gli apprendisti vicini lo videro, divennero molto eccitati e iniziarono a spargere la voce ai loro amici nel clan.


Per quando Meng Hao arrivò al Picco #7191, era seguito da decine di migliaia di persone. Mise piede sulla piattaforma, si schiarì la gola e stava per cominciare a parlare quando all'improvviso, numerosi raggi di luce sfrecciarono verso l'area. In un battito di ciglia, la folla superava le 100.000 persone.


C'erano persino alchimisti che emersero dalle montagne interne per venire a sentire Meng Hao fare lezione su piante e vegetazione.


Meng Hao aveva dimostrato a tutti quanto terrificante fosse la sua abilità con le piante. Ormai, in molti erano convinti che le sue capacità fossero almeno al livello 8!!


Nell'intera Divisione del Dao dell'Alchimia, senza contare lui, c'erano solo diciannove persone che erano attualmente al livello 8 se si parlava di vegetali. Questi erano gli alchimisti di livello 8, a cui ci si riferiva anche come gli Anziani del Padiglione del Padiglione degli Elisir.


Persone del genere non uscivano mai a fare lezione. Da questo si poteva immaginare quanto fosse entusiasta il pubblico. In breve tempo, il numero aumentò fino a 200.000.


Meng Hao non aveva bisogno di dire nulla sui punti merito. Tutti conoscevano le regola e pagarono immediatamente il dovuto.


Meng Hao era anche eccitato di notare che l'anziana Fang Shuiyan non era più presente sull'opposto picco di montagna. Senza nessuna competizione di cui preoccuparsi, accantonò la sua idea di aumentare il prezzo e proseguì a fare lezione.


Sei ore dopo, avendo raccolto centinaia di migliaia di punti merito, Meng Hao strinse i denti e decise di parlare per altre quattro ore. Questo spinse il suo profitto intorno al 1.000.000 e Meng Hao impazzì per la gioia.


Con così tanti punti, si sentiva molto più a suo agio. Tutto quello che doveva fare era fare lezione per alcune ore al giorno e una vasta quantità di punti merito si sarebbe riversata nelle sue tasche. Tutto a un tratto, provò la sensazione che la Divisione del Dao dell'Alchimia del Clan Fang gli stava mostrando una discreta ospitalità.


Meng Hao ora viveva una vita di lusso. Comprò grandi quantità di elisir e piante medicinali; si procurò pure un'abbondanza di giade Immortali, che, dopo averne assorbito l'energia spirituale, resero ancora più solido il suo meridiano Immortale. In una occasione, dopo aver acquisito ciò che essenzialmente era l'intera scorta annuale di giade Immortali del clan, fu in grado di solidificare il suo meridiano Immortale fino al novanta percento!


La sua base di Coltivazione subì una rapida crescita. Non più possedeva l'ottanta percento del potere di un vero Immortale, ma il novanta. La sua prodezza in battaglia superò persino quella di un Immortale di stadio 4. ritornato alla sua Grotta dell'Immortale, estrasse il coccodrillo e dopo un po' di allenamento, determinò che ora era paragonabile a uno stadio 5!


Era anche appena in grado di rilevare il formarsi del potere della Tribolazione. Sapeva che una volta che fosse diventato al cento percento un vero Immortale, la Porta dell'Immortalità sarebbe discesa.


“Sto aspettando da così tanto tempo l'arrivo di questo giorno” pensò, con gli occhi che luccicavano per l'eccitazione. “Mi sono preparato bene, perciò una volta che avrò messo piede nella vera Immortalità, assorbirò un'enorme quantità di Qi Immortale dalla Porta dell'Immortalità. Aprirò dozzine di meridiani Immortali in un colpo solo!”


Questa era la stessa ragione per cui i Prescelti di così tante sette consolidavano il proprio potere e aspettavano il vero destino Immortale prima di fare un passo avanti. Volevano entrare di forza nella vera Immortalità aprendo multipli meridiani; c'erano persino alcuni Prescelti che aprivano sessanta o settanta meridiani Immortali in un colpo.


Un'opportunità del genere era disponibile solo quando appariva la Porta dell'Immortalità. In altri momenti era impossibile sperimentare un tale balzo nella propria base di Coltivazione.


Allo stesso tempo, Meng Hao continuava preparare l'Elisir dello Spirito con piante sempre più rare. La qualità dell'elisir che stava producendo aveva raggiunto un livello terrificante.


La forza vitale dei Frutti del Nirvana stava diventando più forte. Ovviamente, le sue Pietre dello Spirito si stavano rapidamente esaurendo e quando infine raggiunse la fine della sua scorta, iniziò a scambiare punti merito per ottenerne delle altre .


Sfortunatamente, dopo aver fatto qualche scambio non fu più in grado di acquisire altre Pietre dello Spirito; il numero di pietre distribuite a ogni persona era limitata.


In realtà, in pochi sapevano che esisteva una regola simile. Dopotutto, non molte persone avrebbero mai speso tanti punti merito in Pietre dello Spirito quanto Meng Hao. Il quale era scioccato da questo sviluppo, ed era quasi impazzito.


Ora non gli mancavano i punti merito, gli mancavano le Pietre dello Spirito. Aveva persino pensato di vendere i suoi punti per delle pietre, ma questo era una violazione delle regole del clan. Ovviamente, violare le regole non lo preoccupava, visto che, tanto per cominciare, non se ne curava.


Tuttavia, il Clan Fang era al momento in un delicato stato e Meng Hao sapeva che c'erano un certo numero di persone che lo tenevano d'occhio in segreto e persino il più piccolo sbaglio poteva trasformarsi in un grosso problema.


C'erano alcune aree del palazzo ancestrale che non aveva mai visitato; lui era rimasto vicino ed era salito alla ribalta nella Divisione del Dao dell'Alchimia e grazie alla sua fama e alla sua posizione qui, le persone che lo ritenevano un problema non potevano muoversi facilmente contro di lui.


Per la maggior parte non era molto familiare con il Clan Fang. Non conosceva bene i vari parenti degli altri rami e non sapeva neppure quante persone ci fossero nella linea di sangue principale.


Le persone con cui aveva a che fare di più erano Fang Xi e il 19esimo Zio e non sentiva davvero il desiderio di avvicinarsi a chiunque altro.


Un po' di volte scorse Fang Donghan, che sembrava cercare sempre di evitarlo. Meng Hao sapeva bene che era un Prescelto, proprio come Fang Wei. Tuttavia, era stato soppresso da quest'ultimo e anticipava il momento in cui Meng Hao e Fang Wei si sarebbe finalmente fronteggiati. Meng Hao capiva come si sentiva.


Per quanto riguardava Fang Xiangshan, anche lei lo evitava. Nelle poche occasioni in cui incappavano l'uno con l'altra, Meng Hao riusciva a vedere la paura nei suoi occhi.


Non poteva fare a meno di sospirare. Era davvero così spaventoso?


Riguardo gli altri Prescelti, lui non li conosceva, né aveva alcun desiderio di conoscerli.


Non aveva nessun piano di rimanere a lungo nel Clan Fang. Dopotutto, aveva solo tre obbiettivi nel venire qui.


Il primo era di prendere i Frutti del Nirvana. Il secondo era di eccellere per amore di suo papà e sua mamma e far si che tutti i Prescelti del Clan Fang lo guardassero con rispetto.


Il terzo era di raggiungere la vera Ascensione Immortale!


Una volta raggiunti questi obbiettivi, Meng Hao avrebbe lasciato il Clan Fang. Poi avrebbe usato il suo Medaglione dell'Antico Dao Immortale per unirsi all'Antico Rito Daoista Immortale. Lì... era dove avrebbe continuato a praticare la Coltivazione e salito veramente alla ribalta.


“È importante avere qualcuno su cui fare affidamento. Questo l'ho imparato quando era nella Setta dell'Affidabilità. Qui nel Clan Fang del pianeta Vittoria Orientale, è sulla Divisione del Dao dell'Alchimia che devo fare affidamento.” Meng Hao prese un respiro profondo e i suoi occhi luccicarono. Un momento più tardi, però, storse il naso.


“Tuttavia, sono a secco di Pietre dello Spirito. Cosa posso fare al riguardo...?”


                                



