---
weight: 922
title: Capitolo 922 – Il Suono di un Tamburo nel Padiglione degli Elisir!
pubDate: 2025-03-17T11:17:35.013Z
tags:
    - issth
---


“Pietre dello Spirito... Pietre dello Spirito!” Il volto di Meng Hao si illuminò e lui prese un respiro profondo.


“Fang Qun mi ha raccontato che la Divisione del Dao dell'Alchimia possiede tre tipi di elisir medicinali che nessuno è mai stato in grado di preparare. Il clan darà una grossa ricompensa a chiunque ci riesca. Dato che non ho nessuna Pietra dello Spirito, potrei anche andare a vedere se riesco a prepararne una e prendere la ricompensa!” Questo era il metodo più semplice a cui riusciva a pensare, ed era sul punto di andare a provare quando si sentì la voce eccitata di Fang Xi all'esterno della residenza.


“Cugi, sei lì?!”


Prima che Meng Hao potesse rispondere, Fang Xi aprì con una spinta la porta e si precipitò dentro, apparendo molto eccitato, persino estasiato. Mentre lui correva, Meng Hao notò che il cielo all'esterno appariva alquanto diverso dal solito.


Meng Hao socchiuse gli occhi per la concentrazione.


Al momento era mezzogiorno, ma il cielo all'esterno sembrava quasi essere in fiamme. Tutto il cielo era cremisi, eppure non era visibile nessun sole.


Era a malapena possibile vedere che la legge naturale di un grande Dao era appesa nel cielo.


“Cugi, ho appena visto la Dea Fan Dong'er del Mondo del Dio dei Nove Mari!!”


“E Li Ling'er del Clan Li! E anche un qualche nuovo discepolo della Chiesa dell'Orchidea di Sangue!” Fang XI sembrava davvero eccitato. Quando menzionò il nome di Fan Dong'er, i suoi occhi luccicarono per l'adorazione e sembrava particolarmente entusiasta quando parlava di Li Ling'er.”


“Sono arrivati un sacco di Prescelti. Taiyang Zi, Sun Hai della Chiesa dell'Immortale Imperatore, Wang Mu del Clan Wang e Song Luodan del Clan Song. C'è persino un tizio della Grotta della Spada del Flusso Sublime, qualcuno di nome Zhou Xin!” Mentre Fang Xi parlava, Meng Hao si alzò in piedi. Con gli occhi luccicanti, si allungò e afferrò le spalle di Fang Xi.


“Taiyang Zi è qui? E Song Luodan? Li Ling'er? E Sun Hai...?” Meng Hao iniziò a ridere sonoramente. Proprio quando cominciava a preoccuparsi per la sua scarsità di Pietre dello Spirito, si mostrava un'intera folla di gente che gli doveva dei soldi.


“Nel corso dei prossimi giorni, arriveranno ancora altri Prescelti della varie sette e clan. Sono qui per guardare il Sole dell'Ascensione Orientale dal Padiglione dell'Ascensione Orientale” esclamò Fang Xi eccitato. Sebbene sentisse che Meng Hao reagiva in modo un po' strano, non ci pensò troppo.


“Sole dell'Ascensione Orientale?” Questa era la seconda volta che Meng Hao udiva qualcuno far menzione dell'Ascensione Orientale. La prima volta era stata quando il gruppo di Fang Hong l'aveva nominata.


“Ogni cento anni, il sole all'esterno delle Nove Montagne e Nove Mari raggiunge il punto della sua orbita più vicino al Pianeta Vittoria Orientale. In quel momento, il pianeta sperimenta un nuovo sorgere del sole!”


“Magie Daoiste e leggi naturali del Cielo e della Terra appariranno. Dato che il sole è così vicino, se possiedi l'intuizione e la comprensione, nel momento in cui sorge il Sole dell'Ascensione Orientale ti puoi immergere nella sconfinata luce solare che ne risulta. Questa luce contiene un grande Dao che può fortificare il corpo fisico!”


“Cugi, devi assolutamente guardare. Quando appare il Sole dell'Ascensione Orientale, tutti i membri del clan sotto l'età di 1.000 si alzeranno in volo per bagnarsi nella luce. Più in alto volerai e più vicino arriverai al sole, più ne beneficerai!”


“Cento anni fa” continuò eccitato, “Wu Daozi dell'Antico Rito Daoista Immortale ha fatto dei passi da gigante e il suo corpo fisico a raggiunto un livello quasi paragonabile alla vera Immortalità!”


Gli occhi di Meng Hao luccicarono. Il suo corpo fisico era già incredibilmente forte, ma ora che era apparso il suo meridiano Immortale, il suo corpo fisico era un pochino più debole della sua base di Coltivazione. Per di più, non conosceva nessun modo per migliorarlo. Se fosse riuscito ad usare questa opportunità per farlo, sarebbe stata una fortuna.


“Quando inizia?” chiese Meng Hao.


“In sette giorni” replicò Fang Xi.


Meng Hao sfregò la sua borsa da trasporto e poi si leccò le labbra. “Dove sono Taiyang Zi e tutti gli altri?” chiese. “Portami da loro.”


“Huh?” Fang Xi esitò per un momento. Proprio ora aveva visto il suddetto gruppo al cancello principale del palazzo ancestrale. “Oh, Fang Wei li ha invitati tutti al Padiglione dell'Ascensione Orientale nel Distretto Est. Quello... appartiene al loro ramo del clan. Sarebbe appropriato andare lì nel giorno esatto dell'Ascensione, ma adesso...”


“Oh, vedo...” Gli occhi di Meng Hao luccicarono e sorrise. “Bene, non importa, allora. Li vedrò tra sette giorni. Prima, devo fare un giretto alla Divisione del Dao dell'Alchimia. Perché non vieni con me?”


Fang Xi scosse la testa.


“Papà vuole che lo vada a trovare. Sono venuto qui solo per dirti del Sole dell'Ascensione Orientale. Vai avanti senza di me, Cugi.”


Meng Hao annuì e lui e Fang Xi camminarono fuori dalla residenza, dopo di che andarono per strade separate.


Meng Hao si trasformò in un raggio di luce che sfrecciò fuori dal palazzo ancestrale e si diresse verso la Divisione del Dao dell'Alchimia. Arrivò in breve tempo. Molti degli apprendisti stavano discutendo del Sole dell'Ascensione Orientale e numerosi alchimisti stavano facendo delle preparazioni speciali per produrre degli elisir durante quel momento. Condensare il potere del sole in elisir medicinali di tipo fuoco avrebbe aumentato sensibilmente la loro forza medicinale.


Per di più, il potere del sole poteva essere usato per condensare la stessa luce per produrre Elisir dell'Ascensione Orientale. Questi elisir potevano essere creati solo una volta ogni cento anni, durante il sorgere del Sole dell'Ascensione Orientale!


Per di più, solo alchimisti di livello 7 o più alto potevano produrre questi elisir.


Meng Hao non andò al Picco #7191, invece, andò a trovare Fang Qun. Dopo avergli spiegato cosa voleva fare, Fang Qun lo fissò con stupore. Non aveva mai visto Meng Hao creare degli elisir, in effetti non era l'unico. Nessuno nell'intera Divisione del Dao dell'Alchimia aveva mai visto Meng Hao preparare degli elisir.


Per questo, in molti sospettavano che Meng Hao comprendesse solo le piante e la vegetazione, non la creazione degli elisir.


Altri credevano che Meng Hao avesse sicuramente una comprensione del Dao dell'alchimia e si domandavano solo in che reame fosse la sua abilità.


Quando Fang Qun sentì che voleva provare a preparare una dei tre elisir leggendari che nessuno aveva mai prodotto, lo fissò sconvolto. Un momento più tardi, però, iniziò a eccitarsi. Annuendo con la testa cominciò a mostrare la strada a Meng Hao.


I due si mossero velocemente attraverso la Divisione, dritto verso le montagne interne. Molti apprendisti li videro e i loro occhi iniziarono a splendere.


“Fang Hao sta andando nelle montagne interne? Possibile che si stia dirigendo di nuovo al Padiglione della Medicina?!?!”


“Devo andarci presto questa volta o non troverò un buon posto.”


“Andiamo, seguiamolo!” Numerosi apprendisti si affrettarono a seguire Meng Hao, e presto, aveva una folla di migliaia a seguirlo. Vividi raggi di luce sfrecciavano nell'aria delle montagne interne; molti degli alchimisti percepirono cosa stava accadendo e immediatamente si unirono alla folla.


Dopo aver realizzato che non si stava dirigendo al Padiglione della Medicina, in molti provarono disappunto. Tuttavia, fu a questo punto che la gente iniziò a realizzare che in realtà era diretto...


Al Padiglione degli Elisir!


La Divisione del Dao dell'Alchimia possedeva un Padiglione della Medicina e anche uno degli Elisir!


Custoditi all'interno del Padiglione degli Elisir c'era una vasta quantità di elisir medicinali. Ogni volta che un alchimista produceva degli elisir, poteva essere venduti qui in cambio di altri oggetti di cui avevano bisogno.


Era anche il luogo dove era offerta l'enorme ricompensa per quei tre sacri elisir!


“Sta andando al Padiglione degli Elisir? Forse deve comprare qualche elisir medicinale?”


“No, non è corretto... il padiglione non vende elisir, li compra solo... Non ditemi che sa come creare elisir?”


Tutte le persone che seguivano Meng Hao erano davvero curiose. Alcuni se ne andarono; ma la maggior parte continuò a seguirlo mentre si avvicinava al Padiglione degli Elisir.


Questo padiglione non appariva molto diverso da quello della medicina. C'erano perfino due anziani di guardia all'esterno, così come un'enorme stele di pietra che riempita fittamente di nomi di vari elisir medicinali.


Un'altra differenza tra i due era che il Padiglione della Medicina fluttuava in aria, tenuto fermo in apparenza da delle catene, come se desiderasse volare via dalla Divisione del Dao dell'Alchimia su nel cielo.


Il Padiglione degli Elisir non fluttuava in aria. Era tenuto a terra da un'enorme mano di pietra, le cui dita penetravano nel padiglione stesso. Anche questo sembrava desiderare di volare via, ma era per sempre ostruito dalla mano gigante.


“Il Padiglione della Medicina è stato chiaramente rubato da qualche altra parte e poi portato alla Divisione del Dao dell'Alchimia dal Patriarca della prima generazione del Clan Fang” pensò Meng Hao. “Per questo è tenuto fermo con delle catene; per prevenire il suo ritorno al suo padrone originale. Per quanto riguarda il Padiglione degli Elisir, con un solo sguardo posso dire che anche lui è stato rubato altrove ed è tenuto fermo per impedirgli di tornare al suo vero padrone.” Un'espressione strana si scorgeva sul volto di Meng Hao mentre osservava il padiglione. Dalla situazione dei due padiglioni era possibile vedere quanto fosse stato tirannico il Patriarca Fang della prima generazione.


Di fronte al Padiglione degli Elisir c'erano tre enormi tamburi, ognuno dei quali appariva antico, come se fossero esistiti per innumerevoli anni. Sul piatto di ogni tamburo si potevano vedere dei caratteri che brillavano con una luce raggiante.


Elisir del Pensiero Celeste!


Elisir della Recisione del Mare che Sfida il Cielo!


Elisir dello Spirito Solare del Palazzo Celestiale!


Tre tamburi, tre gruppi di antichi caratteri. Questi tre elisir medicinali erano il lavoro di una vita di tre Patriarchi del Clan Fang di epoche passate. Eppure, sin da allora, nessun altro era stato in grado di crearli!


Era di conoscenza pubblica che persino il più potente alchimista di questa generazione, Fang Danyun, non era in grado di produrli. Tuttavia, alcuni speculavano che, sebbene l'Anziano degli Elisir non fosse in grado di preparare l'Elisir del Pensiero Celeste e l'Elisir della Recisione del Mare che Sfida il Cielo, in realtà era in grado di creare il più semplice dei tre, l'Elisir dello Spirito Solare del Palazzo Celestiale.


Meng Hao prese un respiro profondo e inviò il suo senso divino. Non appena toccò i tre tamburi, nella sua testa echeggiò una voce arcaica.


“Elisir dello Spirito Solare del Palazzo Celestiale. Chiunque prepari questo elisir riceverà una ricompensa di un 100.000.000 di Pietre dello Spirito, 100.000 giade Immortali, 5.000.000 di punti merito, 10.000 piante medicinali di propria scelta dalla Divisione del Dao dell'Alchimia, tre magie Daoiste del clan e un tesoro Immortale. Per di più, la Campana del Dao rintoccherà nove volte! Chi desidera fare un tentativo con questo elisir, colpisca il tamburo e versi una caparra di 1.000.000 di punti merito per acquistare il lotto di ingredienti.”


“Elisir della Recisione del Mare che Sfida il Cielo! Chiunque prepari questo elisir riceverà una ricompensa di 1.000.000.000 di Pietre dello Spirito, 1.000.000 di giade Immortali, 20.000.000 di punti merito, 100.000 piante medicinali di vostra scelta dalla Divisione del Dao dell'Alchimia, sei magie Daoiste del clan e un tesoro Antico. La Campana del Dao rintoccherà 18 volte! La caparra per gli ingredienti è 10.000.000 di punti merito.”


Gli occhi di Meng Hao luccicarono e iniziò ad ansimare. Guardava i tamburi con gli occhi spalancati.


“Elisir del Pensiero Celeste. Chiunque prepari questo elisir diventerà il Signore della Divisione del Dao dell'Alchimia! Il prerequisito per tentare questo elisir è di preparare i due elisir precedenti. La caparra per gli ingredienti è di 100.000.000 di punti merito.”


A Meng Hao girava la testa. Sapeva che considerando le ricompense disponibili e il fatto che erano passate decine di migliaia di anni senza che nessuno creasse questi elisir... Elisir del Pensiero Celeste era incredibilmente difficile da preparare.


“Non ho davvero bisogno di produrre l'Elisir del Pensiero Celeste” rifletté. “Se riuscissi semplicemente a preparare l'Elisir dello Spirito Solare del Palazzo Celestiale e ottenere la ricompensa di 100.000.000 di Pietre dello Spirito sarebbe abbastanza.” Leccandosi le labbra, tenne il pensiero della ricompensa in mente come se la fosse appena stampata nell'anima. I suoi occhi erano completamente iniettati di sangue.


“Per le Pietre dello Spirito!! E per quel tesoro Immortale!” Avanzò volando.


“Non mi risparmierò!” Trasformandosi in un raggio di luce, sfrecciò verso il Padiglione degli Elisir mentre il pubblico circostante di diverse migliaia osservava il tutto. Non entrò nel padiglione, invece, si diresse verso i tre tamburi. Gli occhi degli spettatori si spalancarono.


In un battito di ciglia era proprio di fronte ai tamburi. Poi estese la mano destra verso quello dell'Elisir dello Spirito Solare del Palazzo Celestiale e lo colpì con il palmo.


DONG!!


Il tamburo riverberò con un suono profondo che echeggiò attraverso l'intera divisione. Le onde si propagarono in tutte le direzioni e tutti gli alchimisti e apprendisti udirono il suono.


“Questo è... il suono di qualcuno che colpisce il tamburo al Padiglione degli Elisir!!”


“Qualcuno sta cercando di preparare uno dei tre elisir impossibili! Anche il più semplice richiede una caparra di 1.000.000 di punti merito. Chi può essere così ricco? Quegli elisir non posso essere creati! È un completo spreco di 1.000.000 di punti!”


“Questi sono... un intero milione di punti!!”


La Divisione del Dao dell'Alchimia venne immediatamente gettata nello scompiglio.
                                


                                


                                



