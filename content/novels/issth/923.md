---
weight: 9230
title: Capitolo 923 - Meng Hao Produce Elisir!
pubDate: 2025-03-17T11:17:35.014Z
tags:
    - issth
---


Molti degli apprendisti alchimisti nelle montagne esterne stavano ascoltando vari alchimisti che davano lezioni su piante e vegetazione. Quando il tamburo riecheggiò, tutti gli alchimisti apprendisti alzarono le loro teste scioccati. Quando realizzarono che il suono del tamburo proveniva dal Padiglione degli Elisir, le loro facce vacillarono.


“Quello è il rumore del tamburo nel Padiglione degli Elisir! Qualcuno sta provando a produrre uno dei tre leggendari elisir medicinali della Divisione del Dao dell’Alchimia!!”


“Il più semplice dei tre richiede una tassa di 1.000.000 di punti merito! A meno che non si produca con successo l’elisir, quei punti merito sono sprecati!”


“Chissà chi ci sta provando?”


Gli alchimisti apprendisti nelle montagne esterne non erano gli unici ad avere questa reazione. Gli alchimisti nelle montagne interne sentirono anche loro il suono del tamburo e le loro facce si riempirono di shock. Ce n’erano alcuni che sogghignarono inconsciamente. 


“Nessuno ha tentato di produrre uno di quegli elisir da anni. Mi chiedo quale alchimista ci stia per provare.”


“1.000.000 di punti merito è un tale spreco. È un vero peccato. Anche se, cose del genere accadono molto raramente, quindi devo andare assolutamente a dare un’occhiata.”


Molti alchimisti volarono dalle montagne interne. C’erano persino alchimisti che facevano di rado apparizioni in pubblico, ma che comunque volarono verso il Padiglione degli Elisir. Dopo tutto… questo era uno spettacolo che poteva solo avvenire al costo di un 1.000.000 di punti merito.


Gli alchimisti di livello 7 delle montagne interne volarono nell’aria con occhi luccicanti. Persino i diciannove alchimisti di livello 8 sentirono il rumore dei tamburi e diversi di loro volarono immediatamente verso il Padiglione degli Elisir.


Nel centro esatto delle montagne interne, l’Anziano Elisir Fang Danyun sedeva a gambe incrociate sul suo picco montuoso, mentre guardava nella distanza il Padiglione degli Elisir, i suoi occhi brillavano di una luce curiosa.


“Quindi, Fang Hao testerà finalmente le sue capacità nella produzione di elisir.”


Ci vollero solo alcuni momenti prima che decine di migliaia di persone si raccogliessero intorno al Padiglione degli Elisir. Fasci di luce si lanciavano verso di esso in continuazione mentre sempre più persone si avvicinavano. Quando le persone videro che era Meng Hao a trovarsi fuori dal Padiglione degli Elisir, rimasero scioccati.


“È Fang Hao!”


“Adesso ha senso che qualcuno potesse permettersi così tanti punti merito. Si è venuto a sapere che si tratta di lui! Ma… può produrre elisir? Anche se ci riesce, osa davvero sfidare quegli elisir leggendari, una sfida che innumerevoli persone hanno fallito nelle decine di migliaia di anni passati?”


“Ha troppi punti merito. Sai, io penso che sta semplicemente sfoggiando il 1.000.000 di punti merito per attirare l’attenzione dell’intera Divisione del Dao dell’Alchimia e quindi, ottenere più fama. Questo è tutto.”


Meng Hao ignorò la folla che si stava radunando. Mentre il suono del tamburo riverberava, lui innalzò il suo medaglione identificativo di giada e 1.000.000 di punti merito svanirono.


Simultaneamente, il suono del tamburo sembrò entrare nel corpo di Meng Hao e improvvisamente, la formula di un elisir apparve nella sua mente. La formula dell’elisir era estremamente misteriosa: poteva vederla chiaramente, eppure non riusciva a imprimerla nella sua mente.


Era impossibile anche copiarla su un contenitore di giada. Apparentemente, era protetta da qualche incantesimo restrittivo speciale. In verità, Meng Hao era familiare a una situazione del genere; aveva sperimentato qualcosa del genere nell’antica Setta del Demone Immortale.


“Vogliono proteggere la formula dell’elisir, in modo che non venga divulgata all’esterno del clan.” I suoi occhi tremarono mentre la superficie del tamburo di fronte a lui improvvisamente si increspò come se fosse stata acqua e un set di piante medicinali ne fluttuò fuori.


In totale, ce n’erano tredici.


Ogni pianta medicinale poteva essere considerata estremamente preziosa. Ce n’erano cinque tra esse che fecero diffondere uno scioccante aroma botanico in ogni direzione non appena apparvero. Anche le pupille di Meng Hao si dilatarono a causa di ciò. C’erano due piante in particolare che lui trovava scioccanti.


Una era completamente nera, con un singolo delicato fiore. Era bellissimo e con una singola occhiata era ovvio che aveva un’aura di estremo calore che gli girava intorno.


Sorprendentemente, l’altra pianta…. Era un Bocciolo del Sole!


Meng Hao prese un profondo respiro. Pensava che il Bocciolo del Sole era virtualmente estinto nel mondo esterno. Non avrebbe mai immaginato che ne avrebbe trovato uno oggi. Sfortunatamente, se si paragonava al Bocciolo del Sole che aveva raccolto nelle Rovine dell’Immortalità, questo fiore era danneggiato e incompleto. Tuttavia, era comunque un Bocciolo del Sole.


“Considerando tutte queste piante, quel 1.000.000 di punti merito li valevano tutti…” pensò, prendendo un profondo respiro. Tuttavia, sapeva che non poteva semplicemente portar via tutte queste piante medicinali; doveva usarle qui e adesso per produrre un elisir medicinale.


Meng Hao si sedette a gambe incrociate di fronte al Padiglione degli Elisir e chiuse gli occhi per analizzare la formula dell’elisir. Passò del tempo. Sempre più persone arrivarono e presto, si creò una folla di 500.000 persone. 


Tutti quanti guardavano Meng Hao. La vista di qualcuno che spendeva 1.000.000 di punti merito per produrre un elisir era una cosa che poteva accadere solo con serendipità. Eppure, una scena del genere stava accadendo proprio di fonte a loro. A prescindere se Meng Hao ci riuscisse o meno, tutto il pubblico era semplicemente felice di assistere a questo raro avvenimento.


Quattro ore dopo, Meng Hao aprì i suoi occhi, che brillavano luminosi.


“Questo elisir medicinale… non sarà facile da produrre,” mormorò. “Non ho mai incontrato qualcosa del genere prima d’ora… potrà non essere difficile come produrre qualcosa dal nulla, ma è comunque una bella sfida. Più importante di tutto, se fallisco, il costo sarebbe immenso!”. Poi si accigliò.


“Il metodo di produzione cambia in base al tempo meteorologico e all’ora del giorno. Per di più, deve assorbire qi Yang per tutti i dodici periodi di due ore del giorno senza interruzione. Poi nasce la Volontà Divina, che può diventare uno spirito del sole!”.


“Eppure, non è tutto. La prima parola nel nome dell’elisir, Palazzo Celestiale, è importante. Si riferisce in verità al mitico palazzo celestiale che esiste oltre le nuvole nel cielo…”


Meng Hao si accigliò profondamente. Dopo un po’, diede un colpetto alla sua borsa da trasporto per poi tirarne fuori un calderone per elisir. Era nero come la pece e una faccia era appena visibile sulla superficie, la quale fissava ferocemente Meng Hao.


Questa era il calderone da elisir che Meng Hao aveva acquisito anni fa quando divenne un Lord della Fornace Viola nella Setta del Fato Viola. [1]


Diede un colpetto alla calderone da elisir e un chiaro e nitido suono echeggiò. Il calderone rabbrividì e l’espressione feroce sulla faccia improvvisamente si trasformò in paura e rispetto.


Quando il suono del calderone si diffuse, gli alchimisti apprendisti non gli diedero molto peso. Tuttavia, le espressioni sui volti degli alchimisti dal livello 5 in su cambiarono totalmente. Non guardavano più Meng Hao con disprezzo, ma invece, con un’intensa concentrazione.


Ogni volta che i maestri iniziavano a lavorare, indizi sulle loro fondamenta potevano essere visti.


Tutti gli alchimisti dal livello 5 in su potevano dire che il metodo con cui Meng Hao aveva colpito il calderone conteneva il Dao dell’alchimia!


“Tutti i calderoni devono essere riscaldati! Anche un calderone che è stato usato milioni di volte deve essere riscaldata prima che possa essere rilasciato il suo pieno potere. Fang Hao però ha semplicemente dato un colpetto al calderone… producendo lo stesso risultato! Ingegnoso!”


“E’ una tecnica diversa rispetto al riscaldare il calderone! Così dominante! Ha disperso il qi medicinale all’interno della fornace, rendendo più semplice la formazione dell’elisir!”


“Per compiere una cosa del genere è richiesta un’incredibile abilità nel Dao dell’alchimia!”


Meng Hao ignorò tutti i commenti che provenivano dal pubblico, concentrando tutta la sua attenzione sull’elisir medicinale che stava creando. Non importava come avrebbe potuto riuscirci, doveva provare a creare l’elisir in modo da eguagliare la spesa di pietre spirituali.


“Effettivamente non sono sicuro di farcela,” pensò. Dopo aver riflettuto per un istante, si allungò per afferrare una delle piante medicinali. Mentre la teneva nella sua mano, sembrò prendere vita. Tutte le sue impurità vennero dissipate, poi diventò trasparente come il cristallo. Alla fine Meng Hao la schiacciò e la mise dentro il calderone.


Anche queste azioni lasciarono gli altri alchimisti visibilmente scossi.


Meng Hao prese un profondo respiro e guardò in alto il cielo. Poi, posizionò la sua mano sinistra sul calderone, facendolo riscaldare ad alte temperature, anche se non c’era nessuna fiamma. La pianta medicinale iniziò immediatamente a liquefarsi.


Due ore dopo, gli occhi di Meng Hao tremarono e in seguito selezionò un’altra pianta medicinale. Presto, passarono 24 ore. Per ultimo, mise il Bocciolo del Sole nel mix e poi, mise entrambe le mani sul calderone.


Tutti quanti stavano ansimando mentre osservavano. Durante l’ultimo giorno in cui avevano visto lavorare Meng Hao, erano stati in grado di vedere alcuni spiragli delle sue tecniche di produzione di elisir. Le persone iniziarono a diventare sempre più scioccate vedendo la competenza di Meng Hao nel Dao dell’Alchimia.


“E’ tempo di dare un’occhiata a questo elisir!” Meng Hao grugnì coprendo i rimbombi che echeggiavano fuori dall’interno della fornace. Improvvisamente, il coperchio della fornace volò via e un elisir medicinale ne uscì fuori.


Non appena apparve, emanò un’incredibile luce in ogni direzione nel raggio di 300 metri, facendo vacillare le menti di tutti quanti e causando un ansimo collettivo.


“Ci è riuscito?”


“Ci… è riuscito davvero?”


Meng Hao chiuse gli occhi. Suoni crepitanti poterono improvvisamente essere sentiti provenire dall’elisir medicinale, che poi si frantumò, trasformandosi in un sedimento nero che sembrava essere tossico. Il sedimento lentamente si trasformò in fumo nero.


Fallimento.


Dopo un momento di silenzio, la folla esplose in conversazioni. Meng Hao sedeva con gli occhi chiusi, mentre pensava. In verità, sapeva già di aver fallito all’incirca a metà del procedimento.


Tuttavia, un fallimento era esattamente quello di cui aveva bisogno. Basandosi sulle sue capacità nel Dao dell’alchimia, la sua analisi della formula dell’elisir dello Spirito Solare del Palazzo Celestiale gli suggeriva che c’erano migliaia di metodi diversi per la produzione. Ognuno dei quali sembrava avrebbe portato al successo, eppure simultaneamente sembrava destinato a fallire.


Un’ora dopo, gli occhi di Meng Hao si aprirono improvvisamente. “Basandomi su quello che ho imparato da questo fallimento, un’analisi più approfondita adesso rivela che restano 791 possibili metodi di produzione.”


Pensato questo, estese la sua mano e colpì il tamburo ancora una volta. Il suono riecheggiò ed un 1.000.000 di punti merito scomparve. Ancora una volta, tredici piante medicinali apparvero.


Il pubblico vide Meng Hao riprovare il processo e pensò che fosse completamente pazzo. Nonostante l’oltraggioso numero di punti merito che stava spendendo, aveva deciso di riprovarci.


24 ore dopo, il calderone emise dei rimbombi ed un altro elisir ne venne fuori. Questa volta, irradiò luce nei 3.000 metri circostanti. La pillola stessa era di un violetto-dorato e sembrava un inimitabile tesoro. Tuttavia, un momento dopo, crepitii poterono essere sentiti prima che si frantumasse diventando poi fumo nero.


“Come ci si aspettava,” pensò Meng Hao, “Basandomi su quello che ho imparato questa volta, ho ristretto la ricerca a 216 metodi di produzione!” Senza fermarsi per riposare, colpì il tamburo, pagò un altro 1.000.000 di punti merito per altre tredici piante medicinali e iniziò a riprovarci per la terza volta.


Il pubblico rimase scioccato e a bocca aperta. Quando lo videro sperperare una tale somma di punti merito, persino loro sentirono un dolore nel petto.


“Quanti punti merito ha a disposizione per sperperarli in quel modo? Dopo tutti questi anni, nessuno ha mai prodotto con successo quell’elisir medicinale, cosa gli fa credere che lui possa farlo?”


“Se pensa di avere troppi punti merito, dovrebbe semplicemente darne alcuni a me…”


Passarono altre 24 ore e rimbombi poterono essere sentiti ancora una volta. Il terzo tentativo di Meng Hao si era rivelato un altro fallimento.


Anche se, la sua espressione era priva del minimo segno di sconforto, infatti, i suoi occhi stavano brillando.


“Da questa terza sconfitta, ho ristretto la cerchia a 17 possibili metodi che portano al successo!”. Colpì il tamburo una quarta volta, sorprendendo tutti quanti. Persino gli alchimisti di livello 6 pensavano che fosse pazzo.


Dopo altre 24 ore, dopo quattro interi giorni di produzione di elisir, fallì ancora una volta.


“Da questo quarto fallimento, mi sono rimasti solo 3 possibili metodi!” Prendendo un profondo respiro, con occhi completamente iniettati di sangue, colpì di nuovo il tamburo.


Il suono riverberava attraverso l’aria mentre lui iniziava il quinto tentativo di produzione dell’elisir.


24 ore dopo, un elisir medicinale volò fuori dalla fornace, luccicò di luce brillante e poi collassò. Meng Hao improvvisamente si alzò in piedi.


“Ora capisco!”. Occhi brillanti, colpì il tamburo una sesta volta.


[su_service title="MadOtter" icon="icon: commenting" icon_color="#000000" size="16"]NOTE:


1. Meng Hao ottenne il calderone per elisir nero nel capitolo 281. Il calderone inizialmente gli resistette rendendogli impossibile il suo utilizzo. Successivamente Meng Hao lo restituì alla gelatina di carne nel capitolo 295. Alla fine, lo forzò a capitolare nel capitolo 336, quando produsse l’Elisir del Nucleo Dorato Perfetto. Lo utilizzò anche nel capitolo 394, quando si trovava nel deserto occidentale.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]


                                



