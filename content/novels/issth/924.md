---
weight: 924
title: Capitolo 924 - Elisir dello Spirito Solare del Palazzo Celestiale!
pubDate: 2025-03-17T11:17:35.014Z
tags:
    - issth
---


Tutti i successivi fallimenti avevano lasciato sorpresi tutti quelli che guardavano. Tuttavia, gli alchimisti di livello 7 stavano iniziando a capire quello che Meng Hao stava cercando di fare.


“Ogni fallimento rappresenta un incremento esponenziale vero il successo!”


“Lui… potrebbe davvero riuscire a crearlo!” Gli alchimisti di livello 7 stavano tutti ansimando mentre si scambiavano occhiate sconvolte.


Per quanto riguarda gli alchimisti di livello 8 presenti, i loro occhi brillavano incuriositi.


A Meng Hao ora erano rimasti poco più di un 1.000.000 di punti merito. Se avesse fallito una sesta volta, non potrebbe più continuare. Spese i punti merito e poi i suoi occhi tremarono mentre le tredici piante medicinali volarono fuori.  


“Il primo aspetto di difficoltà nella creazione dell’elisir dello Spirito Solare del Palazzo Celestiale è che le piante medicinali devono essere aggiustate ogni due ore secondo il tempo meteorologico, l’ora e la forza dell’energia spirituale nella zona!”


“Il successo richiede una profonda abilità in piante e vegetazione, come anche una significativa preparazione in termini di tecniche di innesto.”


“Il secondo aspetto di difficoltà ha a che fare con l’elisir stesso. Anche se il ruolo delle tredici piante medicinali nella formula sembrava fisso, in verità, non c’era una vera e propria formula. Le tredici piante medicinali non potevano essere usate in un ordine prefissato, invece, dovevano essere aggiunte secondo l’ora del giorno in cui l’elisir viene prodotto.”


“La formula originale può sicuramente essere usata per creare con successo un elisir dello Spirito Solare del Palazzo Celeste, ma solo in un determinato posto, in una precisa ora e in determinate condizioni di energia spirituale. In ogni altra circostanza, cercare di creare l’elisir con la formula originale porterà al fallimento.” Meng Hao guardò le tredici piante e prese un profondo respiro.


“Una terza area di difficoltà… è che questo elisir non richiede un calderone. Richiede dodici periodi da due ore per essere prodotta, eppure vengono fornite tredici piante. Una di quelle piante medicinali… funge da calderone!”


“Una quarta difficoltà è che la produzione deve essere completata in dodici periodi di due ore. Persino un respiro di tempo oltre quella soglia porta ad un’alta possibilità di fallimento.” Gli occhi di Meng Hao brillarono di luce. Aveva creato molti elisir e aveva persino prodotto qualcosa dal nulla.


La sua abilità nel Dao dell’Alchimia era imperscrutabile. Eppure, questa era la prima volta che incappava in un elisir medicinale che aveva tante intrinseche variazioni interne. Prese un profondo respiro e guardò in su verso il cielo. Al momento, era mezzogiorno.


Aspettò in silenzio. Il tempo passava un respiro alla volta. La maggior parte del pubblico guardava, sorpreso, ma gli occhi degli alchimisti di livello 8 iniziarono improvvisamente a brillare luminosi. 


Allo stesso tempo, al centro delle montagne interne, l’Anziano Elisir si alzò in piedi e guardò verso il Padiglione degli Elisir. Un bagliore di eccitazione poteva essere visto nella profondità dei suoi occhi.


“Sta seguendo qualche intuizione!” mormorò Fang Danyun. “In verità, anche io posso creare l’elisir dello Spirito Solare del Palazzo Celestiale, ma solo su questa montagna, durante il periodo centrale della centennale ascesa del Sole dell’Ascensione Orientale. Quello è l’unico giorno… durante il quale riesco a produrlo in modo perfetto.”


“In qualsiasi altra occasione, il mio tasso di successo nella produzione di questo elisir scende a uno su dieci e il risultante elisir non sarebbe di alta qualità.” 


Sul Padiglione degli Elisir, stava calando il pomeriggio. Gli occhi di Meng Hao brillarono e velocemente si allungò per afferrare il Bocciolo del Sole. Tutti i suoi rami e foglie vennero strappati via in un battito di ciglia, lasciando unicamente i petali del fiore, i quali si aprirono prendendo la forma di una ciotola.


“Raffinare il Bocciolo del Sole nel calderone!”


Nel momento in cui il Bocciolo del Sole venne trasformato con successo in un calderone, gli occhi di Meng Hao tremarono col bagliore dell’augurio, mentre analizzava mentalmente tutte e dodici le piante medicinali. Poi, si allungò per prendere una delle dodici piante medicinali, allo stesso tempo mandò anche il potere della sua base di coltivazione per trasformare la forma della pianta. Le sue proprietà medicinali vennero neutralizzate e in seguito iniziò a modellarla secondo il qi Yang e l’energia spirituale nella zona.


Un momento dopo, l’intera pianta medicinale si trasformò in una goccia di scintillante liquido dorato, che poi fece colare nel Bocciolo del Sole.


Perle di sudore coprivano la sua fronte dopo aver versato quella prima goccia. Continuò a incanalare calore nel Bocciolo del Sole e iniziò anche a meditare per schiarirsi la mente. Presto, il secondo dei periodi da due ore arrivò e i suoi occhi si spalancarono. Guardò il cielo, percepì la luce del sole e la forza spirituale e poi selezionò un’altra pianta medicinale. Seguendo lo stesso metodo di prima, la trasformò in liquido che poi fece colare nel Bocciolo del Sole.


Il terzo periodo di due ore arrivò, poi il quarto ed il quinto…


Passò del tempo. Il sole tramontò e lasciò il passo alle luci del crepuscolo. Due lune salirono in cielo mentre Meng Hao raffinava un fiore nero. La sua espressione era estremamente concentrata , specialmente durante gli ultimi periodi da due ore. Stava chiaramente spendendo un’incredibile quantità di energia mentale, tanta quanta ne aveva spesa durante i test del Padiglione della Medicina.


Ogni due ore, doveva selezionare la pianta medicinale appropriata, per poi trasformarla seguendo i cambiamenti dei Cieli e della Terra. Questo richiese una significante considerazione e giudizio, era qualcosa che avrebbe trovato difficile svolgere anche un alchimista di livello 8.


Se non fosse stato per il fatto che l’abilità di Meng Hao in piante e vegetazione aveva raggiunto un incredibile livello, oltre al fatto che aveva un talento scioccante nel Dao dell’alchimia, non sarebbe mai riuscito in questa impresa.


Il nono periodo di due ore giunse, poi il decimo e l’undicesimo…


Arrivò mezzogiorno del secondo giorno mentre Meng Hao selezionava l’ultima pianta medicinale. La trasformò in liquido e poi la fece colare nel calderone per elisir Bocciolo del Sole. Con gli occhi iniettati di sangue e la faccia una maschera di stanchezza, alzò entrambe le mani e le spinse all’ingiù verso il Bocciolo del Sole.


Le sue azioni fecero richiudere su se stesso il Bocciolo del Sole, trasformandolo in un bocciolo grande quando un pugno che lentamente fluttuava nell’aria.


A questo punto, gli occhi di centinaia di migliaia di spettatori erano incollati sul bocciolo.


Gli eventi dei sei giorni passati li avevano lasciati scioccati, sia alchimisti apprendisti che alchimisti veri. La produzione di elisir di Meng Hao era una cosa che eccedeva l’immaginazione di tutti i presenti. Nonostante avessero assistito alla cosa con i loro stessi occhi, non sarebbero lo stesso riusciti a descrivere gli avvenimenti a parole. Non erano sicuri nemmeno di cosa precisamente stesse facendo.


Era giunto il momento di rivelare se questa produzione sarebbe risultata in un successo o un fallimento.


Meng Hao guardò in alto verso il germoglio del Bocciolo del Sole che fluttuava.


Improvvisamente, raggi di luce iniziarono ad uscire dall’interno del bocciolo. Perforarono i petali, illuminando ogni cosa nel raggio di 100.000 metri, penetrando i Cieli e la Terra.


Altri fasci di luce continuarono ad uscire fuori, fino a raggiungere il pinnacolo dello splendore. Lentamente il fiore iniziò ad aprirsi, i petali si schiusero uno alla volta rivelando una luce abbagliante.


La luce fece svanire il cielo e acquietò tutta la terra. In un battito di ciglia, i colori circostanti si affievolirono, nonostante fosse mezzogiorno pieno. Era come se questi petali… contenessero un sole.


Il sole si innalzò e appena visibile al suo interno c’era una figura seduta a gambe incrociate. Era come se questa figura fosse nata all’interno del sole, uno spirito solare!


Elisir dello Spirito Solare del Palazzo Celestiale!


DONG… DONG… DONG…


L’antica campana Dao apparve lentamente sopra al Palazzo degli Antichi del Clan Fang e iniziò ed emanare i suoi ancestrali rintocchi. Poterono essere sentiti nove rintocchi, che poi riecheggiarono in ogni direzione. Allo stesso tempo, delle scritte iniziarono a essere visibili sulla campana Dao stessa.


<i>Fang Hao – Creazione dell’Elisir dello Spirito Solare del Palazzo Celestialee – Successo!</i>


Le parole, insieme al suono della campana, vennero trasmesse nelle menti di ogni membro del clan su Pianeta Vittoria Orientale. Da quel momento, tutti sapevano esattamente cos’era appena successo.


L’intera Divisione del Dao dell’alchimia venne mandata in tumulto. Persino le persone che non erano venute a vedere gli eventi che si erano svolti nel Padiglione degli Elisir, poterono vedere la luce abbagliante che si innalzava da esso, facendo così vacillare le loro facce.


Poi i rintocchi della campana entrarono nelle loro menti e finalmente iniziarono a volare verso il Padiglione degli Elisir.


Allo stesso tempo, ogni membro del Clan Fang su pianeta Vittoria Orientale sentì dei ruggiti nella mente, indipendentemente da dove si trovassero o quello che stessero facendo al momento.


“Di nuovo Fang Hao!!! Lui… ha davvero creato l’elisir dello Spirito Solare del Palazzo Celestiale!!”


“Nessuno è stato in grado di produrlo per decine di migliaia di anni. Non posso credere che ci sia riuscito! Da oggi in poi, la sua posizione all’interno del clan sarà totalmente diversa!!”


Tutte le linee di sangue erano sorprese e innumerevoli membri del clan sentirono le loro menti vacillare. A quel punto, il nome Fang Hao era impresso nelle loro menti. Si poteva dire che nell’ultimo anno, Fang Hao… aveva ripetutamente sorpreso il Clan Fang.


In tutto il clan Fang, era la persona che aveva fatto risuonare di più la campana Dao. Nemmeno Fang Wei poteva fare una cosa del genere. Ancora più importante… fece apparire il suo nome sulla campana Dao stessa. Per il Clan Fang, quello era un onore incredibile!


Il suo nome e le parole che lo seguivano sulla campana Dao, vivranno in eterno. Fino a quando il Clan Fang sarebbe esistito, insieme alla campana Dao, quelle parole sarebbero rimaste!


La linea di sangue diretta venne lanciata in uno stato di completa estasi. Più Meng Hao saliva alla ribalta, più grandi erano le loro speranze nella rinascita della linea di sangue diretta.


“Cugino, è chiaro che Hao’er sia un vero Prescelto del Clan Fang!” pensò il 19simo Zio, ridendo sonoramente mentre guardava verso Pianeta Paradiso Meridionale.


Nel frattempo, il padre e il nonno di Fang Wei sedevano cupi nel Palazzo degli Antichi. Il padre di Fang Wei, Fang Xiushan, afferrò una bottiglia magica di giada che aveva vicino e la distrusse.


“Quel dannato figlio di puttana! Non posso crederci che il suo Dao dell’alchimia sia ad un livello così alto!”


“Ha prodotto l’elisir dello Spirito Solare del Palazzo Celestiale. Salendo alla ribalta nella Divisione del Dao dell’alchimia, è diventato famoso nel clan in generale. Nessuno oserà fare una mossa contro di lui adesso!” Fang Xiushan digrignò i denti e un’espressione feroce coprì il suo volto.


“Papà, quel figlio di puttana DEVE morire, per il bene di Wei’er! Dobbiamo aprire il Mondo Immortale del Clan Fang!!”


Suo padre prese un lungo e profondo respiro e poi i suoi occhi tremarono con intento omicida.


“Non è una cosa che posso fare da solo,” disse. Dopo un momento di riflessione, un intento omicida ancora più intenso apparve nei suoi occhi.


Nel tempio principale del palazzo ancestrale, il Grande Anziano Fang Tongtian si trovava vicino la porta, mentre guardava verso il Padiglione degli Elisir. Sulla sua faccia poteva essere visto un raro sguardo di sorpresa.


“Ho fatto… la scelta sbagliata?”. Improvvisamente Il Grande Anziano sembrò diventare leggermente più vecchio. “No, non l’ho fatto. Tutto è per il bene del clan!”


In un altro posto nel Distretto Orientale del Palazzo degli Antichi c’era un lago chiamato Lago del Chiaro di Luna. Tanto tempo fa, un antico Drago Celestiale morì in questo posto, rendendo il luogo abbondante di qi Immortale. Infatti, questo luogo era essenzialmente una Terra Benedetta unica su Pianeta Vittoria Orientale.


Nel centro del lago c’era un palazzo magnificamente decorato. Era molto largo e al momento era occupato da una dozzina di persone che stavano parlando e ridendo. Al centro di tutti loro c’era Fang Wei, al suo fianco c’era Fang Yunyi e altri Prescelti del Clan Fang come Fang Hong.


Fang Donghan e Fang Xiangshan erano anche lì, come pure Taiyang Zi, Sun Hai, Song Luodan, Wang Mu e Li Ling’er, oltre altri Prescelti di altri clan.


Fan Dong’er era anche presente nel gruppo, con un cadavere che fluttuava dietro di lei. La sua espressione era calma e non sembrava disturbata come lo era stata nelle Rovine dell’Immortalità. Al contrario; adesso aveva un dolce e bellissimo sorriso sulla sua faccia.


Anche Fang Wei stava sorridendo leggermente. Era pratico dell’etichetta, era molto colto e raffinato, facendo eccitare alcune delle ragazze coltivatrici.


Al momento, il gruppo stava commentando la recente prova del fuoco delle Tre Grandi Società Daoiste. Ovviamente, il nome Fang Mu venne fuori; molte persone pensavano che Fang Mu… non fosse in realtà un membro del Clan Fang, o che in verità fosse Fang Wei stesso.


Fang Wei non fece nulla per smentire l’idea che lui fosse Fang Mu; tutto quello che fece fu scuotere la testa e cambiare discorso. Ovviamente, questo non fece altro che confermare il sospetto di molti.


“Ho sentito che il Clan Fang possiede una magia della Proiezione Astrale,” disse Taiyang Zi, con occhi luminosi. “Quindi alla fine, Fang Mu… sei davvero tu, Fratello Anziano Fang?”


Fang Wei sorrise ed era sul punto di dire qualcosa in risposta, quando la sua faccia vacillò all’improvviso. Non era solo lui; le facce di tutti i membri del Clan Fang vacillarono e inconsciamente si voltarono a guardare tutti verso la Divisone del Dao dell’Alchimia. 
                                


                                



