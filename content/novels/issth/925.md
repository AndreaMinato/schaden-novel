---
weight: 925
title: Capitolo 925 - Futuro Cognato?
pubDate: 2025-03-17T11:17:35.014Z
tags:
    - issth
---


La faccia di Fang Yunyi improvvisamente si distorse orribilmente. Le facce degli altri Prescelti che circondavano Fang Wei si oscurarono a loro volta, come pure le facce di tutti gli altri membri del clan Fang che si trovavano lì per accompagnare Fang Wei.


Dal loro punto di vista, anche se Meng Hao era il nipote maggiore della linea di sangue diretta, nel Clan Fang, era Fang Wei ad essere stato scelto come Figlio del Dao dal Patriarca. Era risaputo che Fang Wei avrebbe raggiunto il Reame Antico entro mille anni, quindi, era una persona che nessuno poteva osare deporre o offendere


In aggiunta a questo, c’erano le provocazioni di Fang Yunyi; diceva costantemente a tutti quanti quanto fosse feroce Meng Hao. Alla fine, molti dei Prescelti del clan ne avevano abbastanza di Meng Hao.


Nel profondo degli occhi di Fang Donghan c’era un tremolio virtualmente impercettibile. Tutto quello che stava succedendo era esattamente quello che desiderava vedere. Più Meng Hao diventava popolare, più si sarebbe inimicato Fang Wei e i due sarebbero alla fine diventati irrevocabilmente avversari.


“Primo a poi combatteranno tra di loro,” pensò. “A quel punto si presenterà la mia opportunità di ascesa… quando quella battaglia finirà!” Abbassò la testa così che gli altri non potessero vedere le selvagge ambizioni nei suoi occhi.


Fang Xiangshan si trovava di lato, ansimante, i suoi occhi spalancati. Aveva visto Meng Hao un paio di volte nel clan, era scappata tutte le volte che lo aveva visto. Ora il suono della campana riecheggiò nella sua mente. Come avrebbe mai potuto immaginare che Meng Hao… avrebbe veramente creato un elisir dello Spirito Solare del Palazzo Celestiale?


L’intero Clan Fang era scosso.


“Che cosa è successo?” chiese Song Luodan con un sorriso, i suoi occhi vibravano. I Prescelti degli altri clan guardavano tutti incuriositi Fang Wei, persino Li Ling’er e Fan Dong’er.


Un pizzico di disprezzo poteva essere visto nell’espressione di Li Ling’er. Quando il discorso su Fang Mu venne affrontato in precedenza, poté solo ridere cupamente pensando a come si era comportato Fang Wei. Lei sapeva benissimo che Fang Mu non era Fang Wei, ma piuttosto, il detestabile Meng Hao.


L’espressione di Fang Wei tornò normale e sorrise leggermente mentre si voltava a guardare gli altri Prescelti.


“Oh, niente in realtà,” disse. “Solo un membro del clan che ha prodotto un elisir e ha fatto suonare la campana Dao, solo questo. Compagni Daoisti, una volta passata questa giornata, il giorno del Sole dell’Ascensione Orientale sarà giunto.”


“Io, Fang Wei, vorrei congratularmi con tutti voi in anticipo per quello che otterrete. Questo è un giorno di giubilo per il Clan Fang che avviene una volta ogni cento anni e come uno dei quattro grandi clan della Nona Montagna e Mare, è sempre un piacere per noi invitare discepoli delle altre sette e clan. Godiamoci ancora una volta questo Sole dell’Ascensione Orientale insieme!!”


Le parole di Fang Wei resero difficile a tutti gli altri chiedere ulteriori chiarimenti su quello che era accaduto. Ripresero a ridere e chiacchierare, anche se nessuno dimenticò quello che era appena successo.


L’espressione di Sun Hai era una di estrema altezzosità mentre parlava educatamente con il coltivatore del Clan Fang vicino a lui. I membri del Clan Fang non mostrarono nemmeno la minima mancanza di rispetto. Dopo tutto, avevano recentemente sentito che Sun Hai aveva accolto la nomina di Figlio Imperiale della Chiesa dell’Immortale Imperatore.   


“Ora che lo fai presente,” disse Sun Hai, ridendo sonoramente e strofinandosi la testa calva, “Io ho in verità una profonda connessione con il Clan Fang.”


“Ho una Sorella Minore nella Chiesa dell’Immortale Imperatore che guarda caso è un membro del Clan Fang.” Quando Sun Hai menzionò questa Sorella Minore, i suoi occhi brillarono di adorazione. Ricordava ancora la prima volta che aveva visto la giovane donna, come l’aveva fissata rapito e come la sua mente sembrava venisse colpita senza sosta da fulmini. In quel momento, gli era sembrato come se quella donna che proveniva dal Clan Fang fosse l’unica cosa esistente nell’universo.


Anche se la sua vera identità veniva tenuta segreta nella Chiesa dell’Immortale Imperatore, Sun Hai sapeva che lei era un membro del Clan Fang.


Lui aveva fatto il giuramento che, un giorno, loro due sarebbero stati uniti come amanti. Nel tentativo di raggiungere quel sogno, era stato già picchiato violentemente in diverse occasioni, solo per stare vicino a lei…


Ogni volta che era stato picchiato, diventava estremamente eccitato, poiché lo prendeva come un’espressione di intimità che la ragazza intendeva avere con lui.


All’interno del Padiglione dell’Ascensione Orientale, tutti quanti parlavano dell’imminente tramonto e della successiva venuta del Sole dell’Ascensione Orientale. Fuori dal padiglione, le coste del Lago del Chiaro di Luna erano circondate da più di centomila persone. Molti di loro erano membri del Clan Fang che erano sotto i mille anni di età e nonostante fossero tutti eccitati dalle aspettative nell’alba del giorno dopo, erano a quel punto tutti sconvolti dai rintocchi della campana.


Fang Xi si trovava nella folla, leggermente più vicino alla costa del lago rispetto agli altri. Al momento, stava stringendo i suoi pugni dall’eccitazione, ma si sentiva anche un po’ deluso dal fatto di non essere andato a vedere la prestazione di Meng Hao.


Nella sua eccitazione, non notò che all’interno del Padiglione dell’Ascensione Orientale, l’oscuro sguardo di Fang Yunyi si era andato a posare su di lui.


“Non oso provocare ancora Meng Hao,” pensò Fang Yunyi, “ma Fang Xi… lo segue sempre dovunque! Sta semplicemente cercando guai!” Con un freddo sbuffo, voltò la testa verso un vicino membro del clan e gli sussurrò alcune frasi. In risposta il giovane uomo esitò, vedendo questo Fang Yunyi bisbigliò qualche altra parola. Il giovane uomo in seguito lasciò immediatamente il padiglione per andare a svolgere le dovute preparazioni.


Nel frattempo, nella Divisione del Dao dell’alchimia, Meng Hao stava guardando all’elisir che fluttuava nell’aria. Esalò un lungo respiro mentre l’accecante ma gentile luce veniva emanata dall’elisir medicinale. Alla fine, con un gesto fece volare l’elisir nella sua mano, dove lo esaminò da vicino.


Le menti dei coltivatori circostanti tremarono mentre guardavano Meng Hao e l’elisir che aveva in mano. Ansimi riempirono l’aria.


Era chiaramente… un elisir dello Spirito Solare del Palazzo Celestiale!


L’elisir medicinale conteneva insuperabili caratteristiche Yang, come anche un’aria divina. Per i coltivatori che coltivavano la magia del fuoco, era come un materiale Celestiale o un tesoro della Terra. Infatti, era un elisir medicinale che i coltivatori al Reame Spirituale non potevano consumare, persino i coltivatori al Reame Immortale lo avrebbero consumato con estrema cautela.


Dopo averlo assorbito con successo, la propria magia di fuoco avrebbe senza ombra di dubbio raggiunto un incredibile livello, come pure la propria base di coltivazione. Ogni avvelenamento da fuoco che ne sarebbe risultato si sarebbe poi rivelato un’incredibile abilità divina per ogni coltivatore che praticava la magia del fuoco.


Per di più, a causa del Sole dell’Ascensione Orientale che sarebbe arrivato il giorno dopo, se questo elisir fosse stato consumato in quel momento, il fuoco interno e il fuoco esterno si sarebbero combinati, catalizzando le proprietà dell’elisir medicinale rendendolo così sconfinatamente potente in termini di Raffinazione del Corpo!


Per ogni alchimista, questo elisir… era ancora più prezioso. Studiandolo, un alchimista avrebbe potuto potenzialmente raffinare e migliorare il proprio Dao dell’alchimia. Se si parlava degli atri due elisir rari del Clan Fang invece, non ne era rimasto nemmeno uno nel Padiglione degli Elisir. C’erano alcuni elisir dello Spirito Solare del Palazzo Celeste però, meno di dieci.


Le voci dicono che quegli elisir si trovavano lì da parecchio tempo e potevano essere acquisiti solo scambiandoli per un significativo ammontare di punti merito.


Ovviamente, la Setta della Medicina Immortale poteva produrre questo elisir, ma per acquistarlo era necessario spendere una vasta e spaventosa quantità di pietre spirituali. Persino gli alchimisti di livello 7 probabilmente non erano in grado di comprarne uno.


Immediatamente, gli alchimisti circostanti iniziarono a chiamarlo. Desiderosi di acquistare l’elisir.


“Alchimista Fang, hai intenzione di vendere quell’elisir?”


“Per quante pietre spirituali lo vendi?!! Lo voglio comprare!”


Non appena Meng Hao sentì parlare di pietre spirituali, i suoi occhi iniziarono a luccicare. Mentre esitava, i precedentemente invisibili alchimisti di livello 8 nell’aria si materializzarono.


Immediatamente, le facce degli alchimisti nella folla vacillarono e simultaneamente giunsero le mani e si inchinarono.


“Saluti, Anziani del Padiglione!”


La loro reazione fece spalancare la bocca alle altre persone del pubblico, che poi si misero a guardare gli uomini anziani poco appariscenti che erano appena apparsi. Le loro menti vorticarono quando realizzarono che, a parte l’Anziano Elisir, erano presenti le figure più supreme nella Divisione del Dao dell’alchimia, gli Anziani del Padiglione!


“Saluti, Anziani del Padiglione!”


“Saluti, Anziani del Padiglione!”


Tutte le centinaia di migliaia di coltivatori circostanti giunsero le mani e si inchinarono. Il rimbombo delle loro voci riecheggiò come un tuono. In risposta, le facce dei cinque Anziani del Padiglione rimasero prive di espressione. Uno di loro, un vecchio uomo piuttosto corto e gobbo, sorrise e scosse la mano, poi tremò e riapparse di fronte Meng Hao.


“Fang Hao offre i suoi saluti, Anziano del Padiglione!” disse Meng Hao, giungendo le mani e inginocchiandosi.


“Fang Hao, non c’è bisogno di eseguire l’etichetta. La Divisione del Dao dell’Alchimia segue la regola che a chiunque riesca a creare uno dei tre elisir sacri venga accordato il titolo di Anziano del Padiglione. Vieni. Ti porterò a fare visita all’Anziano Elisir.” La faccia del vecchio uomo brillava di ammirazione e approvazione. Gli altri quattro anziani intorno a loro, nonostante le loro facce senza espressione, emanavano un sentimento simile. 


Meng Hao prese un profondo respiro e poi iniziò a seguirli obbedientemente. L’intero gruppo si trasformò in fasci di luce prismatica che si lanciarono verso le montagne interne.


Si lasciarono indietro centinaia di migliaia di coltivatori, le cui facce sfavillavano di invidia. Gli alchimisti apprendisti che avevano ascoltato le lezioni di Meng Hao sembravano estremamente eccitati. Dato che si consideravano seguaci di Meng Hao, questo andava a significare… che ora erano diventati i seguaci di un Anziano del Padiglione!


In lontananza a mezz’aria, gli Anziani del Padiglione guardarono il portamento obbediente e grazioso di  Meng Hao e la loro approvazione nei suoi confronti crebbe.


“Né arrogante né affrettato,” disse uno degli anziani, sorridendo. “Per di più, non hai falle nel tuo carattere e capisci anche l’etichetta. Puoi essere leggermente avido, ma non c’è nessun male in questo. Hao’er, sei davvero notevole! Decisamente più eccezionale di tuo padre.”


“Mio padre?” Meng Hao rimase a bocca aperta.


“Prima che tuo padre incontrasse tua madre, venne da me per creare degli elisir. Era estremamente arrogante e altezzoso, mi ha addirittura minacciato! Mi ha detto che se non creavo gli elisir per lui, avrebbe fatto sistemare mia nipote con qualche suo Fratello Minore.” Il vecchio uomo sembrò improvvisamente leggermente irritato mentre sbuffava.


“Veramente?” esclamò Meng Hao, fissando con occhi spalancati. Poteva credere con fatica che suo padre, che sembrava così potente e solenne, eternamente severo, si sarebbe mai potuto comportare come la persona che aveva appena descritto questo Anziano del Padiglione.


“E’ assolutamente vero in ogni dettaglio!” disse un altro Anziano del Padiglione, annuendo onestamente. “Dopo che incontrò tua madre, tuo padre diventò molto più contenuto. E pensare che, in passato, era il bullo numero uno di Vittoria Orientale. Opprimeva tutti gli uomini e soggiogava tutte le donne!” Il vecchio uomo sospirò.


Meng Hao si schiarì la gola e poi scosse la testa, insicuro su cosa dire e ancora incredulo riguardo quello che aveva sentito.


“Questo è il motivo per cui ho detto che sei ammirevole, Hao’er,” disse l’uomo con la gobba. “Stupendo e con sconfinate prospettive.” Rise di cuore e guardò Meng Hao con un’espressione di lode.


“Anziano del Padiglione,” chiese Meng Hao, “alla fine… hai creato gli elisir per lui?”


“Hmph! Io sono retto e orgoglioso,” disse altezzoso il vecchio uomo. “Non inchino la mia testa a nessuno! Ho i miei principi e a causa di essi, se non voglio produrre elisir, non importa chi venga da me, persino tuo padre, pensi che farei un’eccezione? Per questo motivo, produssi solo cinquecento lotti di elisir medicinali per lui. Nemmeno uno in più!”


Di lato, un altro uomo anziano che non aveva proferito alcuna parola fin ora, guardò Meng Hao e gli fece un occhiolino.


Meng Hao sbattè le palpebre, si schiarì la gola e non osò porre un'altra domanda.


Poco dopo, gli Anziani del Padiglione portarono Meng Hao nel centro delle montagne interne. Nella distanza c’era un picco che si ergeva tra le nuvole vorticanti. Guardandolo più da vicino, era possibile vedere innumerevoli caverne incavate sull’intero picco.


Gradualmente, un ronzio iniziò a sentirsi provenire dalle caverne, un suono che fece intorpidire lo scalpo a Meng Hao.


Prima che si potessero avvicinare oltre, innumerevoli fasci di luce nera fuoriuscirono dalle caverne. In un battito di ciglia, il cielo si era riempito di milioni di scarafaggi neri, i quali erano comunemente noti come Scarabei dal Corno Diviso! [1]


Ronzii riempirono l’aria mentre milioni di scarabei volavano intorno al gruppo di Meng Hao, emanando un’energia incredibile.


“Non avere paura,” disse l’Anziano del Padiglione gobbo, sorridendo. “Noi chiamiamo questi insetti Immortali Unicorno, vengono cresciuti personalmente dall’Anziano Elisir. In verità, c’è qualcosa che lo riguarda che probabilmente non sai. L’Anziano Elisir… eccelle, non nel Dao dell’Alchimia, ma nel Dao degli Insetti!” 


Meng Hao era scosso. L’Anziano Elisir non eccelleva nel Dao dell’alchimia eppure era un alchimista di 9°grado. Si poteva solo immaginare quanto fosse stato terrificante si ci avrebbe eccelso. Vedendo questi Immortali Unicorno, gli fece ricordare gli innumerevoli scarafaggi neri che aveva visto nel giardino di piante medicinali nelle Rovine dell’Immortalità.


Fu a questo punto che una voce arcaica riecheggiò all’improvviso.


“Fang Hao, vieni…”


Gli Immortali unicorno volarono intorno il picco montuoso e poi rientrarono in una delle grotte.


[su_service title="MadOtter" icon="icon: commenting" icon_color="#000000" size="16"]NOTE:


1. In cinese, il termine per scarafaggio significa, letteralmente Tartaruga Dorata. Nella versione originale vi è una riga in più, omessa nella traduzione, che recita “nonostante il nome contenga la parola tartaruga, queste non erano tartarughe, bensì orribili insetti”.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]
                                


                                



