---
weight: 930
title: Capitolo 93 - Separa il Dao, cambia Cieli e Terra, Volontà Demoniaca!
pubDate: 2025-03-17T11:17:34.774Z
tags:
    - issth
---


Non appena vide Lord Rivelazione, il corpo di Meng Hao si irrigidì. L’Anima Nascente del suo clone bruciava nella lampada demoniaca nelle sue mani.


L’urlo di Lord Rivelazione scosse la terra per milioni di chilometri in tutte le direzioni. Le montagne tremarono, il cielo si riempì di nuvole scure e inquiete.


Il cuore di Meng Hao fece un balzo, del sangue sgorgò dalla sua bocca. Il suo corpo fu spinto all'indietro. Tossì un’intera boccata di sangue.


Tutti, nella regione della Setta dell’Affidabilità, inclusi i Patriarchi dell’Anima Pseudo Nascente e i Coltivatori della Stabilità della Consistenza della Setta del Vento Gelido, erano spaventati come cicale al freddo. Non osavano fare il minimo rumore. Fissarono il cielo, attoniti, gli occhi colmi di terrore.


Ma anche nel tremore della terra l’area attorno zona isolata di mediazione di Patriarca Affidabilità era completamente silenziosa. Il corpo del Patriarca non emanava alcun suono.


Lord Rivelazione si sollevò in aria accanto alla sua campana. I suoi occhi brillavano dello splendore del sole e della luna. La luce e l’oscurità sembravano intersecarsi e combinarsi con la luce cremisi che emanava dal taglio sulla sua fronte. Sollevò la mano destra e la scosse verso il basso.


Il brillio cupo, la luce chiara e l’essenza di sangue si combinarono nell'immagine di una mano, che cominciò a discendere verso la terra.


Accadde tutto in un istante. Un ruggito colmò l’aria, mentre la mano precipitava verso la Montagna Orientale della Setta dell’Affidabilità. Mentre precipitava prese a cadere a pezzi, strato per strato, disintegrandosi in un mucchio di polvere. Quando la discesa si concluse, la Montagna non c’era più.


La terra tremò, un vento fortissimo prese a soffiare. La mano non si fermò: continuò a sprofondare nel terreno, come se Lord Rivelazione sapesse esattamente dove si trovasse la camera isolata di Patriarca Affidabilità!


Quando la mano scomparve finalmente, i presenti videro un enorme buco. Al suo interno vi erano numerosi incantesimi restrittivi incompleti. Quel luogo era davvero la sala di meditazione di Patriarca Affidabilità. Steli di pietra e altari giacevano in ogni luogo, in rovina. La grande immagine di Patriarca Affidabilità era in mille pezzi e la stanza era stata aperta a forza.


Ma… il Patriarca non c’era!


“Vieni fuori, Patriarca Affidabilità, dannazione!” Quando Lord Rivelazione vide che Patriarca Affidabilità non era nella stanza di mediazione alzò la testa al cielo ed emise un ruggito.


Fu abbastanza forte da scuotere i cieli, fino a riempire l’intero stato di Zhao.


“Vieni fuori, adesso!”


“Immediatamente! Fatti vedere!”


“Immediatamente! Fatti…”


“Immediata…” Si udirono innumerevoli echi mescolarsi nell’aria, formando un suono dalla potenza incomprensibile.


Il corpo di Meng Hao tremò mentre assisteva alla scena. Nel luogo dove poco prima si trovava la Montagna Orientale non era rimasto che un grosso buco. Patriarca Affidabilità era stato laggiù fino a poche ore prima, ma ora non c’era più.


“Dove è finito…” si chiese, pallido in volto. Non riusciva nemmeno a muoversi. La potenza della voce di Lord Rivelazione copriva ogni cosa. Chiunque avesse avuto una Base di Coltivazione più bassa di lui non avrebbe potuto fare altro che cercare di sopportarla.


Era un potere che sembrava contenere elementi del Cielo, come se Lord Rivelazione potesse controllare ogni cosa con la sola forza di volontà.


“Questo non è lo stato dell’Anima Nascente, questa è la Divisione dello Spirito!”


“Deve essere quello, altrimenti non sarebbe possibile una cosa simile!” I tre Patriarchi del Nucleo Pseudo Nascente delle tre grandi Sette erano ancora più atterriti.


“Non hai proprio voglia di farti vedere, Patriarca Affidabilità? Distruggerò il tuo unico Discepolo della Fazione Interna e spazzerò via la discendenza della tua Setta, per sempre! Spianerò queste montagne, scioglierò l’intero Stato di Zhao finché non ti farai vedere!” Aveva già setacciato tutto lo Stato di Zhao col suo Senso Spirituale, ma non riusciva a trovare Patriarca Affidabilità.


Eppure sentiva che il Patriarca era ancora nello Stato di Zhao.


Uno sguardo glaciale brillò negli occhi di Lord Rivelazione. Era la sua vera natura, pronta a combattere con Patriarca Affidabilità. Ma non poteva farlo se restava nascosto.


Un potente intento omicida esalava da Lord Rivelazione. C’era una quantità di metodi diversi che avrebbe potuto usare per costringere Patriarca Affidabilità a farsi vedere, che includevano uccidere il suo Discepolo della Fazione Interna e spianare le montagne. Se persino sterminare tutto lo Stato di Zhao non fosse stato sufficiente a farlo uscire avrebbe potuto sciogliere tutta la nazione.


Lord Rivelazione aveva visto ormai da tanto la lampada in mano a Meng Hao. Guardò in basso, spazzando tutte le terre con lo sguardo. Sollevò la mano e la abbassò una seconda volta.


Stavolta la luce sgorgò dai suoi occhi, e il taglio sulla fronte si allargò quanto un dito. La luce rossa si riversò fuori, e mentre la sua mano calava, tutte le montagne nel raggio di migliaia di miglia in tutte le direzioni iniziarono a ondeggiare e crepitare. Nel cielo sopra di esse era apparsa un’altra enorme mano!


Non parve tanto grande sulle prime, ma nel mezzo dei tuoni si fece sempre più immensa, finché non parve coprire le montagne per decine di migliaia di chilometri in tutte le direzioni. La terra tremò e i visi dei tre Patriarchi dell’Anima Pseudo Nascente si riempirono di orrore. Fuggirono a gambe levate, più veloce che potevano.


Il Coltivatore della Stabilità della Consistenza della Setta del Vento Gelido impallidì. Si morse la punta della lingua, sacrificando un po’ della sua base di Coltivazione mentre si trasformava in un fascio prismatico di luce e si allontanava in volo.


La base di Meng Hao, invece, era la più debole di tutti. Non riusciva nemmeno a muoversi. La lampada ad olio volò via dalle sue mani, verso il colossale palmo. L’Anima Nascente a gambe incrociate dentro di lui aprì gli occhi ed emise una luce simile a quella di Lord Rivelazione.


Meng Hao non poté fare altro che assistere ad occhi spalancati mentre la mano nel cielo si faceva sempre più grande. Copriva ogni cosa, fino ad essere l’unica cosa visibile in tutto il cielo.


Ogni cosa, per decine di centinaia di chilometri, si fece nera. La mano copriva tutto. Poi prese a discendere: la terra cominciò a tremare, le montagne tremarono e collassarono. Mentre la mano cadeva verso di lui, Meng Hao comprese che era arrivato il giorno del giudizio.


Uno sguardo acido apparve sul suo viso mentre restava in piedi in silenzio. Non c’era paura nei suoi occhi, né terrore. Emise un sospiro flebile.


“Finisce tutto così? Non… non posso accettarlo.” La testardaggine riempì i suoi occhi, una scintilla che si trasformò in una fiamma ruggente.


“Nel mondo della Coltivazione, i deboli sono preda dei forti. La base di Coltivazione è tutto. Solo diventando potenti si può continuare a vivere. Solo aumentando la tua forza puoi impedire di essere schiacciato dagli altri. Solo allora puoi stare in piedi in alto nel cielo.” Meng Hao sorrise all'improvviso, e nel suo sorriso c’era una profonda comprensione. Non desiderava altro che diventare potente. Ora, davanti al pericolo, comprendeva davvero sé stesso.


“I saggi hanno detto che imparare è la cosa più importante nella vita. Ma nel mondo della Coltivazione solo i potenti possono diventare imbattibili!” Meng Hao guardò la mano che calava sul mondo. Avrebbe guardato mentre calava sul suo corpo, facendolo a pezzi. Non avrebbe chiuso gli occhi. Avrebbe assistito a ogni cosa e impresso la visione nel proprio spirito. Sarebbe stata ancora là quando si sarebbe reincarnato. Se ci fosse stata un’altra vita… allora sarebbe diventato potente e invincibile!


Mentre la mano continuava a precipitare, le montagne attorno a lui cadevano a pezzi. Ogni cosa si fece sfocata, una patina nera riempì gli occhi di Meng Hao. Era come se i cieli e la terra lo vedessero come nulla più che un insetto. Ma non si agitò.


“Se c’è un’altra vita, non permetterò mai che nulla del genere accada più!”


Meng Hao restò in piedi nel mezzo del ruggito assordante, tremando. Del sangue scivolò fuori dai suoi orifizi, le sue ossa emisero rumori sordi. Presto, di lui non sarebbe rimasto altro che una pozza di sangue.


Fu in quel momento che, all'improvviso, apparve una luce rosso scuro. Si lanciò verso la mano, a velocità altissima, da un luogo lontano dalla vista di Meng Hao.


La luce rossa sembrava formata da gocce di sangue raccolte in un tempo indefinito, innumerevoli anni. Emetteva una potente aura Demoniaca, tale da riempire i cieli, e così spessa da poterne cambiare il colore assieme a quello della terra. In un battito di ciglia ogni cosa si colorò di sangue!


La luce si avvicinò, proiettandosi verso la mano che Lord Rivelazione aveva evocato. Poi la spezzò!


Una luce sanguigna volò verso i cieli!


Era potente abbastanza da terminare ogni creazione.


Forte abbastanza da spezzare in due il cielo e la terra. E se anche non avesse avuto quel potere aveva la volontà di tentare!


Spezza il Dao, cambia i cieli e la terra, volontà Demoniaca!


Questa persona… non era Patriarca Affidabilità!
                                


                                



