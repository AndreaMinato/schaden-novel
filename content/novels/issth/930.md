---
weight: 930
title: Capitolo 930 - Mi Siete Mancati Tutti!
pubDate: 2025-03-17T11:17:35.015Z
tags:
    - issth
---


Era una collisione di oro e sangue!


Era una battaglia tra il potere della reincarnazione e le Perle Bianca e Nera!


Si trattava di Fang Wei… contro Meng Hao! La loro prima battaglia!


I rombi riempirono l'aria mentre i colori dell'oro e del sangue si scontravano l'uno contro l'altro. Il cielo notturno divenne improvvisamente brillante mentre il potere della reincarnazione e delle Perle Bianca e Nera collidevano, facendo tremare il Cielo e la Terra. Un enorme ruggito echeggiò in tutte le direzioni.


La testa del Demone di Sangue era collassata, il mondo d'oro frantumato. La sensazione di reincarnazione svanì... e anche le Perle Bianca e Nera di Meng Hao rovinarono.


Un tremore lo percorse e il suo strato Eterno entrò immediatamente in azione, dandogli il potere di scrollarsi completamente di dosso il colpo. Quello che gli osservatori videro fu che il colpo di palmo di Fang Wei non era stato in grado di fermarlo! Nemmeno si bloccò... continuò soltanto ad avanzare nel Padiglione dell’Ascensione Orientale.


Gli occhi di Fang Wei erano pieni di gelida freddezza, il suo viso era un po' impallidito. Anche se era stato allontanato dal contrattacco di Meng Hao rivolto al suo attacco di palmo, era comunque stato colpito dal contraccolpo.


Cosa più sconvolgente di questa era il Lago del Chiaro di Luna, un luogo dove Fang Wei aveva praticato la coltivazione. Aveva formato una risonanza con le acque del lago, di conseguenza aveva il controllo della situazione. Inoltre, Meng Hao stava proteggendo Fang Xi.


Alla fine, era veramente difficile determinare chi di essi fosse veramente il più potente!


Quasi nello stesso istante in cui Meng Hao aveva posato il piede nel padiglione, dozzine di Guardie della Luna Nera volarono verso di lui attraversando il lago.


Meng Hao li ignorò completamente. Al contrario, il suo sguardo freddo passò velocemente attraverso la folla fino a posarsi su Fang Wei.


“Giovane Cugino Fang Wei, qual è il motivo per cui io non sono qualificato per entrare in questo padiglione?”


“Chiunque venga perseguito dalle Guardie della Luna Nera non è naturalmente qualificato a mettervi piede,” replicò freddamente Fang Wei. Le Guardie della Luna Nera si stavano avvicinando al padiglione, altre ancora stavano convergendo dalla riva del lago. Inoltre sarebbe bastato poco tempo prima che arrivassero i loro esperti.


Nel suo cuore, Fang Wei stava ridendo freddamente. Voleva proprio vedere come Meng Hao avrebbe potuto risolvere la situazione.


Il volto di Fang Xi era cinereo mentre rimaneva accanto a Meng Hao, il fiato corto. Non era mai stato all'interno del Padiglione dell'Ascensione prima d'ora, normalmente sarebbe stato molto eccitato. Proprio in quel momento, tuttavia, le Guardie della Luna Nera erano a pochi attimi dal catturarlo e quando si ritrovò a pensare a cosa sarebbe potuto accadere dopo, non poté fare a meno di prendere un respiro profondo e prepararsi a rischiare tutto.


Aveva già deciso che, visto che tutto questo stava accadendo per causa sua, si sarebbe preso la piena responsabilità, assicurandosi che il clan non causasse ulteriori problemi a Meng Hao.


“E' così?” replicò Meng Hao, sorridendo. Si sentirono dei fischi penetranti mentre sette o otto Guardie della Luna Nera scattavano in aria dietro di lui. Le loro espressioni erano colme di intenzione di uccidere, erano proprio sul punto di attaccare, quando…


Meng Hao alzò con noncuranza la mano e mostrò qualcosa alle Guardie della Luna dietro di lui.


Quindi, senza nemmeno voltarsi a guardare, abbaiò freddamente: “Andatevene!”


Mentre la sua voce echeggiava, le Guardie della Luna all'esterno del padiglione videro l'oggetto nella sua mano. Cambiarono espressione e si fermarono immediatamente sul posto, fissando stupite la mano di Meng Hao e l'oggetto che conteneva.


Iniziarono a respirare pesantemente. Nello stesso momento, altre Guardie della Luna Nera si riunirono nella zona. Tutte quante ebbero la stessa reazione, come se un fulmine si stesse schiantando all'interno delle loro menti.


Le dozzine di Guardie della Luna Nera più vicine e le centinaia che si stavano ancora radunando, rimasero scioccate e senza parole.


Quando i Prescelti nel Padiglione dell'Ascensione Orientale videro cosa stava accadendo, i loro occhi si illuminarono di una strana luce, Fang Wei sembrò improvvisamente ricordare qualcosa e il suo volto divenne improvvisamente orribile a vedersi. Fang Yunyi annaspò, non più sicuro di come reagire a questo sviluppo improvviso.


Non riusciva assolutamente a capire cosa potessero aver visto le Guardie della Luna da farle fermare sul posto, senza più osare avanzare.


Fang Hong fissava sconvolto. Fang Xiangshan esitò. Gli occhi di Fang Donghan brillavano di curiosità.


“Che cosa state facendo ancora qui?” disse freddamente Meng Hao, senza ancora degnarsi di guardare indietro.


Nell'istante in cui le parole lasciarono le sue labbra, le Guardie della Luna dietro di lui rimasero senza fiato. Improvvisamente unirono le mani e si inchinarono a Meng Hao, quindi si girarono con amarezza e presero la via per andarsene.


Molti tra gli spettatori intorno al Lago Chiaro di Luna che videro questo, spalancarono la bocca per lo shock. Avevano personalmente visto le Guardie della Luna Nera, scintillanti di intenzione omicida, fermarsi improvvisamente sul posto e quindi ritirarsi in massa, chiaramente senza osare avanzare oltre.


C'erano alcune persone nella folla dotate di una vista eccezionale che riuscirono a dare un'occhiata all'oggetto che Meng Hao teneva in mano. Annasparono, espressioni di vuoto sconcerto apparvero sui loro volti.


“Il medaglione di controllo di un alchimista di livello 8!!”


“E' l'equivalente di un medaglione di controllo di un Anziano del clan... Un medaglione di controllo di un alchimista di livello 8!! Questo gli da lo stesso status di un Anziano del clan! E gli Anziani del clan... possono ordinare alle Guardie della Luna Nera di inchinarsi!”


“Fang Hao ha preparato un Elisir dello Spirito Solare del Palazzo Celestiale, cosa che lo rende immediatamente un alchimista di livello 8!!”


Il suono dei tumulti all'esterno arrivò fino all'interno del padiglione, facendo inalare bruscamente i coltivatori radunati.


Fang Xi spalancò la bocca, quindi impazzì dalla gioia.


Meng Hao abbassò lentamente la mano, guardando Fang Wei con un leggero sorriso.


“Dici che ora sono qualificato?”


L'espressione di Fang Wei era estremamente sgradevole mentre fissava Meng Hao. Prima che potesse anche solo rispondere, Meng Hao avanzò e alzò la mano destra. Fang Yunyi cambiò espressione, tentò di scappare ma il suo corpo volò involontariamente in aria verso Meng Hao, il quale lo afferrò per il collo.


“Mi hai visto e non mi hai salutato nella maniera appropriata,” disse Meng Hao, colpendo gentilmente la guancia di Fang Yunyi. “Ah, Yunyi, sembra che quando ti ho dato una lezione l'altra volta tu non l'abbia appresa."


Il sorriso di Meng Hao fece iniziare a tremare Fang Yunyi. Stava per dire qualcosa quando, improvvisamente, il volto di Meng Hao si oscurò e mandò a schiantare Fang Yinyi sul pavimento del padiglione.


Questo era rinforzato con la magia, e non poteva essere danneggiato da un'azione simile. Era incredibilmente resistente, cosa che provocò un urlo da far gelare il sangue, emesso da Fang Yunyi.


Il sangue gli spruzzò dalla bocca e urlò ancora e ancora. Implorò persino pietà. Fang Wei si accigliò.


“E' abbastanza!” disse.


Meng Hao sorrise e guardò verso Fang Wei.


“Con la mia autorità di Anziano, sto sgridando uno dei membri del clan. Giovane Cugino Fang Wei, con quale autorità hai pronunciato queste parole a me proprio ora?”


Così dicendo, Meng Hao afferrò Fang Yunyi per i capelli, lo fece roteare quindi lo scagliò da un lato. Il sangue si spanse ovunque. I Prescelti nella stanza osservarono senza dire nulla. Tuttavia, mentre osservavano le azioni di Meng Hao, ognuno di loro ebbe differenti pensieri.


Questo era ancora più vero per Sun Hai, il quale stava tremando lievemente.


L'espressione di Fang Wei era estremamente arcigna mentre guardava verso Meng Hao. Stava per dire qualcosa, quando Meng Hao rise.


“D'altro canto,” disse, “la luna è alta stasera, e le stelle sono brillanti. Domani sorgerà il Sole dell'Ascensione Orientale, un giorno di buon auspicio. Inoltre, io vedo anche molti vecchi amici qui, e la cosa mi rende felice. Non ti renderò le cose più complicate.” Guardò verso tutti gli altri Prescelti, ciascuno dei quali aveva differenti espressioni sul volto.


Sun Hai chinò la testa senza rendersene conto. Li Ling lo fissava furiosa. Sul volto di Fan Dong lampeggiò l'intenzione di uccidere, Wang Mu sembrava che volesse combattere qui e ora. Song Luodan e Taiyang Zi lo stavano fissando entrambi con le mascelle serrate.


Le loro esperienze passate con Meng Hao erano cose che non sarebbero stati mai in grado di dimenticare.


Meng Hao sembrò leggermente imbarazzato, quindi ridacchiò timidamente mentre guardava in basso verso il terrorizzato Fang Yunyi, che rimase disteso, scomposto e con le ossa rotte.


“Firmami una cambiale,” disse Meng Hao, socchiudendo gli occhi e sorridendo. Recuperò immediatamente carta e penna dalla sua borsa da trasporto, che tenne in mano davanti a Fang Yunyi. “Mi conosci, sai cosa devi scrivere.”


Così dicendo, accarezzò gentilmente la testa di Fang Yunyi.


Il volto di Fang Yunyi era bianco pallido. Per lui, Meng Hao era il peggior diavolo malvagio immaginabile nei Cieli e sulla Terra. Tremando, usò il suo stesso sangue per scrivere la cambiale.


Meng Hao l'accettò, vi soffiò un po' sopra per asciugarla, quindi la mise cautamente nella sua borsa da trasporto come se fosse un tesoro. Quindi sorrise a Fang Yunyi e disse qualcosa che gli fece gelare il sangue:


“Yunyi non avrai una terza possibilità. Se agirai in questo modo la prossima volta che mi vedrai... mi accerterò che tu viva una vita peggiore della morte.” Il sorriso di Meng Hao si estendeva da un orecchio all'altro, ma le sue parole erano fredde come ghiaccio. Era un aspro contrasto che fece guardare tutti i Prescelti nel padiglione in un reticente silenzio.


Fang Yunyi iniziò ad ansimare e tremare, l'espressione ora di estremo terrore. Poteva percepire l'intento omicida nelle parole di Meng Hao ed era anche certo che quando diceva che avrebbe fatto qualcosa... non avrebbe mai mancato di adempiere alla sua promessa.


Fang Yunyi sapeva che se non avesse salutato in maniera rispettosa Meng Hao al loro prossimo incontro, questi lo avrebbe sicuramente... lasciato a desiderare di essere morto.


Era terrorizzato, completamente e veramente terrorizzato. Persino Fang Wei era incapace di aiutarlo in questa situazione, facendo raggiungere alla sua paura altezze che non potevano essere descritte a parole.


“Ora, tornatevene nel buco da cui siete usciti,” disse Meng Hao. Afferrò Fang Yunyi per i capelli e lo lanciò fuori dal padiglione. Un intenso dolore spezzò il corpo di Fang Yunyi mentre volava oltre il Lago del Chiaro di Luna e atterrava nel bel mezzo della folla esterna.


Dopo essere stato aiutato a rimettersi in piedi, se ne andò immediatamente, cercando di mettere quanta più distanza possibile tra lui e Meng Hao. Per tutto il tempo, il suo cuore rimase stretto da un terrore glaciale.


Ancora nel Padiglione dell'Ascensione Orientale, Meng Hao si guardò intorno verso i vari Prescelti e un sorriso timido comparve sul suo volto, come se fosse lievemente imbarazzato di essersi improvvisamente imbattuto in così tanti vecchi amici.


“Saluti, Compagni Daoisti!” disse. “Ci incontriamo di nuovo! Mi siete mancati tutti!”


Sembrando abbastanza a suo agio, camminò verso Sun Hai e, prima che potesse arretrare, fece scivolare il braccio intorno alle sue spalle, come se fossero buoni amici.


“Hey, se questo non è L’il Hai! Come stai? Vanno bene le cose? Perché hai rasato la testa? Non male, credo sia un taglio di capelli unico.”


Sun Hai cominciò a tremare, e sembrava potesse piangere da un momento all'altro. L'ombra di Meng Hao si annidava perennemente nel suo cuore, un punto che poteva essere compreso chiaramente dalla testa rasata.


Meng Hao strofinò la testa scintillante di Sun Hai e gli diede qualche pacca affettuosa. Sun Hai soffocò la sua furia silente, sentendosi frustrato fino all'estremo. A questo punto, lo sguardo di Meng Hao si posò su Li Ling'er. Senza rendersi conto, non poté trattenersi dal... guardare le procaci curve posteriori.


“Aiya! Sorellina Ling’er, è da così tanto che non ci vediamo! Sei ancora più carina che mai. Il tuo posteriore... sembra molto bello….” Si schiarì la gola. “Hey, non mi guardare in quel modo! Sai, ora che ci penso, eravamo fidanzati da bambini!”


L'espressione di Li Ling'er era estremamente scura mentre fissava Meng Hao. Il suo petto si alzava e abbassava mentre ansimava, sembrava fosse sul punto di esplodere. Se non avesse saputo di non essere all'altezza Meng Hao, il quale era anche nel Clan Fang, allora avrebbe combattuto.


Vedendo che Li Ling'er era sul punto di infiammarsi, Meng Hao guardò rapidamente altrove, rivolgendo le sue attenzioni a Fan Dong'er. Immediatamente, i suoi occhi si illuminarono.


“Eeeh? Inky! Sei qui anche tu! Sorellina Dong'er, ti ho già prestato Inky per un po' ormai, quand'è che me la restituisci?”


Gli occhi di Fan Dong'er lampeggiarono di rabbia e alzò la mano destra. Suoni scoppiettanti si sentirono mentre due daghe volanti apparivano improvvisamente. Delle fiamme misteriose sibilarono dalle due daghe, che emanavano auree terrificanti.


“Ti sfido a dire un'altra parola!” dissecon i denti serrati.
                                


                                



