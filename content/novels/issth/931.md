---
weight: 9310
title: Capitolo 931 - Il suo Nome è Fang Yu!
pubDate: 2025-03-17T11:17:35.015Z
tags:
    - issth
---


Le sue parole traboccavano di intento omicida, come se una singola inappropriata parola potesse scatenare una battaglia.


Meng Hao sbattè le palpebre e tossì leggermente. Tenendo il braccio avvolto intorno a Sun Hai, si guardò intorno, verso alcuni degli altri.


“Bene, quello deve essere Song Luodan! E Taiyang Zi! Wang Mu, ci sei anche tu! Fantastico! Siete tutti qui. Bene, allora... quando avete intenzione di ripagare i soldi che mi dovete?”


La manciata di frasi di Meng Hao provocò immediatamente una reazione da parte dei vari Prescelti nel Padiglione dell'Ascensione Orientale. Alcuni scoppiarono di rabbia, altri lo fissarono furiosamente e alcuni avevano gli occhi iniettati di sangue.


“Stai zitto!”


“Chiudi quella boccaccia!”


“Meng Hao, stai andando oltre!!”


“Meng Hao, se osi insultarmi ancora una volta, daremo inizio ad una faida tanto sanguinaria da non essere mai stata vista prima!!”


Quando Fang Xi vide tutto quello che stava accadendo, fissò Meng Hao con vacuo shock. Quindi guardò i Prescelti infuriati, e prese un respiro profondo. Non aveva idea di cosa avesse potuto fare Meng Hao per provocare una tale indignazione e rendere questi Prescelti così irati.


Fang Xi era ancora più sbalordito dalle parole scambiate tra Meng Hao e Li Ling'er, così come da quelle di Fan Dong'er. Ad essere sinceri, Fan Dong'er era la dea celestiale dei sogni di Fang Xi….


E ancora, in un batter d'occhio, quella dea celestiale aveva evocato armi letali. Le folli illusioni che Fang Xi aveva avuto su di lei furono istantaneamente dissipate dalla sua feroce ira.


Fang Xi non era l'unico scioccato. Anche Fang Hong stava fissando con occhi spalancati. Non sarebbe mai stata in grado di immaginare che disputa poteva essere avvenuta tra Meng Hao e queste persone per farle agire in tal modo. Da come sembrava, le brevi parole di Meng Hao avevano pugnalato a fondo i loro cuori.


Anche Fang Wei era rimasto senza parole per come Meng Hao sembrava così familiare con queste persone….


Soltanto Fang Xiangshan e Fang Donghan conoscevano veramente l'ispirante e tragica connessione tra tutti loro, e di come si era svolti questi eventi tanto da scuotere il mondo.


I membri del Clan Fang intorno fissavano sconvolti Meng Hao e i Prescelti con le menti in subbuglio.


L'apparizione di Meng Hao nel padiglione l'aveva reso il completo centro dell'attenzione. Persino Fang Wei era stato in quale modo sorpassato.


Le risposte dei Prescelti alle sue parole fecero oscurare improvvisamente Meng Hao in volto.


Prima che potesse anche solo dire qualcosa, il pappagallo, il quale aveva mantenuto il silenzio fino a quel momento, ruotò gli occhi, quindi scoccò un'occhiata alle persone.


“Chi promette deve ripagare!” squittì. “Questo è un principio del Cielo e della Terra! Voi, branco di svergognati, fareste meglio a ripagare quanto dovete immediatamente!


“Se non avete soldi, allora cercate qualche bestia pelosa o piumata per il Quinto Signore! Se il Quinto Signore sarà soddisfatto, allora vi aiuterà a ripagare il debito! Che ne dite?”


Meng Hao grugnì freddamente e scoccò un'occhiata alla folla. Quindi colpì la sua borsa da trasporto e recuperò un plico di cambiali. Iniziò a picchiettare il dito sulle note, poi alzò lo sguardo.


“Carta bianca e parole scritte con il sangue. La calligrafia è molto chiara, sì? Osate veramente rinnegare i vostri debiti?” Meng Hao era chiaramente infuriato. Sapeva che aver prodotto l'Elisir dello Spirito Solare del Palazzo Celestiale aveva temporaneamente risolto la sua carenza di pietre dello spirito. Tuttavia, secondo i suoi calcoli, quello che aveva guadagnato non sarebbe bastato. Ora, la sua gioia per aver trovato così tante persone che gli dovevano dei soldi si stava mutando in furia.


Nell'istante in cui Meng Hao aveva estratto la pila di cambiali, Fanx Xi era rimasto senza fiato. Gli occhi di Fang Hong si erano spalancati, e persino Fang Wei li fissò sconvolto.


Tutti i membri del Clan Fang lì intorno fissarono con espressioni di vuoto stupore Meng Hao, in piedi lì in mezzo, che picchiettava il dito sulle cambiali. Questa immagine di Meng Hao era ora profondamente scolpita nei loro cuori.


“Quante... quante cambiali ha veramente?”


“Ma Fang Hao non proveniva dal Pianeta Paradiso Meridionale? Com'è possibile che così tante persone abbiano preso in prestito dei soldi da lui?”


“Ma esattamente cosa fa questo ragazzo? E' un coltivatore? Da come si è presentato, non lo sembra per niente.”


I Prescelti del Clan Fang rimasero a bocca aperta mentre le menti si riempivano di pensieri ronzanti.


“Sun Hai,” disse Meng Hao, sembrando molto dispiaciuto. “Perché non cominci tu per primo?” Diede qualche pacca alla testa di Sun Hai “Non pensare che ora che sei pelato non ci siano posti in cui possa afferrarti. C'è sempre qualche zona sul tuo corpo che ha della peluria, giusto?”


Sentendo queste parole, gli occhi del pappagallo scintillarono brillanti, e fissò Sun Hai con interesse.


Sun Hai iniziò a tremare. Strinse forte i denti e fece per protestare quando le parole di Meng Hao gli ricordarono improvvisamente la sua esperienza da incubo sul Pianeta Paradiso meridionale. Infine, si accigliò.


“Uh... posso pagare un po' meno di quello che ti devo?”


Meng Hao ne fu immediatamente compiaciuto.


“Benissimo!” disse, con occhi scintillanti. “Cominciamo con gli interessi, che ne dici?” Sun Hai fece una smorfia, strinse i denti quindi colpì la sua borsa da trasporto per recuperarne alcune pietre delle spirito che consegnò a Meng Hao.


Lui le raccolse velocemente, si umettò le labbra, quindi adocchiò la borsa da trasporto di Sun Hai.


“Considerando quanto raramente ci incontriamo, perché non mi ripaghi un po' più di così?”


“Non posso,” disse Sun Hai. “Io... a dire il vero sono venuto al Clan Fang per comprare qualcosa di particolare. Beh, conosco questa ragazza del Clan Fang e vorrei veramente comprarle un regalo. Hey, non si sa mai, potremmo diventare parenti!”


“Oh, allora è così,” disse Meng Hao. “Se mi ripaghi ancora un po' del tuo debito, allora metterò una buona parola per te.” Sorrise e diede qualche pacca alla testa di Sun Hai.


Improvvisamente si rese conto che accarezzare la testa di Sun Hai lo faceva sentire molto bene, così continuò ancora per un po' di tempo, per buona misura.


“Li’l Hai, non ti preoccupare. Paga queste pietre dello spirito, e ti aiuterò. Nel Clan Fang, i più alti Anziani e i più bassi rami del clan devono tutti inchinarsi a me.”


Sun Hai esitò per un momento. Sapeva che Meng Hao era il più grande nipote della discendenza di sangue diretta. Anche se questa era in declino, il padre di Meng Hao era ancora vivo e lui aveva spadroneggiato nel clan, ultimamente.


Basandosi sulle sue recenti ricerche, nessun altro dei Prescelti del clan conosceva la ragazza che gli piaceva, cosa che stava rendendo Sun Hai ansioso. Ora che aveva visto quanto dominante era Meng Hao, si ritrovò a pensare... che avrebbe potuto dare un'opportunità al suo suggerimento.


“Mi chiedo se metterà veramente una buona parola per me….” pensò Sun Hai digrignando i denti. Era profondamente incantato da questa ragazza del Clan Fang, al punto da non essere più in grado di agire razionalmente. Infine, colpì la borsa da trasporto con la mano aperta e trasferì una somma maggiore di pietre dello spirito a Meng Hao.


Quando questo le vide, gli si illuminarono gli occhi di una luce brillante.


“Li’l Hai, non ti preoccupare. Lascia tutto al tuo Fratellone.” Meng Hao ripose le pietre dello spirito, e prima che Sun Hai potesse dire qualcos'altro, iniziò a camminare vero Li Ling'er.


Lei lo fissò, furiosa, con una fredda espressione.


Esitò per un momento, quindi lanciò un'occhiata al suo posteriore. Sospirando, pensò alle sue gesta come Fang Mu e realizzò che c'era almeno un ottanta percento di possibilità che Li Ling'er lo avesse riconosciuto. Di conseguenza, non poteva spingerla oltre.


Si voltò verso Fan Dong'er, ma quando vide le due daghe volanti dall'aria letale volare intorno alla sua mano, la sua espressione tornò seria, quindi si voltò per camminare verso Taiyang Zi e gli altri.


“Taiyang Zi, Song Luodan, Wang Mu!”abbaiò. “Tutti voi mi dovete dei soldi. E' tempo di PAGA!”


Taiyang Zi e gli altri due scoccarono occhiate a Meng Hao, le fiamme dell'ira lampeggiavano nei loro occhi.


Si guardarono a vicenda per alcuni respiri di tempo, dopo i quali Meng Hao fece un altro passo verso di loro. In questo esatto momento, Taiyang Zi e gli altri attaccarono simultaneamente. Le esplosioni echeggiarono mentre quattro di loro volavano fuori dal padiglione e iniziavano a combattere.


I rombi riempirono l'aria mentre Meng Hao si trasformava in un roc dorato che sferzò con i talloni verso Taiyang Zi. Nello stesso momento, una catena di montagne rombò accanto a lui, schiantatosi verso Song Luodan. Un momento dopo, sbatté un'ala, facendo tremare l'aria con un potente colpo verso Wang Mu.


Gli scoppi echeggiarono in tutte le direzioni. Sebbene fosse notte fonda, e molto buio, la luce della magia riempì l'aria, e tutti i membri del Clan Fang più in basso si alzarono per guardare. Quando videro che Meng Hao stava combattendo da solo contro tre incredibili Prescelti, le loro menti tremarono.


“Quello è Song Luodan del Clan Song. E Taiyang Zi delle Cinque Grandi Terre Sacre! L'ultimo è il Prescelto del Clan Wang, Wang Mu!


“Tutti e tre sono lungo la via per diventare veri Immortali! Una volta che ci riusciranno, diventeranno ancora più famosi di quanto non siano ora!”


“Non riesco a credere che Fang Hao stia combattendo contro tutte e tre nello stesso momento!!”


Gli scoppi echeggiarono mentre i quattro combattevano avanti e indietro. Meng Hao chiuse la mano a pugno, quindi colpì liberando la Distruzione dei Nove Cieli. Il sangue spruzzò dalla bocca di Song Luodan. Per quanto riguarda Wang Mu e Taiyang Zi, uno di essi chiamò il vento ed evocò la pioggia, mentre l'altro si trasformò in un'accecante luce solare. Mentre si avvicinavano a Meng Hao, questi sbuffò freddamente. Apparve la testa del Demone di Sangue che cozzò contro Wang Mu. Nello stesso momento si materializzò la Nona Montagna, schiantandosi contro Taiyang Zi.


“Voi ragazzi siete molto più forti della prima volta che ci siamo scontrati,” disse Meng Hao. “Per vostra sfortuna... sono riuscito a rimettervi al vostro posto l'ultima volta, e posso fare la stessa cosa oggi!” Il potere della sua base di coltivazione aumentò, ed estese la mano. I rombi riempirono il cielo mentre numerose montagne discendevano, tagliando tutte le vie di fuga a Taiyang Zi e agli altri.


Ruggendo, tutte e tre materializzarono i loro Idoli del Dharma. Meng Hao rispose allo stesso modo. Gli Idoli del Dharma appartenenti a Taiyang Zi e agli altri mostravano tracce visibili dei Rampicanti dell’Illuminazione d’Immortalità.


Mentre combattevano, Taiyang Zi e gli altri erano continuamente forzati a ritirarsi. Infine, si sentì uno scoppio e spruzzarono sangue dalla bocca mentre barcollavano all'indietro. Gli occhi di Meng Hao scintillarono e si preparò a correre in avanti all'inseguimento.


Tuttavia, fu a quel punto che una voce arcaica echeggiò rombando fuori dall'antica dimora.


“Le battaglie magiche sono proibite durante l'ascesa del Sole dell'Ascensione Orientale. Se qualcuno osa sferrare un altro attacco... il suo diritto a bagnarsi nella luce del sole verrà revocato!”


Mentre la voce echeggiava, due figure antiche comparvero a mezz'aria senza alcun suono intorno al Padiglione dell'Ascensione Orientale. Emanavano una massiccia pressione che separò Meng Hao da Taiyang Zi e gli altri.


Questi due vecchi uomini erano Anziani del Clan Fang. Guardarono verso Meng Hao, accigliandosi, quindi guardarono verso Taiyang Zi e gli altri.


“Tutti voi, rientrate nel padiglione. L'alba è quasi giunta.”


Taiyang Zi e gli altri presero respiri profondi. Quindi unirono le mani e si inchinarono ai due vecchi. Scoccando occhiate furiose a Meng Hao, volarono di nuovo dentro al padiglione.


Meng Hao li seguì con lo sguardo, quindi anche lui si diresse di nuovo al padiglione.


“Non volete ancora ripagarmi?” disse con un freddo sorriso. “Da questo momento, ogni volta che vi incontrerò, vi metterò definitivamente al vostro posto!” Dopo aver messo piede nel padiglione, si guardò intorno finché non vide Fang Xi e Sun Hai, dopodiché camminò verso Sun Hai.


Mentre il tempo passava, quasi tutti nel padiglione sedevano a gambe incrociate. Fang Wei rimase quieto e sottomesso: dopo che Meng Hao era rientrato nel padiglione era rimasto perlopiù in silenzio. La sua espressione, inoltre, non rivelava nulla, come se il precedente scontro tra loro due non gli interessasse affatto. A dire il vero, quando Meng Hao aveva combattuto con Taiyang Zi e gli altri, aveva dato una sola occhiata, quindi si era girato altrove come se non gli importasse.


Presto, tutto si calmò. L'alba si stava avvicinando. Alla fine, giunse il momento più buio degli istanti prima dell'alba in cui tutti sapevano che il Sole dell'Ascensione Orientale... sarebbe sorto a breve!


Gli occhi di Meng Hao si illuminarono di una strana luce, e prese un respiro profondo. Fu a quel punto che Sun Hai esitò per un momento, quindi iniziò a parlare con calma.


“Meng Hao… um… circa quella tua promessa di prima….”


“Non ti preoccupare, me ne prendo cura io,” disse Meng Hao, sbadigliando. “Oh, giusto, da quanto hai una relazione con questa ragazza?”


Il volto di Sun Hai si arrossò, e abbassò ancora di più la voce.


“Non sono molto sicuro,” disse. “Mi picchia sempre….”


Quando Meng Hao sentì queste parole, si rianimò improvvisamente.


“Beh, non va bene!” disse. “Come si chiama? E' qui nel padiglione? Che nervoso! Come osa picchiare le persone?!”


“Oh, non importa,” si affrettò a rispondere Sun Hai. “Ogni volta che mi fa del male, mi sento davvero felice... Non è qui ora, però. E' un discepolo della Chiesa dell'imperatore Immortale. Il suo nome è Fang Yu.”
                                


                                



