---
weight: 9320
title: Capitolo 932 - Il Sole Sorge!
pubDate: 2025-03-17T11:17:35.015Z
tags:
    - issth
---


Era il momento prima dell'alba. Ogni cosa era nera come la pece, e tutti gli occhi fissavano l'est!


Non soltanto quelli del gruppo all'interno del Padiglione dell'Ascensione Orientale: tutti i membri del Clan Fang sulle sponde del lago del Chiaro di Luna, il resto del palazzo degli antenati, e persino tutto il Pianeta Vittoria Orientale stavano aspettando.


Tuttavia, tornando nel Padiglione dell'Ascensione Orientale, Meng Hao aveva sentito il nome "Fang Yu" e la sua espressione era immediatamente cambiata. I suoi occhi si spalancarono e si voltò per guardare Sun Hai, che sembrava un po' imbarazzato.


Ogni volta che pronunciava il nome di Fang Yu, si sentiva felice, e un'espressione di desiderio appariva sul suo volto.


“Hai veramente detto che la ragazza che ti piace si chiama Fang Yu?” domandò Meng Hao. Stava iniziando a respirare male, e improvvisamente ebbe un brutto presentimento.


“Sì, è così,” replicò Sun Hai, annuendo con la testa. “Il suo nome è Fang Yu. E' un membro del Clan Fang, ma anche un discepolo della Chiesa dell'Imperatore Immortale.” La felicità sul suo volto si intensificò e, come prima, non notò il cambiamento nell'espressione di Meng Hao.


“Fratello Anziano Meng, è tutto in mano tua ora,” continuò. “Qualsiasi sia la quantità di pietre dello spirito che ti servono, fino a che riuscirò a metterci le mani, te le darò. Fratello Anziano Meng, per favore metti una buona parola, o anche due, per me...


L'espressione di Meng Hao cambiò di nuovo. Ora fissava vacuo nel vuoto.


Incapace di accettare la verità, fece un'altra domanda.


“Quel Fang nel suo nome, è lo stesso carattere di Fang del mio Clan Fang? E lo Yu, è lo stesso carattere che significa "bella giada"?’”


“Si, è giusto!” disse Sun Hai, sembrando quasi intossicato. “Non è altri che Fang Yu, bella come un pezzo di pregiata giada.”


Il cuore di Meng Hao prese a battere forte. “Si è unita alla Chiesa dell'Imperatore Immortale meno di due anni fa?” domandò, ancora incapace di credere a quanto stava ascoltando.


“Eee? Come fai a saperlo? E' così! Si è unita alla Chiesa dell'Imperatore Immortale poco meno di due anni fa! Tuttavia, il talento nascosto della Sorella Minore Fang è sconvolgente. E' impossibile predire chiaramente le sue prospettive future.” Sun Hai sospirò.


“Tu….” Delle vene blu comparvero sulla fronte di Meng Hao, mentre fissava irato Sun Hai.


Di rimando lui annaspò mentre, infine, notava la strana espressione di Meng Hao.


Sorpreso, disse velocemente “Fratello Anziano Meng, non ti preoccupare. Sun Hai non dimenticherà mai questa gentilezza. Se Fang Yu e io ci sposeremo un giorno, ti inviterò sicuramente al banchetto delle nozze….”


La mente di Meng Hao ruggiva mentre pensava alla tempra esplosiva della sua sorella maggiore. Se lei avesse saputo cosa aveva appena promesso di fare per conto di Sun Hai, sarebbe stato impossibile dire quante volte lo avrebbe picchiato al loro prossimo incontro…. All'improvviso, si sentì il più grande idiota del mondo intero. Aveva veramente... venduto sua sorella maggiore...


Sun Hai quindi continuò, diventando sempre più eccitato mentre parlava.


“Se avremo un figlio, potrai anche essere il suo padrino!


“Come marito e moglie, non dimenticheremo mai la tua gentilezza per il resto della nostra vita... E' tutto nelle tue mani, Fratello Anziano Meng….


“Oh, Fratello Anziano Meng, puoi aiutarmi a chiedere in giro per scoprire a quale linea di sangue appartiene Fang Yu? Sto programmando di fare presto una visita formale….”


“Chiudi subito la bocca!” ruggì Meng Hao. Si sentì veramente stupido per non aver pensato a questa possibilità. Il suo improvviso scoppio fece voltare numerose teste nel padiglione, che lo osservarono. Sun Hai annaspò, incerto del motivo per cui Meng Hao si fosse così arrabbiato.


Meng Hao si allungò in avanti, afferrò Sun Hai e lo attirò vicino a se. Con la mascella serrata, fissò Sun Hai negli occhi, certo che lo avesse fatto di proposito, che avesse scavato una fossa per lui, e poi lo avesse spinto dentro a testa in giù.


Sì! Lo aveva sicuramente fatto apposta!


“Tu hai una sorella minore?” chiese Meng Hao attraverso i denti serrati.


Sun Hai rimase momentaneamente stupefatto. Dalla sensazione che aveva in quel momento, Meng Hao sembrava proprio sul punto di essere travolto dalla rabbia.


“Uh… sì, si io ho una sorella minore, lei—”


"Chi è più cagna, tu o tua sorella?!" Meng Hao interruppe rumorosamente. "Sei un buffone! Non posso credere che tu abbia la faccia tosta di truffarmi!!" I suoi occhi erano iniettati di sangue, il suo cuore pulsava di rabbia. Per tutta la vita, era stato l'unico a truffare gli altri, e non poteva immaginare che in qualche modo, Sun Hai sarebbe riuscito a convincerlo.


Questo era ancora più vero quando ricordava che aveva promesso di agire da intermediario. Meng Hao non poté fare altro che sospirare internamente. In nessun modo avrebbe voluto avere a che fare con la vita sentimentale di sua sorella. Ogni volta che pensava alla sua tempra violenta, sentiva che la testa cominciava a far male.


“Non ti ho truffato!” disse Sun Hai, sembrando confuso. “Ho veramente una sorella minore. Il suo nome è Sun Chan.” Lo scatto d'ira di Meng Hao gli sembrava veramente strano. Pochi istanti prima tutto stava andando liscio, quindi era stato travolto dalla rabbia in un batter d'occhio.


Meng Hao si infiammò d'ira e stava per dire qualcosa quando la luce apparve nell'oscurità all'esterno.


Si estese immediatamente e si espanse in tutte le direzioni con un potere intenso che soppresse immediatamente tutta l'oscurità della notte.


Nell'istante in cui oscurità e luce si intersecarono, quando bianco e nero si scontrarono, tutti gli occhi sembravano essere bloccati... sull'est, dove c'era la fonte di tutti quei raggi di luce.


“E' qui! E' il Sole dell'Ascensione Orientale!”


“Il Sole dell'Ascensione Orientale sorge ogni 100 anni. Il ciclo di cento anni termina ora! Questo avviene quando il sole è nel suo punto più vicino al Pianeta Vittoria Orientale!”


“Se ti immergi nella luce del Sole dell'Ascensione Orientale, il tuo corpo carnale può raggiungere un punto di incredibile potere!”


Mentre il brusio della conversazione si alzava, l'intero mondo del Pianeta Vittoria Orientale improvvisamente venne riempito da un indescrivibile e cocente calore.


Il fumo nero saliva da terra e il vapore saliva da corpi d'acqua. La terra sembrava incresparsi, come se il calore stesse colpendo l'intero pianeta.


Il Sole dell'Ascensione Orientale... stava sorgendo!!


Persino Meng Hao si dimenticò dei suoi piani di causare problemi a Sun Hai, e guardò in alto.


La vista gli fece immediatamente vorticare la mente perché... il sole stava chiaramente sorgendo da est e, se le cose fossero andate come normalmente accadeva, sarebbe sorto lentamente. Tuttavia, nell'istante in cui Meng Hao guardò, quello che vide... era il sole di mezzogiorno!


Era come se il processo con cui sorgeva il sole dall'orizzonte nel mezzo del cielo occupasse solo lo spazio di alcuni respiri.


A dire il vero, non si trattava del movimento del Sole dell'Ascensione ma, piuttosto, del movimento del Pianeta Vittoria Orientale. In quell'istante, qualche insondabile metodo fece ruotare l'intero pianeta, sistemando il suo angolo così che il palazzo degli antenati fosse fissato nel punto più vicino al sole!


Ora si sta muovendo insieme al sole, e la cosa significava... che con il Sole dell'Ascensione Orientale nel cielo, invece delle normali 24 ore, la luce del giorno sarebbe durata per 36 giorni!!


36 giorni dopo, il sole avrebbe continuato a muoversi in lontananza, e non sarebbe stato più così vicino al Pianeta Vittoria dell'Est, dopodiché il pianeta sarebbe ritornato al suo normale stato.


Questo avrebbe segnato la fine del sorgere del Sole dell'Ascensione Orientale. Per quanto riguarda le persone su altri tre grandi pianeti nella Nona Montagna e Nono Mare, avrebbero potuto ottenere alcuni benefici, ma poiché si trovavano abbastanza lontano, non ne avrebbero ricavato quanto le persone presenti sul Pianeta Vittoria Orientale!


L'alba durò solo per un momento quindi, per 36 giorni, sarebbe stato mezzogiorno!


L'intera scena era ancora più chiara se vista dallo spazio. Il Pianeta Vittoria Orientale rimaneva sospeso, scintillante, con il fumo che si levava dalla superficie, come se fosse sul punto di fondersi!


Quel potere che metteva il Pianeta Vittoria dell'Est sul punto di fondersi... proveniva da un brillante e scintillante scudo di luce che illuminava l'intero cielo stellato!


La luce risplendeva da est, spazzando attraverso il cielo, il suo potere era in grado di dissolvere ogni cosa che toccava.


Infinite meteore e detriti svanirono senza una traccia, come se fossero evaporate.


Se ci fossero state delle figure onnipotenti in grado di rimanere all'interno di quella luce, esse avrebbero visto che, a est del Pianeta Vittoria Orientale, dove prima c'era un vuoto nello spazio color pece, ora c'era improvvisamente... un enorme corpo celeste!


Era cremisi, come se fosse formato da lava ed emanava un intenso calore e un'intensa luce. Si trattava... del sole!!


Questo era uno dei due corpi celesti che esistevano all'esterno della Nona Montagna e Nono Mare. Il sole!


All'esterno della Nona Montagna e Nono Mare c'erano un enorme sole e una gigantesca luna, i quali mantenevano delle orbite fisse intorno a tutte le montagne e mari. Gira e rigira, avevano ruotato intorno per infiniti anni senza mai incrociarsi e, almeno in apparenza, avrebbero continuato a farlo per l'eternità.


A causa della posizione della Nona Montagna e Nono Mare, questa e la Prima Montagna e Primo Mare erano i luoghi in cui ci si poteva immergere nella luce del sole e della luna. Per quanto riguarda il Pianeta Vittoria Orientale, era il più vicino in cui si potesse arrivare per prendersi il sole nella Nona Montagna e Nono Mare.


In quei momenti c'erano ben pochi coltivatori che potevano sopravvivere nello spazio tra il sole e il Pianeta Vittoria dell'Est. Le uniche persone che potevano... erano gli esperti della Sfera del Dao della Nona Montagna e Mare!


C'erano anche altre potenti figure che stavano da tempo aspettando questo momento per essere in grado di immergersi nella luce del sole, e quindi acquisire buona sorte.


Quasi nell'esatto momento in cui il sole sorse, numerosi coltivatori nel Pianeta Vittoria Orientale volarono in alto nel cielo per sentire la luce del sole, per immergersi ed essere battezzati nella sua luce.


Queste persone non erano qualificate come il Clan Fang, potevano soltanto provare l'esperienza in scala ridotta in varie altre regioni.


Ovviamente, la dimora degli antenati del Clan Fang, il Padiglione dell'Ascensione Orientale in cima al Lago Chiaro di Luna era il luogo più vicino in assoluto al Sole dell'Ascensione Orientale. Attualmente, era il luogo più desiderato.


Oltre che andare a mettere piede nel cielo stellato stesso, non c'era modo migliore per bagnarsi nella luce del sole che il Padiglione dell'Ascensione Orientale. Ovviamente, nessuno al di sotto della Sfera del Dao avrebbe potuto mettere piede nel cielo stellato per affrontare il sole senza morire.


Per questo è facile immaginare quale preziosa opportunità fosse essere presenti nel Padiglione dell'Ascensione Orientale.


Nello stesso momento, gli Anziani del Clan Fang mobilitarono 30.000 potenti esperti i quali si sedettero a gambe incrociate, delineando la forma di un'enorme formazione di incantesimo. Quando fu attivata, si levò un'enorme colonna di luce!


La colonna di luce circondò il Lago Chiaro di Luna, estendendosi per un'altezza di 9.000 metri, scattando dal terreno fino in alto nei Cieli, quasi li volesse collegare al Pianeta Vittoria Orientale. Il raggio di luce permetteva agli esterni di entrare nell'area e rendeva il potere del Sole dell'Ascensione Orientale, di per sé già molto più forte qui che in altri luoghi, ancora più forte di come era, in maniera esponenziale!


Attraverso il raggio di luce da 9.000 metri, il novanta percento o più delle persone erano membri del Clan Fang. Tutti gli altri erano Prescelti che erano recentemente giunti fino al Pianeta Vittoria Orientale.


Si diceva che anche con il semplice sedersi a gambe incrociate nella luce, senza nemmeno alzarsi nel cielo, si poteva comunque ottenere un incredibile progresso con il corpo carnale. La questione principale era quanto a lungo bisognasse rimanere nella luce. A spingersi troppo oltre i propri limiti, il corpo sarebbe bruciato fino a diventare cenere.


Ovviamente, i veri potenti esperti non si sarebbero accontentati di sedersi semplicemente a terra a gambe incrociate. Avrebbero sicuramente deciso di volare. Più in alto si riusciva, più vicino si arrivava al Sole dell'Ascensione Orientale. Se qualcuno fosse stato in grado di raggiungere il confine tra il pianeta e lo spazio esterno, allora questa persona avrebbe sperimentato incredibili guadagni.


Sfortunatamente, negli anni, nessuno al di sotto della Sfera del Dao aveva raggiunto tale punto.


Inoltre, era anche impossibile stabilirne il punto esatto!


Alcune persone sostenevano che fosse intorno ai 150.000 metri. La linea di pensiero per cui si trovava intorno ai 150.000 metri era dovuta al fatto che lì il cielo non era più blu, ma piuttosto di un viola intenso. Altre persone dicevano che questo punto si trovava a 300.000 metri, perché in questo luogo il cielo diventava nero e c'era una leggera differenza tra questa zona e il cielo stellato stesso.


C'erano alcune persone che dicevano che questo punto si trovava a 600.000 metri, altre addirittura 900.000. C'erano molte teorie. Tuttavia, nessuno avrebbe potuto dare un giudizio definitivo. Del resto, anche le dimensioni del pianeta stesso avevano a che fare con la questione.


Di conseguenza, l'altezza esatta del Pianeta Paradiso Meridionale era difficile da stabilire.


Secondo il Clan Fang, il punto di demarcazione tra il pianeta e il cielo stellato era situato a 300.000 metri!


Fino ad ora, nessuno al di sotto della Sfera del Dao poteva volare a quel punto di 300.000 metri!
                                



