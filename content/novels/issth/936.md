---
weight: 936
title: Capitolo 936 - Meng Hao contro Fang Wei!
pubDate: 2025-03-17T11:17:35.016Z
tags:
    - issth
---


Quando Fang Wei aveva iniziato a volare alto nel cielo, Meng Hao si svegliò dalla meditazione, non naturalmente, ma perché aveva provato l’intensa sensazione che qualcosa lo stesse chiamando, qualcosa di molto familiare.


Quel senso di familiarità proveniva da Fang Wei.


Era una sensazione unica e proveniva con precisione dal secondo e terzo Idolo del Dharma di Fang Wei. Era ovvio al momento che stessero richiamando Meng Hao.


Aveva provato una vaga sensazione di familiarità con l’aura di Fang Wei dall’inizio. Aveva i suoi sospetti, ma non fu fino a questo momento che le sue speculazioni vennero convalidate.1


Il secondo e terzo Idolo del Dharma di Fang Wei, davano a Meng Hao la sensazione che… in realtà appartenessero a lui.


Essi erano… manifestazioni dei suoi Frutti del Nirvana!


Ora che la verità si era presentata di fronte ai suoi occhi, Meng Hao era inaspettatamente calmo. L’intero Clan aveva assistito alla scena del Grande Anziano che gli riconsegnava i “suoi” Frutti del Nirvana, quindi far presente il discorso sarebbe inutile.


Meng Hao sorrise, un freddo sorriso che non conteneva rabbia, ma piuttosto, calma.


Lentamente si alzò in piedi e poi iniziò a volare verso l’alto, senza utilizzare alcun oggetto magico per resistere la luce del sole e il calore. Per ora mise da parte il problema dei Frutti del Nirvana, concentrandosi invece su un Incantesimo Daoista.


Dao della Magia Demoniaca della Fiamma Morente del Vero Se Stesso!


Incantesimo del Carattere della Fiamma!


Un calore bollente si innalzò da dentro di lui e rapidamente si diffuse in tutto il suo corpo. Il calore si trasformò in un mare di fiamme che si diffuse all’esterno partendo da Meng Hao, infuriando mentre si fondeva con la luce viola e ne assorbiva il calore.


Il suo Idolo del Dharma apparve dietro di lui, ed era a sua volta circondato da un mare di fiamme, facendolo sembrare incredibilmente scioccante.


In quel momento, il suo corpo fisico sembrò sul punto di compiere un salto di qualità mentre assorbiva tutto l’intenso calore intorno a lui.


All’interno della sua mente non c’era solo l’incantesimo del Carattere della Fiamma; c’era anche l’Incantesimo del Carattere Morente e l’Incantesimo del Carattere del Se Stesso. Questi tre incantesimi Daoisti sembrarono fondersi insieme dentro di lui. Sotto l’intenso calore, il corpo di Meng Hao iniziò ad avvizzire, eppure, all’interno di quell’avvizzimento c’era un’intensa forza vitale.2


Infatti, mentre avvizziva, altra luce solare viola e ancora più calore vennero stimolate dall’Incantesimo del Carattere della Fiamma, facendo recuperare il suo corpo. L’avvizzimento a questo punto era focalizzato dentro di lui, trasformandosi in un vero e proprio buco nero.


L’Incantesimo del Carattere della Fiamma di Meng Hao si solidificò rapidamente mentre assorbiva grandi quantità di luce del sole viola, completando in questo modo l’incantesimo.


“Il Dao della Magia Demoniaca della Fiamma Morente del Vero Se Stesso contiene sette Incantesimi,” mormorò Meng Hao. In questo momento, guadagnò più comprensione riguardo questa magia Daoista che aveva ottenuto in quella primordiale Setta del Demone Immortale.


“Tenendo conto anche di questo, non è lo stesso alla pari con l’Incantesimo di Rincarnazione del Clan Fang.” Meng Hao sospirò. L’Incantesimo della Reincarnazione con Un Pensiero era una delle quattro grandi magie Daoiste del Clan Fang ed era famoso in tutta la Nona Montagna e Mare.


Quelle quattro grandi magie Daoiste erano dei Dao del Clan e persino Meng Hao non poteva studiarle a meno che non avesse scambiato abbastanza punti merito. Anche a quel punto, non riuscirebbe a padroneggiarle senza l’aiuto di un esperto al livello di Patriarca.


“Fuoco… Luce…” Meng Hao era improvvisamente perso nei suoi pensieri e iniziò a vedere delle immagini nella sua mente. Nella visione, vide una massa sferica di fuoco e luce che era come un sole, o un occhio.


Non era altro che… L’Essenza della Fiamma Divina sotto le terre di Paradiso Meridionale!


Quella era la più intensa massa di fuoco e luce che Meng Hao avesse mai visto in tutta la sua vita!


Chiuse i suoi occhi e iniziò a ricordare le sue esperienze con l’Essenza della Fiamma Divina. Le cose si iniziarono a far chiare mentre ricordava di essere tornato al terzo livello delle terre sotterranee. Nel momento in cui aveva acquisito dell’Essenza, quello che vide non era la luce del sole, ma piuttosto… l’occhio fiammeggiante formato dall’Essenza della Fiamma Divina!


Nello stesso momento in cui Meng Hao stava vivendo questa visione, nelle terre di Paradiso Meridionale, nel terzo livello delle terre sotterranee, un posto protetto da tutte quelle bestie bizzarre, all’interno del mondo di fiamme, l’occhio dell’Essenza della Fiamma Divina improvvisamente… si aprì!


Nel momento in cui si aprì l’occhio, sembrò crearsi una risonanza con l’immagine dell’Essenza della Fiamma Divina che esisteva nella mente di Meng Hao. Rimbombi poterono essere sentiti e il livello di energia di Meng Hao improvvisamente iniziò ad aumentare.


Allo stesso tempo, il mare di fiamme intorno Meng Hao divenne improvvisamente nero. Le fiamme gli vorticavano intorno, trasformandosi poi in un enorme globo sferico.


Meng Hao esisteva nel centro esatto di quel globo sferico, sorretto dal suo Idolo del Dharma. Dalla distanza, sembrava quasi come se lui fosse… diventato un sole!


Questo sole era molto più grande e molto più realistico del sole creato dall’abilità divina di Taiyang Zi e il calore che irradiava era sconfinato.


Sotto nel palazzo ancestrale, le facce degli Anziani che stavano guardando la scena istantaneamente vacillarono per lo shock. Persino il Grande Anziano, che era rimasto completamente calmo per tutto il tempo, sentì i suoi occhi spalancarsi.


“Quella è… una proiezione! Una proiezione del sole!”


“In tutti questi anni passati, solo due persone sono riuscite a creare una proiezione del sole durante il Sole dell’Ascensione Orientale, ed erano dei Patriarchi di decine di migliaia di anni fa! Eppure Fang Hao… lo sta realmente facendo di fronte a noi!”


Nelle profondità del palazzo ancestrale, in una caverna rocciosa, sette vecchi uomini arcaici sedevano a gambe incrociate.


Questi sette erano tutti delle figure incredibilmente famose. Se fossero emersi nel mondo esterno avrebbero creato un enorme scompiglio per tutto il cielo stellato, sarebbero stati in grado di sopprimere ogni essere vivente.


Sedevano a gambe incrociate in meditazione, sembrava non ci fosse la minima aura vitale al loro interno. Il colore dei loro vestiti variava e al momento, il vecchio uomo che indossava una veste cremisi improvvisamente aprì gli occhi.


Lentamente alzò la testa e il suo sguardo penetrò la roccia e la pietra fino ad arrivare al mondo esterno.


“L’aura dell’Essenza…”


All’esterno, nella posizione dei 90,000 metri, Meng Hao aprì gli occhi lentamente. Per quelli che guardavano, sembrava come se fosse circondato da una proiezione del sole. Tuttavia, Meng Hao sapeva che questo non era il caso. Invece… aveva usato i suoi ricordi dell’Essenza della Fiamma Divina, insieme all’Incantesimo del Carattere della Fiamma, per prendere in prestito il potere del sole e copiare la sua immagine.


Guardò in alto verso Fang Wei che si trovava a 180,000 metri e la sua espressione divenne ancora più placida di prima. Poi, alzò la sua gamba sinistra e la mosse verso il basso, spingendo se stesso in alto nell’aria!


Fu un movimento, ma causò massicci rimbombi nell’aria. Il vuoto si strappò e anche il sole alto nel cielo sembrò distorcersi. Allo stesso tempo, il sole che circondava Meng Hao sembrò espandersi.


Il percorso che si allungava di fronte Meng Hao sembrò restringersi, come se quei 90,000 metri non fossero altro che un singolo metro!


Un movimento si estese per un singolo metro… ma gliene fece saltare altri 90,000!


Passò Li Ling’er, oscurò Sun Hai e Taiyang Zi e apparve direttamente sopra Fan Dong’er!


Lui… si mosse direttamente all’altezza di 180,000 metri. Quando apparve affianco a Fang Wei, gli occhi di quest’ultimo si spalancarono e barcollò visibilmente.


Meng Hao ora stava irradiando sconfinata luce viola sotto forma di sole. Era una scena che scioccava I Cieli e la Terra, lasciando tutti quanti increduli. Le persone che guardavano dal basso ebbero anche la falsa impressione che il sole fosse disceso!


“Tu!!” disse Fang Wei. Questa era la prima volta che si agitava davvero. La sua faccia tremò, era cosi scosso da Meng Hao che involontariamente arretrò all’indietro.


Fan Dong’er stava ansimando mentre guardava Meng Hao. Doveva ammettere che da questo momento, Meng Hao era scioccante anche per lei. Aveva formato una proiezione del sole e aveva attraversato 90,000 metri con un solo movimento! Era terrificante!


Zhou Xin della Grotta della Spada del Flusso Sublime guardava con uno sguardo affilato, virtualmente incapace di credere al sentimento di sconfitta che esisteva nel suo cuore.


Li Ling’er prese un profondo respiro mentre rimase scioccata a bocca aperta. Sapeva che Meng Hao era Fang Mu e sapeva che con il suo talento latente, lui era la figura numero uno della Nona Montagna e Mare. Eppure, ancora una volta rimase totalmente scioccata dalle sue azioni.


Gradualmente, la posizione di Meng Hao nella sua testa stava raggiungendo la vetta, come un’enorme montagna che era impossibile da sostituire.


“E’ una benedizione poter vivere nella sua stessa era e in questo modo, poter essere testimoni delle sue azioni. E’ una maledizione… perché la luce che emana getta tutti gli altri nell’ombra.”


I pugni di Wang Mu erano chiusi in modo serrato e nel profondo, voleva combattere. Il suo sguardo era provocatorio mentre ripeteva a se stesso che il suo cognome era Wang, e il cognome Wang… aveva un significato molto speciale!


Essere un Prescelto del Clan Wang stava a significare che non avresti mai perso contro nessuno!


Sun Hai era scosso e ridacchiò amaramente. In verità non aveva nessun desiderio di competere con Meng Hao, eppure, sospirò lo stesso.


Meng Hao fluttuò sui 180,000 metri. Qui, il cielo era di un viola profondo, quasi nero. Era così scuro che solo guardando da vicino si potevano vedere le tonalità di viola. In aggiunta, la luce solare era largamente più potente rispetto ai 90,000 metri, così tanto che sembrava in grado di sciogliere il corpo.


Persino gli oggetti magici si sarebbero istantaneamente trasformati in liquido che sarebbe diventato velocemente nient’altro che vapore.


Tuttavia, l’espressione di Meng Hao era calma. Lui era come un buco nero, che assorbiva con furore la luce del sole ed il calore. Il sole che lo circondava sembrava magnifico esattamente come il sole che si trovava su nei Cieli.


Meng Hao si voltò a guardare la faccia cupa di Fang Wei.


“Fang Wei,” disse con calma. “Vuoi fare una piccola gara? Vediamo… chi riesce ad arrivare più in alto!”


Gli occhi di Fang Wei si spalancarono mentre guardava Meng Hao.


“Non dobbiamo nemmeno scommettere qualcosa di specifico,” disse Meng Hao con un leggero sorriso. “Tuttavia, il vincitore potrà tirare un pugno al perdente. Una volta. E’ solo che… ho davvero voglia di darti un pugno.”


Fang Wei sbuffò freddamente, decidendo di non rispondere. Invece di usare le parole, rispose con le azioni. I tre Idoli del Dharma dietro di lui improvvisamente esplosero di potere, poi si scagliò verso l’alto.


L’espressione di Meng Hao era la stessa di sempre. Non appena Fang Wei volò per aria, lui lo seguì. Entrambi si trasformarono in fasci di luce che si lanciavano verso l’alto.


In un battito di ciglia, raggiunsero i 210,000 metri!


L’intero corpo di Meng Hao era ricoperto dalle fiamme. Il sole che lo circondava era ancora presente, nonostante il fatto che la luce ed il calore qui erano dieci volte più potenti di quanto non lo fossero stati ai 180,000 metri. Fang Wei stava tremando e le statue del Dharma dietro di lui caddero in pezzi. Stringendo i denti, diede un colpetto alla sua borsa da trasporto, tirando fuori un elisir medicinale che ingoiò all’istante.


Era un Elisir dello Spirito Solare del Palazzo Celeste e non appena lo consumò, piegò la testa all’indietro e ruggì, poi si lanciò ancora più in alto di prima.


225,000 metri. 240,000 metri!


Il cielo era completamente nero. Il corpo di Fang Wei era in fiamme e crepe si stavano diffondendo sulla sua pelle . Persino con l’Elisir dello Spirito Solare del Palazzo Celeste, era incapacitato a rimanere ad una tale altezza per un lungo periodo di tempo.


Il sole di Meng Hao stava iniziando a collassare e il suo corpo stava avvizzendo. La sua carne ed il suo sangue sembrava che stessero evaporando per poi disperdersi. L’intensità ai 240,000 metri era dieci volte più potente di quella di prima e la luce e il calore avevano raggiunto un livello terrificante. Tuttavia, anche mentre il suo corpo avvizziva, guardava Fang Wei con uno sguardo freddo.


“Cosa c’è?” chiese. “Non riesci a stare al passo?”


Per Fang Wei, quest’incredibile calore e luce erano terrificanti. Era lo stesso per Meng Hao. Tuttavia, c’era qualcosa di unico in Meng Hao; per quanto potesse essere spietato verso gli altri… trattava se stesso ancora più spietatamente.


Anche Meng Hao aveva l’Elisir dello Spirito Solare del Palazzo Celeste, eppure, non lo consumò. Voleva usare l’arroganza di Fang Wei per spodestarlo, apertamente e senza il minimo trucco. Voleva creargli problemi fino a distruggerlo e portarlo in rovina!


Voleva anche rovinare il Cuore Dao di Fang Wei, sconfiggendolo senza la necessita di consumare nessun elisir medicinale. Sarebbe stato un colpo mortale per Fang Wei.


Considerando il livello di intelligenza di Fang Wei, come poteva non aver capito dove voleva andare a parare Meng Hao? Era ovviamente… una battaglia per la posizione di Prescelto numero uno del Clan Fang!


In questo momento, tutti gli esperti del Clan Fang, tutti gli Anziani e persino il Grande Anziano, stavano prestando una sacra attenzione!


1: (Nota del traduttore inglese) Meng Hao aveva menzionato nel capitolo 897 di aver percepito qualcosa di familiare riguardo Fang Wei.


2: (Nota del traduttore inglese) Meng Hao acquisì il Dao della Magia Demoniaca della Fiamma Morente del Vero Se Stesso nella Pagoda del Demone Immortale nel capitolo 584. Raggiunse un culmine nell’illuminazione riguardo questo Dao nel capitolo 720, fuori l’Antico Lago Dao. Usò “l’Incantesimo del Carattere del Se Stesso” per creare il secondo se stesso nel capitolo 733. Combinò “l’Incantesimo del Carattere Morente” con la sua Grande Magia del Demone di Sangue nel capitolo 770 e uccise un esperto alla Ricerca del Dao con lo stesso incantesimo nel capitolo 774. Viene menzionato altre volte, queste sono solo le citazioni più importanti.
                                


                                



