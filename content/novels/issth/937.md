---
weight: 9370
title: Capitolo 937 - Un Pugno!
pubDate: 2025-03-17T11:17:35.016Z
tags:
    - issth
---


Gli occhi di Fang Wei erano di un rosso acceso mentre guardava Meng Hao. L’orgoglio nel suo cuore era stato schiacciato; aveva già consumato l’Elisir dello Spirito Solare del Palazzo Celestiale, eppure… non era stato ancora in grado di lasciarsi Meng Hao alle spalle.


Ancora più impossibile da accettare per lui era che dall’inizio fino ad ora, Meng Hao non aveva usato nessun aiuto esterno. Stava facendo affidamento esclusivamente sulla sua base di coltivazione e sul suo corpo fisico, eppure era ancora in grado di raggiungere questa incredibile altezza.


Questo fatto era un incredibile colpo per Fang Wei.


“Io sono il Prescelto numero uno del Clan Fang!” pensò, stringendo i denti. “ Dal momento in cui sono nato, ero destinato… a scuotere la Nona Montagna e Mare!” Sollevò la mano destra , all’interno di cui apparve un frammento di osso.


Era coperto da intricati intagli di simboli magici ed emanava un’aura barbarica, come pure una sensazione di un’incredibile antichità. Fang Wei strinse violentemente la sua mano intorno al frammento di osso, il quale non si frantumò, ma piuttosto sprofondò nella carne del suo palmo.


Apparvero delle gocce di sangue, insieme ad un vago e bizzarro potere. Mentre i pezzi del frammento d’osso si fusero nel suo corpo, Fang Wei iniziò a tremare e delle vene blu apparvero sulla sua faccia.


“Io, Fang Wei… non perderò mai!” Mentre pronunciava quelle parole, riecheggiarono dei rimbombi e ancora una volta ascese più in alto nel cielo.


Gli occhi di Meng Hao vacillarono. Avrebbe potuto lasciarsi curare dal suo Strato Eterno, ma non lo aveva fatto. Voleva completamente e totalmente distruggere la fiducia in se stesso di Fang Wei, in modo da schiacciarlo del tutto e trascinarlo verso la sua distruzione.


Resistendo all’intensa luce e calore, anche Meng Hao si lanciò verso l’alto.


Entrambi diventarono fasci di luce colorata mentre ascendevano. Chiunque riusciva a vederli, che fossero Prescelti dei vari clan o esperti del Clan Fang, poteva notare Meng Hao e Fang Wei mentre si lanciavano in alto nel cielo con determinazione e eruttante energia.


249.000 metri!


Rimbombi echeggiarono da una posizione incredibilmente alta. Sangue schizzò fuori dalla bocca di Fang Wei; anche col potere del frammento di osso era riuscito a mala pena a sforzarsi per quei 9.000 metri in più. Questa posizione era davvero il suo limite finale.


Possedeva solo un Elisir dello Spirito Solare del Palazzo Celestiale. Tali elisir erano rari, persino per Fang Wei. Suo padre e suo nonno avevano pagato un caro prezzo per mettere le mani su un singolo Elisir dello Spirito Solare del Palazzo Celestiale della Divisione del Dao dell’Alchimia.


Dopo tutto, la Divisione del Dao dell’Alchimia poteva agire autonomamente nel clan e nemmeno il Grande Anziano poteva dargli degli ordini, a meno che il clan non fosse in guerra.


Mentre Fang Wei non riusciva più a resistere, il sole nero che circondava Meng Hao improvvisamente iniziò a sbriciolarsi in strati, trasformandosi in innumerevoli frammenti che evaporarono velocemente a causa dell’intenso calore.


Meng Hao era ora completamente esposto e la sua pelle iniziò ad avvizzire. Presto, non sembrava altro che un cadavere rinsecchito che poteva sciogliersi nella morte da un momento all’altro.


Eppure, i suoi occhi brillavano mentre guardava Fang Wei.


“Ammetti la sconfitta?” chiese, la sua voce roca.


Il cuore di Fang Wei vacillò quando vide l’intensa forza di Meng Hao. Vide il corpo rinsecchito di Meng Hao e per lui, sembrò che quel corpo sarebbe potuto avanzare solo poche altre centinaia di metri, dopo di che Meng Hao non sarebbe riuscito più ad avanzare oltre e sarebbe stato ucciso dal potere del sole.


Mentre fluttuava li silenziosamente, un barlume di pazzia improvvisamente apparve nei suoi occhi. Non disse nulla, ma invece piegò la testa all’indietro e rilasciò un potente ruggito. Il suo corpo tremò mentre i suoi tre Idoli del Dharma apparvero di colpo.


“Reincarnazione di Tre Vite! Gloria di Una Vita!” ululò e poi compì un incantesimo che fece sovrapporre i tre Idoli del Dharma. In seguito, un’aura che sembrava essere di Fang Wei si innalzò, crescendo sempre più forte fino a quando raggiunse uno sconfinato livello.


“Io sono Fang Wei, ed io… non perderò MAI!” Strinse i denti e ancora una volta volò vero l’alto, circondato da rimbombi. Mentre si innalzava sempre di più, il suo corpo iniziò ad avvizzire e il fuoco della sua forza vitale iniziò ad affievolirsi. Eppure, sembrando in tutto e per tutto una stella cadente, continuò a salire sempre più in alto.


252.000 metri. 258.000 metri. 262.000 metri!


Il sangue di Fang Wei si stava trasformando in nebbia mentre si spingeva sempre più su. Meng Hao lo seguiva in silenzio ed il suo corpo divenne ancora più avvizzito. La sua base di coltivazione stava roteando a piena forza e il suo Idolo del Dharma lo stava supportando da dietro. La sua energia stava operando a pieno regime.


Il suo meridiano Immorale era particolarmente degno di nota, luccicava di una luce intensa che riempiva il suo corpo. Un Demone del Sangue si era materializzato intorno a lui, apparve la Nona Montagna, come pure le Perle Bianca e Nera.


Usò anche un Mandato del Karma, come pure altre varie abilità divine e tecniche magiche. La sua aura si sollevò al limite mentre combinava ogni cosa a sua disposizione per tenere il passo con Fang Wei. Presto, anche lui arrivò ai 267.000 metri.


Fu a questo punto che Meng Hao tossì una boccata di sangue. Il suo corpo era ora raggrinzito virtualmente fino al limite. A punto tale che sembrava che se Fang Wei avesse mosso un altro passo, Meng Hao sarebbe stato lasciato indietro incapacitato a poter continuare.


Fang Wei guardò Meng Hao e i suoi occhi bruciavano dal desiderio di combattere. Dall’inizio fino a questo momento, Meng Hao era costantemente sembrato ad un passo dalla morte. Eppure, mentre avanzava, non veniva sciolto dal sole.


Fang Wei aveva già dato tutto se stesso, aveva raggiunto quasi i 270.000 metri, eppure, sembrava che non sarebbe stato in grado di sorpassare Meng Hao.


Entrambi fluttuarono a 267,000 metri e nessuno dei due era davanti all’altro.


“Fang Hao…” disse Fang Wei. Guardò Meng Hao con uno sguardo di pazzia. Ansimando, sollevò lentamente il suo piede destro. Era un movimento semplice, ma fece tremare violentemente il suo corpo, chiaramente ad un passo dal collasso.


A quel punto, sotto nel Palazzo degli Antichi, la faccia del padre di Fang Wei sbiancò e immediatamente disse.


“Wei’er rimani in quella posizione e medita! Abituati a quello che ti circonda prima di procedere più in alto!” Non era solo il padre di Fang Wei ad avere tale reazione. C’erano altri Anziani della sua linea di sangue che iniziarono tutti a cercare di fermare Fang Wei dal procedere oltre.


“Fang Wei, non cadere vittima nel suo feroce complotto! non essere affrettato!”


“Fang Wei, hai bisogno di fermarti e aggiustare la tua respirazione! Il tuo obiettivo non ha niente a che fare con altre persone, sono I Cieli stessi!”


Fang Wei non disse nulla. Nemmeno lo fece Meng Hao, che semplicemente fluttuava di lato, mentre guardava con freddezza Fang Wei.


Passò del tempo. Dopo diversi respiri, gli occhi di Fang Wei improvvisamente si riempirono di determinazione mentre fissava Meng Hao.


“So il significato dietro le tue azioni di prima,” disse. “So anche cosa stai cercando di fare. Vuoi convincermi a competere con te nella speranza di distruggere il mio cuore Dao. Cose del genere… Io le capisco.” I suoi occhi brillavano con una luce ossessiva.


“Tuttavia!” continuò. “Io sono Fang Wei e non perderò contro nessuno. Vuoi combattere? Allora combattiamo! Vuoi gareggiare? Gareggerò con te! Mi muoverò di un altro passo e se sei abbastanza in gamba, vediamo se riesci a tenere il passo!” Occhi iniettati di sangue, Fang Wei abbassò il suo piede destro e salì ancora più in alto.


In quell’istante, suo nonno rilasciò un muggito di rabbia.


“Fang Wei, torna qui!”


Rimbombi riecheggiarono. Non appena Fang Wei finì di muoversi, sangue schizzò fuori da tutto il suo corpo e i suoi capelli vennero completamente bruciati. La sua pelle iniziò a esplodere, sembrava essere stato inghiottito da un mare di fiamme.


Iniziò persino a barcollare, come se non riuscisse a supportare il suo stesso peso. Tuttavia, allo stesso tempo in cui stava succedendo questo, anche Meng Hao si spostò più in alto. Rimbombi simili risuonarono e anche lui venne inondato da un mare di fiamme. Anche lui iniziò a tremare, eppure… rimase stabilmente sul posto. Poi guardò di rimando Fang Wei.


Sangue schizzò fuori dalla bocca di Fang Wei, che poi rotolò all’indietro.


L’espressione di Meng Hao era complicata. C’erano in verità alcune cose riguardo Fang Wei che riteneva fossero degne di lode. Era testardo, cosa incredibilmente preziosa per i coltivatori. Tuttavia, tutto era una questione di prospettiva e data la realtà dei fatti, Meng Hao non avrebbe mai provato pietà per lui.


“Semplicemente non sei abbastanza bravo,” disse con calma. “Hai persino i miei Frutti de Nirvana, e anche così non sei ancora all’altezza.” Queste parole erano come una spada affilata che pugnalò Fang Wei direttamente nel suo cuore. La sua faccia divenne color cenere, poi tossì altro sangue.


“Tutto quello che hai fatto è compiere un passo in più di me!” disse, stringendo i denti mentre le fiamme divampavano intorno al suo corpo. Era rimasto indietro di un singolo passo, ma poi riuscì a resistere, forzando il suo corpo a fermarsi mentre fissava Meng Hao.


“Un passo?” disse Meng Hao lievemente. Fu a questo punto che rilasciò il suo Strato Eterno. Esplose all’esterno e in un battito di ciglia il corpo avvizzito di Meng Hao iniziò a guarire. I suoi capelli crebbero lunghi e la sua pelle brillò con una luccicante brillantezza. Tutte le sue ferite erano ora completamente rimarginate!


Questo sviluppo fece sbiancare la faccia di Fang Wei. La sua mente vacillò e il sangue abbandonò completamente la sua faccia che diventò cadaverica, mentre lui ruzzolò ancora più in dietro.


“Impossibile! Questo… questo…”


“Perché pensi che sia impossibile?” disse con freddezza Meng Hao. Con questo, il suo corpo tremò, eccetto che, invece di muoversi verso l’alto, apparve direttamente di fronte Fang Wei.


“Hai perso,” disse, dopo di che, lanciò un pugno verso Fang Wei.


I tre Idoli del Dharma di Fang Wei riapparvero mentre il pugno di Meng Hao discendeva verso di lui, l’aura della reincarnazione esplose all’estero. Diede sfogo a ogni briciolo di forza che gli rimaneva per resistere a Meng Hao, tuttavia, in quel momento, Meng Hao disse tre parole.


“Mandato del Karma!”


BOOOMMM!!


Un pugno devastante andò a colpire Fang Wei, facendolo precipitare da un’altezza di 27.,000 metri fino a colpire il terreno.


Un pugno devastante che distrusse due dei tre Idoli del Dharma di Fang Wei. Quei due Idoli del Dharma erano stati formati dai Frutti del Nirvana di Meng Hao e formando dei legami del destino con essi usando Mandato del Karma, vennero immediatamente fatti a pezzi e sigillati.


Più profondo il Karma, più intenso era il potere!


Nell’istante in cui il colpo di Meng Hao andò a segno, sei o sette figure si lanciarono in aria da terra per apparire intorno Fang Wei. Lo presero e immediatamente riversarono potere della base di coltivazione in lui per curarlo. Poi guardarono furiosi in aria verso Meng Hao con intento omicida, che si innalzava sempre più forte.


Allo stesso tempo, più di cento potenti flussi di senso divino si formarono immediatamente vicino Meng Hao. Da quello che sembrava, se avesse compiuto qualche altra azione minacciosa nei confronti di Fang Wei, lo avrebbero sterminato immediatamente.


Ancora più scioccante, lo sguardo del Grande Anziano si innalzò verso i 270.000 metri, dove si fermò sopra Meng Hao come una spada incredibilmente affilata, pronta a tagliare via la sua forza vitale.


Quando Meng Hao percepì tutti i sensi divini focalizzati su di lui, come pure lo sguardo assassino che gli rivolgevano i sette o otto anziani in basso, si mise semplicemente a sorridere in modo arrogante.


Non aveva mai avuto nessuna intenzione di lottare per riprendersi i suoi frutti del Nirvana e uccidere Fang Wei. Se avesse fatto una cosa del genere , l’avrebbe eseguito in modo che nessuno nel clan avrebbe mai potuto alzare neanche una parola di dissenso.


Aveva dato un pugno a Fang Wei per nessun altro motivo se non per dargli una lezione, nient’altro.


Ovviamente, era una lezione davvero dura.


Ignorando tutti i sensi divini, gli sguardi omicida dei sette o otto Anziani sottostanti e lo sguardo del Grande Anziano, Meng Hao guardò in alto nel cielo nero come la pece e i suoi occhi iniziarono a brillare per le aspettative.


“Mi domando… quanto in alto riesco ad arrivare?!” Pensato questo, si voltò e si trasformò in un fascio di luce che si sparò verso l’alto. Tutte le persone in basso guardavano scioccate mentre procedeva verso l’alto come un razzo. Apparentemente… Fang Wei non era altro che una distrazione passeggera che, dopo essere stata superata, non era degna di altro sguardo.
                                
                        



