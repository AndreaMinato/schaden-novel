---
weight: 9380
title: Capitolo 938 - Il Sorgere di un Sole Cocente
pubDate: 2025-03-17T11:17:35.016Z
tags:
    - issth
---


Vedere Meng Hao voltarsi e dirigersi sempre più in alto nel cielo fece crescere ancora di più l’opinione che i coltivatori avevano di lui. Per quanto riguardava i Prescelti, la crescente distanza tra loro e Meng Hao sembrava rappresentare l’ampia differenza tra i loro livelli, una differenza che continuava ad aumentare.


Una profonda sensazione di immediata sconfitta e impotenza colmò i loro cuori.


Fan Dong osservò in silenzio, quasi con aria di sfida. Dopo un lungo momento, i suoi occhi brillarono.


“Lui ha la sua strada, io ho il mio cammino. La sua strada e il mio cammino potranno anche avere una fine diversa, ma… il viaggio è la parte più importante!”


Gli occhi di Zhou Xin si spalancarono quando guardò Meng Hao. Gli parve di sentire un’incredibile pressione che, per qualche ragione, fece sì che raggiungerlo diventasse il suo nuovo obiettivo primario.


Sun Hai, Taiyang Zi e Song Loudan osservavano tutti silenziosamente. Nel profondo dei loro cuori, tutti avevano un simile presentimento: essere nati nella stessa era di Meng Hao era sia una benedizione che una maledizione.


Gradualmente iniziarono a formare una risonanza solidale nei suoi confronti, eppure quella risonanza andò in pezzi e venne rimpiazzata da sguardi di determinata ossessione. Questo valeva anche per Sun Hai.


“E’ solo una piccola disputa per il sole” pensò. “Il cammino verso il futuro è ancora lungo, ci saranno un sacco di altre occasioni per superarlo.”


Li Ling era l’unica del gruppo che capiva Meng Hao meglio di chiunque altro. Le sue mani erano strette a pugno e i suoi denti stridevano mentre roteava la base di coltivazione e iniziava ad innalzarsi verso il cielo.


Wang Mu era in affanno. Guardò Meng Hao sempre più lontano e il desiderio di combatterlo ardeva nei suoi occhi.


A terra, il Maggiore sedeva in silenzio come facevano i membri dei clan della linea di sangue neutrale. Nessuno guardava Meng Hao con indifferenza, come avevano fatto prima. Le cose erano cambiate.


Guardare Meng Hao adesso li faceva sentire come se stessero guardando il futuro Eccelso!


Questo valeva anche per il Maggiore. Adesso c’era qualcosa di diverso che lampeggiava nel suo sguardo quando lo guardava.


Le uniche persone che avevano uno sguardo severo erano i membri della linea di sangue di Fang Wei. Il loro istinto omicida era forte mentre osservavano Fang Wei tossire sangue sospeso a mezz’aria. Sebbene ci fossero membri del suo stesso clan al suo fianco pronti a guarirlo, le ferite al corpo fisico erano così gravi che gli era impossibile impedire ai suoi Idoli del Dharma di crollare.


Quel crollo sembrava contenere il potere di qualche tipo di legge naturale, come se qualcosa fosse stato marchiato in modo indelebile nell’anima di Fang Wei. Non poté fare altro che guardare, mentre due dei suoi tre Idoli del Dharma venivano distrutti e fatti in mille pezzi, incapaci di riformarsi.


Il padre e il nonno di Fang Wei si teletrasportarono persino da lui. Suo nonno scansionò le sue ferite e la sua espressione divenne sempre più brutta.


“Piccolo, crudele figlio di puttana,” disse, l’istinto omicida che brillava nel suo sguardo. “Questo è il potere del Karma. Quel bastardo deve essere connesso al clan Ji, in qualche modo. Ha sigillato gli Idoli del Dharma di Fang Wei!”


La faccia di Fang Wei era livida, ma mantenne la calma. Impedì persino a suo padre di curargli le ferite e si librò nell’aria, traballando in modo instabile mentre guardava Meng Hao lontano sopra di lui.


Meng Hao era un fascio di luce nel cielo che andava sempre più in alto. Sembrava quasi un uccello avvolto dalle fiamme. Non stava vivendo tra quelle fiamme, ma ne veniva consumato, una fenice immortale dalle ali infuocate che si levava alta nel cielo!


Non appena si librò nell’aria, l’essenza del Drago Volante delle Tempeste, che esisteva dentro di lui da così tanto tempo, improvvisamente entrò in azione, distribuendo una leggera forza in tutto il corpo.


270.000 metri!


276.000 metri!


282.000 metri!


Persino quando raggiunse la sua posizione continuò ad andare in alto. La determinazione nei suoi occhi aumentò e le fiamme che bruciavano il suo corpo raggiunsero l’apice della loro intensità. Persino con la guarigione del suo Strato Eterno ne sarebbe stato velocemente distrutto.
Comunque, l’imminente fallimento dello Strato Eterno non fece esitare Meng Hao. Tirò fuori immediatamente… l’Elisir dello Spirito Solare del Palazzo Celestiale che aveva personalmente inventato!


Quella sarebbe stata la prima volta che avrebbe consumato quell’Elisir e la prima volta che si sarebbe affidato ai suoi poteri. Non appena l’Elisir entrò nella sua bocca, il corpo venne riempito da un rimbombo e una forza vitale incontrollata esplose dentro di lui. Era feroce e conteneva una luce e un calore che derivavano dai Cieli e dalla Terra, dalle piante e dalla vegetazione, dai dodici cicli di 2 ore che ogni giorno si susseguono. Quella luce e quel calore vennero poi trasformati in una fiamma di forza vitale.


Non appena questa fiamma crebbe dentro di lui, il suo Strato Eterno riprese improvvisamente vita.


285.000 metri. 291.000 metri. 297.000 metri!


Volò come una fenice rinata dalle fiamme, come se fosse nato con la volontà di innalzarsi, come se fosse un regnante del cielo, un Drago Volante delle Tempeste!


Quando l’Elisir dello Spirito Solare del Palazzo Celestiale si dissolse e si espanse in tutto il suo corpo, non solo lo riempì di una forza vitale immensa ma irrobustì anche il suo corpo fisico rendendolo più forte di prima.


Era come se esistesse un sole dentro di lui, un sole che emetteva una luce e un calore imperituri. Sembrava come se Meng Hao stesse formando una risonanza con il Cielo e la Terra, e con il sole che brillava fuori dal cielo stellato.


Quella risonanza fece sì che Meng Hao venisse improvvisamente in parte illuminato su alcune leggi naturali, sebbene fossero vaghe e non potesse comprenderle a fondo. Poteva percepire che quelle leggi naturali contenevano il Dao del sole, un Dao che divenne sempre più chiaro man mano che ci si avvicinava al sole stesso.


“Se avessi un altro Elisir dello Spirito Solare del Palazzo Celestiale…” pensò. I suoi occhi brillarono quando usò il potere dell’Elisir per iniziare a spingersi oltre l’ultimo tratto e raggiungere i 300.000 metri!


ROAR!


Si innalzò come un sole cocente, diventando il fulcro di ogni attenzione quando… superò i 300.000 metri! Per innumerevoli anni e per tutte le generazioni di Prescelti, nessuno nella Sfera Immortale o al di sotto di essa aveva mai raggiunto quell’altezza. Dalla sua posizione, Meng Hao poteva vedere gran parte del Pianeta della Vittoria Orientale.


Tutti gli altri Prescelti a mezz’aria osservarono la scena ad occhi spalancati. Tutti gli altri potenti esperti del Clan Fang rimasero completamente in silenzio per un momento prima di scoppiare in una conversazione concitata.


“Lui… ha fluttuato fino a 300.000 metri!”


“Sin dai tempi antichi fino ad ora nel Clan Fang nessuno nella Sfera Immortale o al di sotto di essa aveva raggiunto i 300.000 metri! Fang Hao è il primo!”


“Impensabile! Questo Fang Hao ha superato tutti gli altri Prescelti, persino il Principe Wei! Ora è al centro di tutte le attenzioni!”


Quando la conversazione risuonò nel Palazzo degli Antenati, gli occhi degli Anziani si riempirono di strani luccichii. Certamente, gli Anziani erano capaci di mantenere il controllo molto meglio di tutti gli altri. Meng Hao era veramente la prima persona nella Sfera Immortale o al di sotto di essa a raggiungere i 300.000 metri. Ad ogni modo, c’erano effettivamente alcuni coltivatori della Sfera Antica che potevano aver raggiunto lo stesso risultato.


E comunque quella prova del fuoco per temprare i corpi fisici era buona fortuna messa da parte per i membri delle generazioni più giovani. Gli esperti della Sfera Antica tenevano le loro sessioni di allenamento in altri posti.


Fang Wei guardò fisso verso la figura di Meng Hao che si ritirava. Guardarlo raggiungere i 300.000 metri di altezza era stato come ricevere un enorme pugno nel petto. Il sangue grondava dalla sua bocca e la sua espressione si fece più scura. Dentro, stava per impazzire di disprezzo.


“Dovrei esserci io lassù… non lui!”


Mentre tutti erano mentalmente scossi, Meng Hao si era librato a 300.000 metri. Era impossibile respirare a quell’altezza ma con la base di coltivazione di Meng Hao, non aveva bisogno di respirare. Si era librato fin lassù come un Eccelso senza eguali.


Grazie al suo Strato Eterno, il corpo fisico era molto vicino a quello di un vero Immortale. Inoltre aveva intrapreso un cammino diverso da chiunque altro, un cammino che superava persino quello di un Demone degli Elisir e il suo vero destino Immortale. Il suo cammino… era quello che lo avrebbe portato a diventare un Immortale tra i veri Immortali!


Il suo era un cammino nel quale avrebbe dovuto fare affidamento solo su se stesso. Non aveva bisogno di un destino Immortale. Si sarebbe mosso direttamente tra la vera Immortalità. Infatti… tra le poche persone che intraprendevano quel cammino, il suo era unico. Aveva già un Meridiano Immortale dentro di lui, un Meridiano Immortale …. Da un Tempio dell’Antico Rito Daoista primordiale!


Tutte queste cose erano le ragioni per cui adesso si trovava a 300.000 metri di altezza!


Lì, la luce e il calore circondavano Meng Hao in modo particolare. Non poteva vedere la luce o sentire il calore… esisteva dentro la luce ed era sciolto dentro il calore stesso.


Guardò lentamente verso l’alto e iniziò a tremare quando il suo corpo fisico venne temprato ad un grado ancora più elevato.


Sopra di lui c’era l’illimitato cielo stellato e, oltre quello, poteva vedere… il vero sole!


Era un’enorme sfera cremisi, apparentemente incastonata nelle profondità del cielo stellato, e illuminava ogni cosa.


Quando Meng Hao lo guardò poté percepire il Dao del sole con molta più chiarezza di prima. Ad ogni modo non era ancora chiaro abbastanza.
Persino volando fino a 300.000 metri di altezza il sole era sempre troppo distante!


“Il mio corpo fisico è ad un capello di distanza dall’essere spezzato.”


I suoi occhi erano pieni di determinazione. Tutti quanti credevano che avesse raggiunto i confini del cielo e che non potesse andare oltre. Ad ogni modo, caricò in avanti, utilizzando il potere della sua base di Coltivazione, il suo corpo fisico e il sole dell’Elisir dello Spirito Solare del Palazzo Celestiale per supportarlo mentre volava più in alto.


303.000 metri. 309.000 metri. 315.000 metri… La sua velocità di volo non era incredibile. Il tempo passava e lui continuava ad andare in alto!


Tutti quanti sotto di lui erano in completo delirio.


“Non posso credere che stia salendo ancora!”


“300.000 metri è un segno di confine! Andare oltre aumenta altamente i rischi. Ad un certo punto metterà piede nel cielo stellato. Quello è un posto dove solo gli esperti della Sfera Dao possono entrare!”


“Cosa sta facendo?”


Prescelti. Membri del clan. Tutti quanti erano senza parole.


Quando raggiunse i 315.000 metri tutti pensarono che avesse finito. Ma poi…


Il costante intercambio ciclico tra il suo Strato Eterno e la luce e il calore portarono il suo corpo fisico ad emettere suoni gutturali. Una luce bianca esplose dentro di lui!


Non appena la luce apparve tutti quelli che la videro sussultarono. Persino i Prescelti che si sentivano così distanti da lui ne rimasero immediatamente scioccati.


“Quella luce bianca… è…”


“E’ la Luce Immortale!”


“E’ un tipo di vera luce Immortale del Cielo e della Terra che compare solo prima che il corpo fisico raggiunga il suo livello Immortale!”


Fan Dong e tutti gli altri Prescelti sentirono le loro menti vacillare. Gli Anziani del Clan Fang e gli altri membri del clan che potevano vedere la luce tremavano interiormente.


Fang Wei vide la luce e un’espressione di stupore si stampò sul suo viso. Persino suo padre e suo nonno si sentirono come se fossero appena stati colpiti da un fulmine e osservarono la scena a bocca aperta.


Molte persone volarono immediatamente fuori dal Palazzo degli Antenati per guardare verso il cielo. Le loro espressioni erano prima di stupore, poi di incredulità e alla fine di ammirazione.


“Luce Immortale…” Il Maggiore era colpito e senza parole, qualcosa che accadeva molto di rado.


[su_service title="MadOtter" icon="icon: commenting" icon_color="#000000" size="16"]Cari lettori, una nuova traduttrice si è unita alla schiera di fan di Meng Hao. Diamole un caloroso benvenuto! A voi, il suo messaggio di presentazione: Ciao a tutti! Mi chiamo Nivuk e tra non molto dovrei laurearmi (se Dio vuole) in Lingue e letterature moderne all’Università di Ferrara. Sono da poco diventata una traduttrice per Novelle Leggere e sono davvero felice di essere stata affidata alla traduzione di I Shall Seal the Heavens. Ho da sempre avuto la passione per la letteratura, specialmente quella fantasy, e mi definisco una musico-dipendente senza speranza. Soffro anche di una patologia che mi costringe a fermarmi per accarezzare ogni cane che vedo per strada, senza alcun riguardo per il padrone.
Detto questo, vi ringrazio e… buon proseguimento!


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie
                                


                                



