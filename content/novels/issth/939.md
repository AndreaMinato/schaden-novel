---
weight: 9390
title: Capitolo 939 - Il Corpo Fisico di un Vero Santo
pubDate: 2025-03-17T11:17:35.017Z
tags:
    - issth
---


“Non posso credere che stia creando Luce Immortale!” Nella caverna rocciosa nelle profondità del Palazzo degli Ancestrali, il vecchio uomo raggrinzito con i vestiti cremisi osservava la scena con uno sguardo che brillava come il fuoco.


“Possibile che qualcuno dal Clan Fang… sia finalmente capace di guardare dall’alto la Nona Montagna e il Nono Mare? Dopo tutti questi anni, ci sarà un altro vero.. Santo dal Corpo Fisico?”


I coltivatori della Sfera Immortale che possedevano veri corpi fisici Immortali erano chiamati Santi.


I Santi erano vittoriosi, per cui il termine in sé implicava che fossero impareggiabili nella Sfera Immortale! Se poi si aggiungeva sopra tutto ciò la base di Coltivazione di un vero Immortale, allora… la persona sarebbe stata un vero Immortale e un vero Santo allo stesso tempo. Ovvero… un Eccelso!
[1]


Quello era… un Eccelso invincibile della Sfera Immortale!


E sarebbe stato preceduto dalla luce. Luce Immortale!


La comparsa del Corpo Fisico di un Vero Immortale sarebbe stata annunciata da una brillante luce bianca. Quella luce avrebbe trasudato naturalmente Qi Immortale, creando un colore unico, che non sarebbe stato nient’altro che la Luce Immortale stessa.


Solo… quando il Corpo Fisico di un Vero Santo si palesava… era possibile vedere quella Luce!


Dentro la luce Meng Hao tremava leggermente. Percepiva il denso Qi Immortale nella luce intorno a lui, un qi che non proveniva da un mondo esterno ma piuttosto era cresciuto dentro al suo corpo. Era come se fosse rimasto nascosto nei suoi vasi sanguigni, celato nella sua anima e oscurato nella sua forza vitale!


Quando era apparsa, la Luce Immortale era accompagnata da un denso Qi Immortale. Il corpo fisico di Meng Hao iniziò ad emettere suoni gutturali mentre si innalzava incredibilmente verso lo stato di Corpo Fisico di un Vero Immortale.


Una fiamma bruciò dentro gli occhi di Meng Hao mentre un potere incredibile sorgeva dentro di lui. In quel momento iniziò a volare. Da tempo ormai aveva smesso di prestare attenzione al flusso del tempo. Dal momento in cui era volato fuori dal padiglione fino ad ora, più della metà dei 36 giorni del Sole dell’Ascensione Orientale erano passati. A quel punto mancavano solo 15 giorni. Inoltre, Meng Hao non aveva smesso di salire.


318.000 metri. 324.000 metri…330.000 metri!


La luce che lo circondava divenne sempre più forte e intensa!


C’era più Qi Immortale e la luce e il calore che esistevano nell’oscurità dello spazio si erano trasformati in una specie di bozzolo, avvolto attorno a Meng Hao, aspettando… di aprirsi per rivelare una nuova vita.


Il bozzolo lo nutriva,facendo sì che la forza vitale di Meng Hao crescesse ulteriormente. I suoi occhi brillavano dell’ossessione di diventare più potente. Per questo non si fermò, ma piuttosto si spinse oltre. Un’altissima fenice gli girava attorno, ed era la manifestazione del volere della sua anima. Ruggì come un Drago Volante delle Tempeste, questo perché la volontà di regnare i cieli si annidava dentro di lui.


ROAR!


333.000 metri!


“Non è ancora abbastanza!” pensò Meng Hao, strizzando gli occhi contro la luce accecante intorno a lui. A quel punto l’Elisir dello Spirito Solare del Palazzo Celestiale dentro di lui era già stato assorbito completamente. A quell’altezza, persino circondato dalla Luce Immortale, il suo corpo continuava a bruciare. Era qualcosa che non poteva affrontare, era impossibile; persino il suo Strato Eterno non poteva resistere a lungo. A meno che non si fosse fermato, quando il bozzolo intorno a lui si fosse aperto, sarebbe morto.


“C’è un altro modo…” pensò, gli occhi che brillavano. Improvvisamente allungò la mano facendo apparire una fiamma nera sul suo palmo.


“Posso creare un Elisir dello Spirito Solare del Palazzo Celestiale qui e ora! Non ho le piante medicinali, quindi dovrò utilizzare il Grande Dao Alchemico per creare qualcosa dal nulla!”


I suoi occhi luccicarono di determinazione quando si fermò sul posto. Resistendo al calore torrido, mantenne estesa la sua mano, facendo crescere la fiamma. Allo stesso tempo la formula dell’Elisir dello Spirito Solare del Palazzo Celestiale comparve nella sua mente.


Creare qualcosa dal nulla significava usare la propria immaginazione per materializzare un vero Elisir medicinale. Quell’Elisir non poteva essere consumato da nessun altro e non poteva nemmeno essere percepito dagli altri. Solo la persona che lo produceva poteva vederlo e utilizzarlo.


“A questa altezza di 333.000 metri ci sono una luce e un calore incredibili. Queste sono le condizioni ottimali per creare un Elisir dello Spirito Solare del Palazzo Celestiale!” Chiuse gli occhi e praticò un incantesimo con la sua mano sinistra, immaginando contemporaneamente gli ingredienti medicinali che gli servivano. Poi agitò la mano facendo turbinare la luce e il calore nell’immagine di diverse piante medicinali, che afferrò con la mano destra.


La sua mano destra era come una grande fornace del Cielo e della Terra, che brillava calda e luminosa. Tutta la sua energia era concentrata sull’Elisir medicinale. Si affidò al Qi Immortale che vorticava intorno a lui, nella sua mente, nella sua anima, nel suo volere. Sembrava come se stesse vivendo un’esperienza extra-corporale mentre si concentrava completamente sul creare qualcosa dal nulla.


Non poteva fallire e aveva una sola possibilità. Poteva stare lì per un massimo di dodici cicli di 2 ore. Se la creazione dell’Elisir fosse fallita non avrebbe avuto altra scelta se non quella si uscire dal bozzolo nel suo corpo fisico da vero Immortale. Ma quello era un risultato che non poteva accettare!
Sapeva che se fosse riuscito ad arrivare ancora più in alto la sua uscita come corpo fisico sarebbe stata ancora più memorabile.


Era un’occasione, una buona fortuna per cui era disposto a lottare!


A quell'altezza le sue azioni non erano visibili alla maggior parte delle persone sotto di lui. Comunque tutti quelli che potevano vedere con chiarezza stavano ora fissando la scena in shock, non capendo cosa esattamente stesse cercando di fare.


Solo gli esperti più potenti iniziarono gradualmente a mettere i pezzi insieme e a speculare su quello che stava effettivamente accadendo. Le loro speculazioni portarono all’incredulità; era un prospetto che nessuno di loro avrebbe mai osato credere.


“Sta davvero…”


“Creando un Elisir?”


“Non vedo alcuna pianta medicinale, eppure sta davvero creando un Elisir!”


“Una volta ho sentito un Anziano degli Elisir parlare di una Sfera leggendaria del Dao dell’Alchimia… la chiamano… la creazione qualcosa dal nulla!”


Le facce degli Anziani del Clan Fang erano sconcertate. Il Maggiore era in affanno mentre guardava verso il cielo. La sua era un’espressione di terrore: Meng Hao lo aveva continuamente e ripetutamente stupito con le sue azioni e i suoi risultati. Nel frattempo, nella Divisione del Dao dell’Alchimia, la dozzina di alchimisti smisero di produrre elisir e guardarono lentamente verso l’alto, come se stessero reagendo alla sensazione dell’alchimia di Meng Hao. Nel giro di alcuni brevi respiri le loro espressioni mutarono completamente.


“Quest’aura…”


“Questa è…”


“La creazione di qualcosa dal nulla!”


Nelle montagne interne della Divisione del Dao dell’Alchimia, sul monte pieno di Unicorni Immortali, l’Anziano degli Elisir era fermo e fissava il cielo. Lentamente un sorriso si fece strada sul suo viso, un sorriso che si allargò fino a diventare una risata.


I Prescelti dalle varie sette erano esterrefatti. Come avrebbero potuto immaginare che Meng Hao… fosse capace di creare Elisir da solo. Era già ad un’altezza terrificante, circondato da un’incredibile calore e luce, eppure stava davvero… riuscendo a creare un Elisir!


Quei Prescelti erano stati curati dalle loro sette e dai loro clan per anni e avevano visto diverse cose. Alcuni di loro improvvisamente pensarono a quella sfera leggendaria della creazione di Elisir.


“Come è possibile!?!?” pensò Li Ling, osservando Meng Hao a bocca spalancata. L’unica cosa che poteva sentire era il suo cuore pulsarle nel petto.
Fan Dong, Zhou Xin, Sun Hai; Taiyang Zi, tutti loro lo stavano osservando a bocca spalancata.


“C’è qualcosa che non può fare?” pensò Wang Mu con il cuore pieno di un senso di profonda sconfitta. Poi c’era Fang Wei, dentro la cui espressione si poteva vedere un tocco di sincera confusione. Il tempo passò. Presto i dodici cicli di 2 ore passarono. Meng Hao stava tremando e il suo corpo stava degenerando. La sua energia stava rapidamente svanendo. Era ora completamente immerso nella creazione dell’Elisir. Nonostante fosse nel mezzo dell’alba del Sole dell’Ascensione Orientale, dove per 36 giorni era sempre mezzogiorno, gli alchimisti erano naturalmente capaci di misurare il passare del tempo attraverso i loro sensi corporali.


Cosa più importante, era già incredibilmente familiare con l’Elisir dello Spirito Solare del Palazzo Celestiale. Era capace di aggiustare la formula basandosi sull’ambiente, così che quando il tredicesimo ciclo di 2 ore arrivò, una luce scintillante esplose dal suo palmo nell’oscurità che lo circondava. L’unica cosa che qualunque osservatore poteva vedere era luce accecante. Ad ogni modo, quello che vide Meng Hao era un Elisir medicinale sul palmo della sua mano.


Era un Elisir dello Spirito Solare del Palazzo Celestiale creato dal nulla!


In quelle condizioni estreme aveva usato la tecnica della creazione di qualcosa dal nulla per creare un Elisir medicinale. Il risultato era quello che sembrava averlo portato al limite del crollo. Sebbene non fosse la prima volta che creava qualcosa dal nulla, era stata la volta che lo aveva lasciato più esausto. Infatti aveva il dubbio che se avesse cercato di replicare il suo tentativo avrebbe fallito. La creazione dell’Elisir medicinale aveva marcato il suo limite assoluto. Guardò l’Elisir nel palmo della mano mentre irradiava luce come un magnifico tesoro del Cielo e della Terra. Senza la minima esitazione prese l’Elisir dello Spirito Solare del Palazzo Celestiale che nessun altro poteva vedere e se lo mise in bocca.


Non appena l’Elisir medicinale entrò nella sua bocca esplose, trasformandosi in un sole brillante dentro di lui e generando calore e luce incontaminati. Si trasformò in forza vitale che a turno faceva sì che la Luce Immortale intorno a lui diventasse se possibile più stupefacente.


“Ce l’ha… ce l’ha fatta!” Uno per uno, gli alchimisti della Divisione del Dao dell’Alchimia si alzarono in piedi. La risata dell’Anziano degli Elisir risuonò ancora dalle montagne interne.


Nel Palazzo Ancestrale la faccia del Maggiore era un ammasso di incredulità. Gli altri Anziani nell’area rimasero in silenzio per un momento prima che anche i loro occhi iniziassero ad irradiare una strana luce.


Per non parlare degli altri Prescelti, che erano molto più che indescrivibilmente scossi da Meng Hao.


Questa volta Meng Hao… stava crescendo di importanza sotto il suo stesso nome! Stava davvero mettendo un piede nel mondo della coltivazione della Nona Montagna e del Nono Mare.


Sostenuto dal potere dell’Elisir medicinale, Meng Hao guardò in alto e i suoi occhi bruciarono con decisione.


“Il Corpo Fisico di un Vero Immortale!” Disse. Il suo corpo tuonò e una luce accecante proruppe da lui mentre si arrampicava più in alto nel cielo. I giorni passavano e lui andava sempre più in alto.


348.000 metri. 354.000 metri…387.000 metri!!


Quando raggiunse quella scioccante altitudine la Luce Immortale intorno a lui esplose in tutte le direzioni, inglobando l’intera area.


Fu proprio in quel momento che il corpo fisico di Meng Hao oltrepassò il collo di bottiglia. Si sentì un distinto suono di distruzione che presto divenne un boato simile a quello di un tuono.


Al tempo stesso assorbì completamente tutto il Qi Immortale e la Luce Immortale e il suo corpo si innalzò improvvisamente con un potere capace di distruggere la terra.


Il Qi Immortale che turbinava intorno a lui trasformò il suo corpo in qualcosa di simile a un tesoro prezioso. Ogni piccola parte della sua carne e del suo sangue era come lo strumento di un Vero Immortale. Le sue ossa divennero incredibilmente forti e i suoi passaggi del Qi si allargarono, permettendo a quel potere terrificante di scorrere dentro di loro.


I suoi capelli si allungarono e il suo corpo divenne leggermente più alto e più magro. La sua faccia era incredibilmente elegante e la sua aura bastava a gettare paura nei cuori di tutti gli Immortali. Il suo intero corpo era come una gemma preziosa che fluttuava alta nel cielo, facendo tremare tutti quelli che potevano vederlo distintamente.


Il Corpo Fisico di un Vero Immortale!


Un Vero Santo!


[su_service title="MadOtter" icon="icon: commenting" icon_color="#000000" size="16"]NOTE:


1. C’è un gioco di parole qui, e anche un’altra cosa che devo spiegare. Per prima cosa le due parole ‘Santo’ 圣 e ‘vittorioso’ 胜 sono completamente omofone, il che significa che si pronunciano nello stesso modo, shèng. Tra l’altro il secondo è lo stesso personaggio rappresentato nel nome del pianeta, Vittoria Orientale. ‘Eccelso’ può essere tradotto in moltissimi modi ed essenzialmente si riferisce ad una qualche sorta di entità suprema. Abbiamo già visto apparire questo termine alcune volte nella storia e, come spiegato qui, è di solito usato per riferirsi a qualcuno dal potere impareggiabile nella sua Sfera.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]
                                


                                



