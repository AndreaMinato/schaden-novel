---
weight: 9430
title: Capitolo 943 – L'Intento Omicida si Avvicina!
pubDate: 2025-03-17T11:17:35.017Z
tags:
    - issth
---


Diversi giorni più tardi, Meng Hao emerse dal clan. Tutti i membri in cui incappò lo guardarono con estremo rispetto, il fervore con cui le persone avevano precedentemente trattato Fang Wei ora lo mostravano a lui.


Per quanto riguardava Fang Wei, era apparentemente scomparso e non lo si trovava da nessuna parte.


Fang Xi aveva fatto alcune indagini e, finalmente, aveva ottenuto un pezzetto d'informazione che aveva subito passato a Meng Hao. Quando udì che Fang Wei era in meditazione solitaria in un tentativo di procedere nella vera Immortalità, i suoi occhi guizzarono gelidi.


“Un Mandato di Karma bloccherà i Frutti del Nirvana che mi appartengono dentro di lui. La mia fortuna con il sole è stata un duro colpo alla sua sicurezza in sé stesso e ha sicuramente danneggiato il suo Cuore del Dao. Eppure è rimasto dritto in piedi dopo tutto quello.” Per un attimo pensò ai loro scambi in alto nel cielo e sospirò.


Era contrariato da Fang Wei, ma nonostante tutto, non era colpevole di nessun terribile crimine. In effetti, sapeva che se guardava la cosa dalla sua prospettiva, non aveva fatto nulla di sbagliato.


“Quelli che sono in torto... sono certi altri in questo clan” ponderò. Mentre ripensava a ogni cosa che era accaduta da quando era tornato al clan, fu colpito da una crescente sensazione che era in corso una vasta cospirazione.


Era un mistero che implicava Fang Wei e aveva anche qualcosa a che fare con il Grande Anziano. Magari... persino un Patriarca.


Era per questo che il Grande Anziano aveva agito in modo così strano. Per quello tutti mantenevano il silenzio riguardo Fang Wei. Apparentemente, un Patriarca aveva posto Fang Wei in una posizione di autorità anni addietro, sebbene Meng Hao non fosse completamente certo della verità che si celava dietro a tutto.


Era come se l'intera faccenda fosse un tabù. Nessuno osava parlarne.


“Comprendi...?” Questo era ciò che l'Anziano degli Elisir gli aveva detto sulla cima della montagna.1


“Mi stava avvisando che c'era qualcosa di sbagliato con i Frutti del Nirvana che il Grande Anziano mi aveva dato? O stava indicando qualcos'altro...?” Meng Hao si accigliò. Dopo aver considerato la faccenda per un altro po', cominciò a duplicare qualche Elisir dello Spirito, che poi pose sul Frutto del Nirvana.


Aveva già deciso che una volta ristabilito pienamente il frutto, l'avrebbe sicuramente assorbito. Aveva la sensazione che i benefici fornitigli sarebbero stati immensi e che l'avrebbe aiutato a iniziare a dipanare il mistero del Clan Fang.


Questa sensazione nasceva dalla sua sicurezza nella sua abilità di analizzare e giudicare le questioni, così come sulla sua acuta intuizione.


“Nessuno è mai stato capace di assorbire i Frutti del Nirvana del Patriarca della prima generazione. Mi domando quali miracoli risulteranno se avrò successo?” Dopo un po' smise di considerare la faccenda e calmò la mente.


Sette giorni dopo, Meng Hao guardava preoccupato lo specchio di rame, il quale aveva rapidamente consumato tutte le sue Pietre dello Spirito duramente guadagnate in cambio di un lotto dopo l'altro di Elisir dello Spirito. Questo elisir era poi stato assorbito con avidità dal Frutto del Nirvana.
Mentre nutriva il frutto con l'Elisir dello Spirito, questo sembrò risvegliarsi gradualmente, come se... fosse quasi completamente risanato.


Mentre lo specchio di rame consumava tutte le Pietre dello Spirito che aveva acquisito preparando l'Elisir dello Spirito Solare del Palazzo Celestiale, così come quelle che aveva ricevuto da Sun Hai, delle fitte di dolore gli riempirono il cuore. Era come se avesse appena gettato via una vasta somma di Pietre dello Spirito dritto nel Frutto del Nirvana.


Ognuna di queste pietre era sufficiente a spezzare il suo cuore.


“Fare soldi è così difficile, e allora perché spenderli... è così facile?” pensò con un sospiro.


Persino l'intero Clan Fang era incapace di produrre così tanto Elisir dello Spirito. Dopotutto, le piante medicinali che aveva usato per farlo erano quelle che aveva acquisito nelle Rovine dell'Immortalità, piante che erano rare e, in effetti, virtualmente estinte nel mondo esterno.


Per tanto, questo Elisir dello Spirito era essenzialmente senza prezzo. Neppure il Clan Fang nella sua interezza poteva permettersi di rivitalizzare questo Frutto del Nirvana; solo Meng Hao, con il suo specchio di rame, poteva riuscirci.


“Dannazione!” pensò, digrignando i denti e poi rilasciando un lungo sospiro. “Devo pensare a un altro piano per fare più Pietre dello Spirito...” Sedette lì con le sopracciglia aggrottate per lungo tempo prima di, finalmente, serrare la mascella.


“Quegli elisir sacri non sono facili da creare. Sono la mia ultima risorsa. Non ho ancora finito il settimo livello del Padiglione della Medicina. Dovrei sfruttare il vantaggio di essere così famoso nel Clan Fang. Magari posso diventare ricco in un colpo solo!” Essendosi deciso, chiamò Fang Xi e i due spesero qualche tempo a discutere della faccenda. Alla fine, Fang Xi partì eccitato per preparare l'esecuzione del piano.


Ci vollero solo alcuni giorni perché le voci si propagassero attraverso il clan come una bufera.


“Hai sentito? Domani, il Principe Hao andrà alla Divisione del Dao dell'Alchimia per sfidare il Padiglione della Medicina!”


“L'ultima volta che è andato al Padiglione della Medicina, ha completato perfettamente ogni livello! Provocando un grande scalpore nella Divisione del Dao dell'Alchimia.”


“Dai tempi antichi fino a oggi, è stato più facile trovare una piuma di fenice o un corno di qilin piuttosto che qualcuno in grado di superare il nono livello del Padiglione della Medicina del Dao dell'Alchimia. Ognuno di loro è un Gran Maestro del Dao dell'Alchimia. Ho sentito che l'obbiettivo del Principe Hao è proprio quello: superare il nono livello!”


Le notizie riguardanti la sfida di Meng Hao al padiglione si propagarono velocemente attraverso il clan, specialmente attraverso la Divisione del Dao dell'Alchimia. Alla fine era come una grande onda che si abbatté per l'intero clan.


Meng Hao era molto compiaciuto di questa sorta di ambiente e aveva preparato tutto con Fang Xi. Quest'ultimo avrebbe aspettato all'esterno dell'area del Padiglione della Medicina per raccogliere le Pietre dello Spirito. Chiunque non avesse pagato, non avrebbe avuto il permesso di osservare.


In precedenza gli sarebbe stato difficile fare qualcosa del genere. Tuttavia, dopo il sorgere del Sole dell'Ascensione Orientale, lui era il Prescelto numero uno del Clan Fang e ogni sua parola e azione erano soggetti a una diffusa attenzione.


“Questa volta farò sicuramente un colpaccio!” pensò. Il mattino dopo, all'alba, si svegliò presto e aprì la porta della sua residenza. Proprio quando era sul punto di alzarsi in volo verso la Divisione del Dao dell'Alchimia, vide sei raggi di luce volare verso di lui ad alta velocità. Arrivarono rapidamente e lo circondarono.


Questi sei individui straripavano di potere. Cinque erano Immortali al livello 7 e Meng Hao riusciva a percepire che il rimanente possedeva un base di Coltivazione profonda quanto il mare. Era un uomo di mezz'età con un 'espressione tetra che lo osservò e poi disse: “Il Grande Anziano ti ha convocato, Fang Hao. Vieni con noi.”


Meng Hao si accigliò e poi disse con calma: “Capisco. Verrò un pochino più tardi.”


Detto quello si avviò e si preparò a volare oltre gli uomini.


Quando l'uomo di mezz'età udì la sua risposta, il suo viso si indurì per lo scontento.


“Il Grande Anziano ti ha convocato e tu osi ritardare? Tu vieni con noi adesso, altrimenti ̶ ̶”


“Altrimenti cosa?” disse Meng Hao, fermandosi dove si trovava e guardando l'uomo con un sorriso enigmatico. Un vasto gelo si agitava nel profondo delle sue pupille.


“Arrestatelo!” disse l'uomo, fissando di rimando Meng Hao.


Immediatamente, gli altri cinque Immortali di livello 7 si trasformarono in raggi di luce e le loro basi di Coltivazione si gonfiarono. Apparvero gli Idoli del Dharma, dei giganti illusori di 21.000 metri. Ovviamente, nessuno di questi idoli rappresentava i Coltivatori stessi; erano tutti dei falsi Immortali!


Chiusero le distanze con Meng Hao in un batter d'occhio. Uno degli Idoli del Dharma era un'enorme tamburo di guerra, il quale emanava un rombo come quello dei tuoni. Due degli altri erano dei feroci draghi neri che ruggirono quando colpirono attraverso l'aria verso Meng Hao.


Degli ultimi due idoli, uno era una statua con sei braccia e tre teste, l'altro erano un'enorme pitone cremisi con una lingua biforcuta e degli occhi sinistri.


I cinque uomini attaccarono simultaneamente e non sembrava stessero cercano di arrestarlo. Invece, nei loro occhi si agitava l'intento omicida, sebbene fosse vago e ben nascosto. Tuttavia, Meng Hao aveva sperimentato molte cose nel corso della sua vita, incluse due intense guerre sul Pianeta Paradiso Meridionale. Aveva anche massacrato innumerevoli persone, perciò un intento omicida del genere era qualcosa a cui acutamente abituato.


“Volete uccidere me?” chiese con un sorriso glaciale. Fece un passo avanti e serrò la mano destra in un pugno. Scattò in avanti ad alta velocità verso il pitone cremisi, creando un boom sonico che echeggiò in tutte le direzioni. L'aria si deformò quando il potere del corpo fisico da vero Immortale di Meng Hao esplose.


Mentre il boato risonava nell'aria, il pitone cremisi andò in frantumi, rivelando il Coltivatore alle sue spalle, terreo in volto e inondato dallo stupore. Prima di riuscire a ritirarsi, Meng Hao balzò in avanti e lo calciò ferocemente con il piede destro. Si udirono degli scricchiolii quando si schianto sul petto dell'uomo e i sangue spruzzò dalla sua bocca. Barcollò all'indietro.


Allo stesso tempo, gli altri quattro Coltivatori si avvicinarono, infuriando con abilità divine e tecniche magiche. Il volto di Meng Hao fremette gelido e invece di schivare di lato, si voltò e si trasformò in un roc dorato, poi sfrecciò versi i quattro avversari con velocità incredibile. Il moto di una mano fece apparire numerose montagne, che si trasformarono in una catena montuosa che cadde su di loro.


Poi, fece un movimento come per afferrare qualcosa e una lunga lancia gli apparve in mano, il manico era ricavato dall'Albero del Mondo e la punta era fatto di osso bianco. Quando eseguì un affondo, tutto si rabbuiò e risuonò un suono singhiozzante. Il tamburo di guerra cadde a pezzi e il Coltivatore all'interno tossì sangue e si ritirò.


Simultaneamente, apparve la testa di un Demone di Sangue e un cerchio color sangue si materializzò sotto i piedi di Meng Hao. Colpì di nuovo con il pugno e la statua con tre teste e sei braccia esplose. Allo stesso tempo, i due Idoli del Dharma a forma di drago nero riuscirono a colpire il suo petto.


I due Coltivatori che li controllavano lo fissavano con intento omicida. Le loro basi di Coltivazione esplosero con un potere virtualmente sufficiente a finire qualunque altro Coltivatore più debole di un Immortale di livello 7.


si udì un boato e, all'improvviso, tutto divenne silenzioso. I due Coltivatori che avevano appena sferrato con successo degli attacchi rimasero a fissare sconvolti e poi sussultarono. Non che non fossero consci che Meng Hao possedeva il corpo fisico di un vero Immortale. Tuttavia... nelle loro menti, la sua base di Coltivazione non era allo stadio di un vero Immortale, perciò non credevano che un corpo fisico del genere potesse davvero essere così forte.


In quest'attimo, però... avevano un'idea chiara... di cosa fosse capace esattamente un corpo fisico Immortale!


“Così debole” disse casualmente Meng Hao. Fisso aggressivamente gli uomini ed era come se una luce penetrante trafiggesse i loro occhi.


Meng Hao non si era mosso di un pollice. In effetti, non appariva per nulla danneggiato. Allo stesso tempo, i due che avevano appena attaccato percepivano un potente contrattacco montare verso di loro e, improvvisamente, il sangue sgorgò dalle loro bocche.


I due erano spaventati a morte e stavano per ritirarsi quando Meng Hao si allungò e afferrò uno di loro, poi lo sollevò in aria e lo scosse avanti e indietro. L'uomo non riusciva a controllore il suo stesso corpo e sentiva un potere enorme martellarlo. Si udirono degli scricchiolii quando le sue ossa si ruppero e slogarono, poi venne gettato con violenza verso il secondo uomo in fuga.


Ci fu un boato e il secondo uomo barcollò all'indietro, con le ossa rotte e il sangue che spruzzava dalla bocca.


Tutto ciò prese il tempo di pochi respiri. Cinque Immortali di livello 7 erano feriti seriamente e Meng Hao rimaneva lì in piedi. Poi si voltò verso l'uomo di mezz'età, quello con la base di Coltivazione imperscrutabile.


Gli occhi dell'uomo si spalancarono. Non avrebbe mai immaginato che il corpo fisico di un vero Immortale fosse così incredibilmente forte. Era un evento sorprendentemente raro che un Coltivatore possedesse un corpo di questo livello e infatti, era qualcosa che non aveva mai visto prima.
                                


                                



