---
weight: 9450
title: Capitolo 945 - Le Lacrime di Meng Hao
pubDate: 2025-03-17T11:17:35.017Z
tags:
    - issth
---


Quando gli Anziani che tendevano a supportare la linea di sangue di Fang Wei, e che erano presenti nel tempio, sentirono le parole di Meng Hao, lo guardarono senza espressione. Per quanto riguardava i membri della linea di sangue diretta, si intravidero espressioni ansiose sui loro volti. Tuttavia, poiché era una decisione di Meng Hao, non fecero nulla per convincerlo a cambiare idea.


Dopo tutto, il Maggiore aveva chiaramente spiegato che ci sarebbero stati grandi pericoli nella terra degli antenati. Considerando che Meng Hao era stato scelto per entrarci persino sotto tali circostanze, il diciannovesimo Zio e alla linea di sangue diretta poteva percepire il livello della sua determinazione.


Tutto quello che poterono fare fu sospirare internamente.


Il Maggiore guardò intensamente Meng Hao per un momento, l'espressione del viso che non rivelava alcunché dei suoi pensieri. Tuttavia, il modo in cui stava guardando Meng Hao sembrava... abbastanza strano.


Il più eccitato di tutti era Fang Xiushan. Prese un respiro profondo e fissò Meng Hao senza rivelare nulla del ribollente intento omicida nel suo cuore. Il nonno di Fang Wei si accigliò pensieroso a causa del modo in cui il Maggiore stava guardando Meng Hao. Per chissà quale motivo, dentro di lui sentiva proprio un brutto presentimento.


Il Maggiore rimase in silenzio per un momento, quindi disse freddamente “Poiché questa è la tua decisione, dunque vai ora.”


Agitò la mano e si levò una brezza gentile, che avvolse Meng Hao e lo mandò verso il vortice.


“Entro due mesi, la terra degli antenati si aprirà di nuovo automaticamente, e potrai uscirne. In questi due mesi... per favore, abbi cura di te.” Mentre queste parole risuonavano, Meng Hao volò attraverso l'aria grazie al vento. In un batter d'occhio, era esattamente all'esterno del vortice. Quando vi guardò all'interno, il suo cuore batté all'impazzata e un senso di reminiscenza fluttuò nel suo cuore.


RUMBLE!


Appena vi entrò in contatto, precipitò nel vortice come se fosse fatto di acqua. Quindi svanì. Il vortice si fermò, poi svanì lentamente dalla sala del tempio.


In quello stesso istante, nove diverse zone situate in parti differenti del Pianeta Vittoria Orientale si illuminarono improvvisamente di una misteriosa luce nera. La luce era gettata dai portali di teletrasporto, dentro i quali sedevano nove coltivatori in abiti neri, dai volti freddi e senza espressione.


Questi nove coltivatori ribollivano di aura omicida, come se innumerevoli nemici fossero stati uccisi dalle loro mani.


Se Meng Hao fosse stato in grado di vederli, li avrebbe riconosciuti immediatamente. Gli abiti neri indossati da questi nove uomini erano esattamente gli stessi delle persone che avevano teso un'imboscata a lui ed al diciannovesimo Zio mentre erano in viaggio per il Pianeta Vittoria Orientale!


Mentre sedevano a gambe incrociate nei portali di teletrasporto, la luce divampò improvvisamente intorno a loro, quindi sparirono. Questo avvenne nell'esatto momento in cui Meng Hao svanì nella terra degli antenati.


Qualcos'altro avvenne nello stesso momento. Nel profondo sotto il palazzo degli antenati del Clan Fang, sette figure avvizzite sedevano a gambe incrociate in meditazione. Uno di essi era il vecchio uomo in abito cremisi che aveva aperto gli occhi durante l'ascesa del Sole dell'Ascensione Orientale, destato dall’Essenza della Fiamma Divina di Meng Hao. In quel momento, i suoi occhi si aprirono e scintillarono di una infinita antichità.


“La linea di sangue di questo ragazzo è forte…. È un discendente del Fratello Maggiore. Dovrebbe essere lui il prescelto di questa generazione del clan.” Gli occhi del vecchio uomo lampeggiarono mentre percepiva svanire gli uomini in abiti neri, quindi si illuminarono di una fredda luce.


“Interessante. Qualcuno osa veramente violare le regole del clan e combattervi all'interno... e non solo, hanno persino scelto di combattere nella terra degli antenati!” La freddezza nei suoi occhi divenne ancora più intensa.


“È la linea di sangue del Sesto Fratello…?” Le sopracciglia del vecchio uomo si corrugarono per un momento. Voltò la testa per guardare la sesta figura seduta là in meditazione nell'oscurità color inchiostro della caverna di pietra.


C'erano un totale di sette persone in quel covo sotterraneo. Originariamente, il vecchio uomo in abiti cremisi avrebbe dovuto essere ancora addormentato e non si sarebbe dovuto risvegliare in quest'epoca. Secondo le regole del clan, era il Sesto Patriarca che doveva riprendere conoscenza in questo millennio.


Tuttavia, l'essenza della Fiamma Divina di Meng Hao aveva stimolato la sua aura durante l'ascesa del Sole dell'Ascensione Orientale, rianimandolo. Dopo questo fatto aveva avuto intenzione di tornare in meditazione, ma la sua idea era cambiata.


“Il Sesto Fratello sta compiendo una proiezione astrale. La sua anima non è più nel suo corpo.” Rimase a pensare per un altro momento.


“Il Sesto Fratello ha già coltivato la magia daoista dell'Incantesimo della Reincarnazione al massimo. Ma... ne valeva la pena?” Il vecchio uomo chiuse gli occhi. Questo però non segnò un ritorno allo stato di inattività. Al contrario, spedì con calma un po' del suo senso divino, il quale si trasformò in un filo di volontà divina che percorse la strada attraverso la terra... verso la terra degli antenati!


**


Il Cielo e la Terra tremarono mentre i fulmini e i tuoni danzavano tra le nuvole, come stessero cercando una via per sferzare la terra. Il terreno stesso era di un colore marroncino che lo faceva sembrare come inzuppato di sangue, e si estendeva a perdita d'occhio.


Le parti della terra non coperte da profonde crepe erano soffocate dai rampicanti.


Un’eterna aria di desolazione e oscurità si diffondeva in tutte le direzioni. In lontananza si vedevano alcune rovine e, ancora più lontano, un vulcano che eruttava un denso fumo nero.


Ogni tanto echeggiavano ruggiti terrorizzanti, i quali infuriavano attraverso la terra come tempeste di vento, facendo scuotere ogni cosa.


Il mistero di questo luogo era nato perché esso era stato parte delle Rovine dell'Immortalità. L'essere la terra degli antenati del Clan Fang gli donava una sua solenne dignità.


Il Patriarca della prima generazione era sepolto qui. Altri Patriarchi del Clan della Sfera del Dao, i suoi discendenti, erano stati sepolti qui dopo essere deceduti mentre meditavano.


L'intera terra degli antenati si estendeva con la forma di una linea retta. Più lontano si riusciva ad andare, più diventava pericolosa. Dalla regione con la terra marrone posta accanto all'entrata erano visibili due catene montuose.


Queste due catene montuose erano come due draghi di pietra, alteri, imponenti e frastagliati.


Tra le due catene montuose c'era un sentiero, così in basso rispetto alle vette delle montagne che il cielo era quasi come una scheggia sopra di esso. Era come se una grande porta conducesse nelle terre degli antenati, sebbene non ci fosse una vera e propria porta presente, soltanto... un’enorme statua ancora più grande delle stesse montagne!


Sembrava che questa statua fosse collegata in maniera inseparabile alle montagne. Era nera come la pece, ed indossava una pesante armatura. Nelle mani reggeva il pomo di uno spadone e la statua stessa sembrava estremamente antica.


La spada era larga una dozzina di metri ed era piantata nella terra. Simboli magici erano impressi sulla sua superficie, che sembrava semplice e quasi grezza, eppure conteneva un profondo significato quasi impossibile da decifrare.


Gli occhi della statua erano privi di qualsiasi espressione, rendendola priva di vita. Sembrava più che altro un semplice decorazione posta a guardia della terra degli antenati.


Tuttavia, da una certa distanza, era possibile vedere che lo sguardo della statua era puntato in alto nel cielo, fisso su un punto lontano come se... stesse aspettando per qualcosa.


Ogni membro del Clan Fang che era stato nella terra degli antenati conosceva quella statua. Secondo le leggende, le origini della statua erano un completo mistero. Si supponeva fosse volata lì dal cielo stellato, lo stesso anno in cui il Clan Ji aveva cambiato i Cieli e conquistato la Nona Montagna e Nono Mare.


Da quel momento, la statua era rimasta in quel punto, facendo la guardia alla terra degli antenati.


Nel corso degli anni, si era diffusa la voce che la statua non fosse là solo a guardia della terra degli antenati ma che, a dire il vero, fosse a guardia di tutta la linea di sangue del Clan Fang.


Passati svariati anni, le voci e le storie si erano affievolite. In ogni generazione del Clan Fang alcune persone avrebbero comunque a posato gli occhi sulla statua. Tuttavia, non avrebbero mai richiamato alla mente assurde storie sul passato. Del resto... erano solo leggende.


Le persone avevano ormai smesso di pensare al motivo per cui la statua teneva la testa alzata, come se fosse in attesa di qualcosa.


Nessuno aveva idea del perché la statua fosse giunta di sua iniziativa fino al Clan Fang... né di cosa stesse aspettando.


Essa emanava l'aura di un potente esperto, un’a aura tanto intensa da essere in grado di scuotere i Cieli e la Terra. Quando Meng Hao la guardò, la sensazione che provò era così intensa che nemmeno il Maggiore sarebbe stato paragonabile.


La statua era talmente forte... che, in passato, Meng Hao non sarebbe nemmeno stato in grado di capirne il livello di forza. Ora, però, quando osservò la statua si rese conto... che l'aura di questa statua era quasi quella di un Eccelso!


Meng Hao rimase in piedi nell'ampia terra in mezzo alle due catene montuose. Era il punto in cui era apparso dopo essere entrato nella terra degli antenati. Al momento era in piedi come impalato, guardando pensoso la statua.


Sapeva perfettamente che questo viaggio nella terra degli antenati era un’imboscata. Sapeva anche che la scelta migliore non era quella di venire qui, ma piuttosto di approfittare dell'opportunità datagli dal Maggiore.


A dire il vero, all'inizio non aveva alcuna intenzione di entrare in questo luogo. Tuttavia, dopo aver guardato nel vortice e aver visto questa enorme statua, il suo cuore era stato riempito da un ruggito.


Il ruggito lo aveva inondato completamente, tirandolo a sé, spingendolo dentro a memorie lontane.


Tremò, e i suoi occhi lampeggiarono dai ricordi. Non riuscì nemmeno a controllarsi mentre avanzava per posizionarsi davanti alla statua. Si fermò davanti ai piedi di questa, quindi allungò la mano e diede qualche carezza alla statua.


La sua mano tremò e, dopo che l'ebbe toccata, il suo intero corpo iniziò a tremare. Alzò lentamente lo sguardo verso la statua enormemente alta, quindi iniziò a fluttuare in aria.


Si mosse lentamente, come se volesse guardare con attenzione l'intera statua. Alla fine raggiunse la testa e guardò direttamente negli occhi della statua. Fu in questo momento che... delle lacrime apparvero negli occhi di Meng Hao.


“Guerriero di Terracotta…” mormorò piano. Infine, le lacrime iniziarono a scorrergli lungo le guance e a cadere sul terreno. Ricordava che questo soldato di terracotta era alto circa tre metri. Nonostante fosse molto più grande di prima, non si sarebbe mai scordato di questo soldato di terracotta con cui aveva una tale connessione.


L'unico motivo per cui aveva scelto di entrare in questa terra degli antenati nonostante il pericolo... era la statua.


Nel tempio, quando aveva guardato nel vortice e visto la statua, quasi non aveva potuto crederci.


Come aveva potuto dimenticarsi di questa statua...? Com’era possibile??


Questo era... uno dei due guerrieri di terracotta che erano stati creati per lui nel mondo illusorio del Secondo Piano dell'antica Setta del Demone Immortale dal suo padre adottivo, Ke Yunhai!


Non sarebbe mai riuscito a dimenticare la vita che aveva vissuto come Ke Jiusi ai tempi della Setta del Demone Immortale.


“Padre…” disse Meng Hao, con le lacrime che gli scorrevano sul viso. Il suo intero corpo tremò e, mentre guardava la statua, pianse. Tutte le memorie dell'antica Setta del Demone Immortale inondarono la sua mente. All'improvviso, il severo ma amorevole volto di Ke Yunhai apparve nella sua mente.


Le novantanove campane di quell'anno sembravano riecheggiare ancora nelle sue orecchie. [1]


Da molto tempo ormai pensava che non avrebbe mai più rivisto i due soldati di terracotta. Li aveva cercati lungo il Terzo Piano dell'antica Setta del Demone immortale, nel mondo reale, ma non li aveva trovati.


Meng Hao non avrebbe mai pensato, in nessun modo, che avrebbe potuto vedere una delle statue qui... nelle terre degli antichi Clan Fang.


Ke Yunhai, sapendo che la sua longevità aveva raggiunto la fine, aveva creato questi soldati di terracotta per proteggere Meng Hao. Era soltanto a causa di questo che Meng Hao era entrato senza esitazioni nella terra degli antenati, nonostante conoscesse il pericolo.


Non avrebbe avuto importanza se il pericolo si fosse rivelato esponenzialmente maggiore di quello che era, Meng Hao non avrebbe mai esitato a venire qui.


E l'unico motivo... era Ke Yunhai!


[su_service title="MadOtter" icon="icon: commenting" icon_color="#000000" size="16"]


NOTE:


1. Ke Yunhai morì durante le novantanove campane nel capitolo 597.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]




                                


                                



