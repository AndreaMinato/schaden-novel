---
weight: 947
title: Capitolo 947 - Eccelsi dello Pseudo-Dao
pubDate: 2025-03-17T11:17:35.018Z
tags:
    - issth
---


Ogni cosa era coperta da una nube di povere, la quale serviva soltanto a rendere la statua al centro di tutto ancora più scioccante.


Alzò l'altro piede e fece un ulteriore passo, facendo tremare la terra e collassare altre montagne.


La nube di polvere continuò a diffondersi rapidamente in ondate pulsanti, creando una vista stupefacente. La nuca dell'uomo di mezza età si intorpidì, e la sua mente vorticò. Questa era decisamente la cosa più incredibile che avesse visto in tutta la sua vita. Il suo volto divenne immediatamente privo di sangue e sembrò sconvolto oltre ogni immaginazione.


Involontariamente strillò “Questa… Questa… Questa è l'aura di un Eccelso dello Pseudo-Dao!”


I suoi occhi si spalancarono e il cuore gli batté all'impazzata.


Era consapevole di quanto potesse essere potente un Eccelso dello Pseudo-Dao, e di cosa essi rappresentassero. Era estremamente cosciente del fatto che la Sfera dello Pseudo-Dao... era una sfera completamente sorprendente nella Nona Montagna e Nono Mare. Era una sfera di terrore e follia, così potente che il più forte esperto della Nona Montagna e Nono mare non avrebbe avuto altra scelta che chiamare le persone in quella Sfera... Eccelsi!


L'uomo di mezza età non era l'unico ad essere scioccato. Il vecchio uomo a mezz'aria, la manifestazione della volontà divina del Settimo Patriarca, stava osservando con gli occhi e la bocca spalancati. Era completamente stupito, e non riusciva a credere a quello che stava vedendo.


“Com'è possibile?!?!” pensò senza fiato, mentre la sua mente vorticava. “Il Guardiano del Dao si sta veramente... muovendo!!” Guardò improvvisamente verso Meng Hao, seduto sulla cima della testa della statua e vide lo sguardo di dolore sul suo volto sotto una nuova luce. Per un momento, il Settimo Patriarca, che non veniva quasi mai sconvolto, sentì la nuca formicolante.


Il terreno venne scosso da un terremoto e le montagne si sbriciolarono. Un enorme suono rombante riempì l'aria e la nube di polvere vorticò mentre le rocce si schiantavano.


I rampicanti venivano schiacciati dal vento, e le crepe apparivano sulla superficie del suolo, nonostante venissero ricoperte rapidamente dalla polvere.


In alto in aria, il Settimo Patriarca aveva il fiato corto mentre fissava muto la statua.


L'uomo pelle e ossa non poteva essere più scioccato. La sua mente era in subbuglio mentre guardava la statua che scuoteva la terra. Poteva percepire l'aura che questa emanava, e il suo volto divenne cinereo. Fuggì senza un altro istante di esitazione.


Questo inaspettato svolgimento degli eventi era qualcosa che non poteva gestire. Dalla sua prospettiva, uccidere Meng Hao avrebbe dovuto essere semplice, come bere un bicchier d’acqua. Pochi istanti dopo, però, tutto si era ribaltato completamente.


Improvvisamente capì perché Fang Xiushan aveva assunto nove esperti come lui per uccidere un semplice membro della generazione Giovane. Sebbene la conclusione a cui era arrivato non fosse corretta, nella sua mente era la soluzione più ovvia:


“Dannazione! Come è possibile che le cose stiano andando in questo modo! Fang Xiushan, bastardo, mi hai imbrogliato. T-t-tu hai mandato me, con una Lampada dell'Anima spenta, fin qui per uccidere un coltivatore protetto da un Eccelso dello Pseudo-Dao? Perché non ci hai detto per tempo che questo disumano Fang Hao poteva riportare il Guardiano del Dao in vita!?!?” L'uomo si ritirò alla massima velocità che poteva gestire.


Tuttavia, nel momento in cui iniziò la sua fuga, lo sguardo della statua penetrò attraverso la nube di polvere per posarsi direttamente sull'uomo.


Nell'esatto istante in cui lo sguardo della statua si era posato su di lui, un suono di tuono aveva rombato nella mente dell'uomo. Percepì un intenso senso di crisi mortale e lanciò un urlo. Immediatamente sputò del sangue, e rilasciò una magia segreta per tentare di fuggire.


Era spaventato. Come esperto della Sfera Antica non gli capitava spesso di incappare in situazioni terrorizzanti ma, in quel momento, era spaventato. A dire il vero, era terrorizzato, fino al midollo.


Sapeva esattamente quanto terrificantemente potente potesse essere un Eccelso dello Pseudo-Dao. Anni prima aveva personalmente testimoniato il selvaggio e devastante potere di un solo individuo.


Non c'era modo per cui non potesse provare terrore. Il risveglio della statua aveva scosso la sua mente e lo aveva spinto a ripensare alle leggende che aveva sentito al riguardo.


“Io... ho provocato un mostro disumano! Non posso crederci... Non posso credere che stia accadendo veramente!!” Provò un incredibile rimpianto e giurò che, se fosse riuscito a sopravvivere, avrebbe reso le cose difficili a Fang Xiushan una volta uscito dalla terra degli antenati.


Tuttavia, in quel momento l'enorme statua strinse le mani sul colossale spadone che era conficcato nel suolo. Le crepe si diffusero dalla spada in tutte le direzioni. Improvvisamente... la spada venne estratta dalla terra!


Gli occhi sconvolgenti della statua erano freddi come ghiaccio mentre teneva lo spadone con entrambe le mani. Quindi oscillò la spada, che discese rapida come una saetta verso l'uomo in fuga.


La spada fece silenziare il mondo intero.


Le valanghe di massi non facevano rumore. Le montagne frananti erano silenziose. La nube di polvere vorticava in una quiete terrificante. Era come se il tempo stesso... si fosse fermato.


Anche l'uomo in fuga sembrò immobilizzato a mezz'aria, l'espressione a metà tra terrore e stupore. Le sue pupille erano congelate e le nove Lampade dell'Anima dietro di lui erano immobili. Era come se ogni cosa nel mondo fosse completamente incapace di muoversi.


L'unica cosa in movimento era lo spadone della statua. Mentre si allungava verso il basso, il sangue colò dalla fronte dell'uomo, poi dal naso, quindi dal suo mento. Infine la spada gli passò attraverso il busto, frantumando simultaneamente le sue Lampade dell'Anima.


Il mondo ritornò alla normalità. La spada del guerriero di terracotta venne nuovamente piantata nel suolo, che tremò e si scosse. Ritornarono i suoni... a mezz'aria, il corpo dell'uomo di mezza età era stato completamente diviso in due parti, e tutte le sue Lampade dell'Anima erano distrutte.


L'uomo aveva numerosi oggetti magici, i quali erano stati distrutti, e volavano in frammenti intorno alla carne e al sangue dell'uomo.


Non aveva avuto modo di contrattaccare o bloccare. Non aveva potuto nemmeno dibattersi, né evitarlo.


Il sangue spruzzò mentre la sua Divinità Nascente, le sue Lampade dell'Anima, ogni cosa di lui... svaniva.


L'unica cosa che rimase fu la borsa tra trasporto, che arrivò fluttuando davanti a Meng Hao.


Meng Hao sedeva sulla statua in silenzio.


In alto nell'aria, il Settimo Patriarca prese un respiro profondo. Persino lui provava un senso di paura quando guardava la statua, e ora sapeva anche quanto scioccante e terrificante fosse la sua spada.


“Quella spada ha il suo Dao che sostituisce le leggi naturali del Cielo e della Terra! Quella spada... può recidere il Dao, recidere le leggi naturali, può recidere... ogni cosa che esiste!


“E' decisamente il potere di un Eccelso dello Pseudo Dao!! Tuttavia, è ovviamente molto di più di una statua! Se la statua è così potente, allora colui che ha creato la statua... deve essere ancora più terrificante!!


“Suppongo... che soltanto qualcuno nella vera Sfera del Dao, qualcuno che abbia posseduto qualche raro materiale Celeste o un tesoro Terrestre può essere stato in grado di creare qualcosa come questa statua. Ma... con un tale tesoro, avrebbe avuto più senso creare qualche altro oggetto, qualcosa di più utile per un coltivatore della Sfera del Dao.” Anche il semplice guardare alla statua faceva tremare il cuore del Settimo Patriarca.


Sapeva che i coltivatori della Sfera dello Pseudo-Dao... erano una banda di maniaci. Essi erano folli che potevano ignorare chiunque: persone che nessuno avrebbe mai osato provocare.


Queste erano persone che si erano preparate per anni, che avevano trasceso le mortali Lampade dell'Anima una dopo l'altra, che avevano raggiunto il picco della Sfera Antica pieni di speranza. Tuttavia, dopo aver spento anche la loro ultima Lampada dell'Anima, essi non erano stati in grado di entrare nella Sfera del Dao, e sarebbero rimasti per sempre a mezzo passo da essa.. La durata della loro vita veniva ridotta e a poche dozzine di anni di vita. Persone del genere ... erano nella Sfera dello Pseudo-Dao!


Essi erano destinati a morire, e non potevano essere salvati da nulla nel Cielo o nella Terra. Di conseguenza, impazzivano, bloccati a mezzo passo dalla Sfera del Dao, in possesso di un tale livello di Essenza del Dao da far guadagnare loro rispetto e soggezione. Nessuno avrebbe osato provocarli, e tutti li chiamavano Eccelsi.


Nel corso di decine migliaia di anni, solo undici di queste persone erano apparse nel Clan Fang. Alcune di queste erano impazzite e avevano condotto dei massacri. Altri avevano atteso quietamente che la loro forza vitale raggiungesse la fine.


Quando il Maggiore aveva spiegato dei passati Patriarchi della Sfera del Dao del Clan Fang seppelliti nella terra degli antenati, esso si riferiva agli... Eccelsi dello Pseudo-Dao. L'unico tra questi che era un vero esperto della Sfera del Dao era il Patriarca della prima generazione!


Anche Ke Yunhai era andato incontro al fallimento all'ultima fase. Tuttavia, la sua base di coltivazione era così terrificantemente profonda che... persino dopo il fallimento, persino rimanendo mezzo passo dentro la Sfera del Dao, persino con la longevità in decadenza... era riuscito a sforzarsi per avere molti altri anni di vita per proteggere suo figlio.


A quel tempo, la sua prodezza in battaglia era ben oltre la Sfera Antica, e poteva essere considerato come nella Sfera del Dao.


Per quanto riguarda la sua ultima Lampada dell'Anima, era la lampada con il corpo di drago e lo stoppino di fenice, quella con cui era stato seppellito! [1]


Aveva realmente usato la lampada per creare i guerrieri di terracotta, i quali contenevano molta della forza vitale di Ke Yunhai. Con il risultato che... erano incredibilmente potenti!!


Il Settimo Patriarca stava ansimando mentre guardava terrorizzato la statua. Lui stesso... non era nella Sfera del Dao; era solo nella Sfera Antica. Tuttavia, aveva evocato quindici Lampade dell'Anima e, fino ad ora, era riuscito a spegnerne soltanto tredici.


“Soltanto il Fratello Anziano, il Patriarca della Terra, sarebbe in grado di sopprimere questa statua usando la sua base di coltivazione della Sfera del Dao. Nessun altro potrebbe farlo, nemmeno il Secondo Vecchio o il Terzo Vecchio con le loro quattordici lampade estinte. A loro mancava soltanto un'altra lampada da spegnere, ma essi non sarebbero comunque stati degli scontri degni per questa statua.”


Ancora più scioccante di tutti era che questo Guardiano del Dao del Clan Fang proteggesse veramente Meng Hao!


“Questo ragazzo è stato in grado di far muovere il Guardiano del Dao! Da dove lo ha recuperato? Come è stato in grado di farlo? Il fatto che prima era così fiducioso dimostra che era stato sicuro anche prima che la statua avrebbe combattuto per proteggerlo!


“Questo è... incredibilmente assurdo!” Il Settimo Patriarca prese un respiro di incredulità mentre guardava in basso a ciò che stava accadendo. Non c'era modo per lui di spiegare cosa stesse succedendo e, se non ci fosse stata la sua volontà divina a fare da testimone, se glielo avessero spiegato, lo avrebbe definito un delirio senza senso.


Eppure lui aveva osservato gli accadimenti, scioccato.


Meng Hao accarezzò la testa della statua. Lentamente, la terra intorno a lui tornò ad acquietarsi. La polvere svanì e ogni cosa ritornò alla normalità. Meng Hao sollevò lo sguardo, e ripose le preziose memorie di Ke Yunhai nel profondo del suo cuore. Ogni tanto, un certo oggetto fa pensare ad una certa persona. Le memorie lo riempirono di cordoglio come se ancora non avesse superato la morte di Ke Yunhai.


Chiuse gli occhi per un lungo momento prima di riaprirli di nuovo. Guardò in basso verso la statua. Per lui, non era un semplice guerriero di terracotta ma, piuttosto, una prezioso ricordo lasciatogli da Ke Yunhai.


“Andiamo,” disse piano. “Vieni con me a dare un'occhiata a questa terra degli antenati del Clan Fang.” Gli occhi della statua brillarono limpidi mentre volava in aria e portava Meng Hao ancora più all'interno della terra degli antenati.


Questa azione così semplice quasi fece precipitare le palle degli occhi dal volto del Settimo Patriarca. Per poco non strillò per lo shock.


[su_service title="MadOtter" icon="icon: commenting" icon_color="#000000" size="16"]


NOTE:


1. La lampada di Ke Yunhai viene descritta nel capitolo 569. L'aveva usata per creare i guerrieri nel capitolo 572. Il capitolo 597, ci mostra che l'unica cosa presente nella tomba di Ke Yunhai era proprio la lampada. Questa viene menzionata di nuovo nel capitolo 600. quando Meng Hao visita la tomba ancora una volta.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]




                                


                                



