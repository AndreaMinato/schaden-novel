---
weight: 9520
title: Capitolo 952 - Le Nove Montagne dell’Oltremondo!
pubDate: 2025-03-17T11:17:35.019Z
tags:
    - issth
---


“Quindi, ci sono indizi sulla Lega dei Sigillatori del Demone qui!!” La mente di Meng Hao sobbalzò; non riusciva a credere che la Lega dei Sigillatori del Demone fosse collegata alla Terra degli Antichi del Clan Fang.</span>


“Ritorno… Quella voce un momento fa ha pronunciato la parola ‘ritorno’!!” Meng Hao iniziò a respirare pesantemente mentre la voce antica della Giada del Sigillo del Demone svaniva. Tuttavia, il richiamo che proveniva dal profondo della Terra degli Antichi continuava a diventare sempre più forte.</span>


Quel richiamo era dello stesso tipo di quando aveva incontrato altri coltivatori della lega ed era qualcosa che solo un altro membro della Lega dei Sigillatori del Demone sarebbe stato in grado di percepire in questo posto.</span>


Improvvisamente, una nuova voce poteva essere sentita echeggiare nelle orecchie di Meng Hao. Questa voce non era antica; sembrava invece, quella di un giovane ragazzo.</span>


“Le Nove Maledizioni del Sigillo del Demone. La Sfera della Montagna e del Mare. Le Nove Maledizioni unite con una sola. Un concetto sconosciuto in tutti i cieli…”</span>


Il cuore di Meng Hao iniziò a battergli in modo incontrollato e l’aura intorno a lui cambiò di colpo. Era come se innumerevoli flussi di qi Demoniaco venissero lanciati contro di lui, accompagnati dai ruggiti di innumerevoli Demoni Maggiori.</span>


Dopo un po’, la voce svanì, ma Meng Hao riusciva a sentire che il richiamo si faceva sempre più forte.</span>


Ansimando, si voltò e guardò nel profondo della Terra degli Antichi. In lontananza, riuscì a vedere a mala pena nove enormi montagne.</span>


Il richiamo proveniva… da qualche parte oltre quelle nove montagne!</span>


Gli occhi di Meng Hao tremarono mentre pensava al richiamo simile che aveva udito nelle Rovine dell’Immortalità e di conseguenza iniziò a sentirsi alquanto ansioso. C’erano troppe cose riguardanti la Lega dei Sigillatori del Demone che lui non capiva. Come Sigillatore del Demone della Nona Generazione, voleva sapere… quali erano le reali origini e scopi della Lega dei Sigillatori del Demone!</span>


Ripensò a quello che il Sigillatore del Demone della Sesta Generazione gli aveva detto e rifletté riguardo i terrificanti eventi nelle Rovine dell’Immortalità che lo avevano condotto a essere nominato tredicesimo nella Schiera dalla donna vestita di bianco. C’era qualcosa di veramente strano nel modo in cui quella donna lo osservava.</span>


Meng Hao non sarebbe mai stato in grado di dimenticarlo.</span>


Aveva l’impressione che la Lega dei Sigillatori del Demone… fosse avvolta da qualche segreto in grado di scuotere i Cieli e distruggere la Terra, qualcosa che sfidava la parola, un segreto che era collegato a tutte le Nove Montagne e Mari.</span>


Dopo essere rimasto lì in silenzio per un po’, Meng Hao riuscì a riorganizzare i suoi pensieri. I suoi occhi brillarono di determinazione e poi osservò in profondità verso la direzione da cui proveniva il richiamo. Alla fine, si voltò e ancora una volta si inchinò verso tutte le tombe ancestrali dietro di lui.</span>


Nell’aria, il Settimo Patriarca non poteva sentire la chiamata o percepire il richiamo, né poteva percepire il qi Demoniaco che vorticava intorno Meng Hao. Tuttavia, era in grado di dire che era appena successo qualcosa di strano e, nonostante non fosse in grado di dire cosa fosse, rimase estremamente scioccato.</span>


“L’aura di un momento fa su questo membro della nuova generazione…” Un profondo luccichio apparve nei suoi occhi. Col passare del tempo, il Settimo Patriarca continuò ad essere sempre più convinto che Meng Hao fosse una persona dai mille segreti, i quali persino lui stesso non era in grado di svelare.</span>


Mentre Meng Hao si faceva strada in lontananza, il Settimo Patriarca guardò indietro verso le Tombe dei Patriarchi Quasi-Dao ed emise un leggero sospiro.</span>


“Tutto quello che ha fatto è stato scambiare qualche offerta. Non ha disturbato le tombe stesse e si è anche inchinato porgendo i suoi saluti formali. Non ha toccato nemmeno un oggetto delle tombe con le iscrizioni…. Può essere alquanto avido, ma ha un buon cuore e sa come tenersi in riga…”</span>


“Un giorno, quando giungerà per me il tempo di estinguere la mia ultima Lampada dell’Anima, se fallirò… Mi chiedo se sarò in grado di preservare il mio Cuore Dao. Dopo che sarò morto e mi troverò qui a riposare nelle Tombe dei Patriarchi Quasi-Dao, mi chiedo se ergeranno una pietra tombale per me…” Il Settimo Patriarca era pienamente conscio che l’intero significato delle Tombe dei Patriarchi Quasi-Dao era di assicurarsi che i membri della nuova generazione capissero chiaramente la pazzia del Reame Quasi-Dao. Serviva come avvertimento per ognuno di loro che aveva l’occasione di provare a raggiungere il Reame Dao!</span>


Dopo aver lasciato le Tombe dei Patriarchi Quasi-Dao, Meng Hao si sedette sopra il soldato di terracotta, il quale viaggiava nell’aria a velocità massima. Occasionalmente, dei motivi di luce pulsavano fuori dal soldato di terracotta e poi si scioglievano nell’aria circostante. Alcuni momenti dopo, riapparivano e ritornavano al suo interno, quasi come se stesse respirando.</span>


Era qualcosa che Meng Hao aveva appena notato mentre controllava i movimenti del soldato di terracotta.</span>


Mentre procedeva in avanti, la sensazione del richiamo si faceva più forte e in altri momenti svaniva. Gli occhi di Meng Hao oscillarono, anche se la sua espressione facciale rimase invariata. Dentro di lui, rimase vigile come sempre.</span>


A causa di tutto quello che era successo con il Sigillatore del Demone della Sesta Generazione, al momento sentiva le proverbiali campane d’allarme che gli risuonavano nella testa.</span>


Mentre continuava ad addentrarsi, Meng Hao controllava le terre sottostanti per delle possibili buone fortune, inoltre spese del tempo ad osservare il soldato di terracotta. Presto realizzò che aveva qualche specie di strano collegamento con la Terra degli Antichi.</span>


Era come se esistesse una risonanza tra di loro.</span>


Questa epifania fece nascere certe speculazioni nel suo cuore. Dopo un po’, sospirò e guardò il soldato di terracotta, pensando al fatto che non voleva separarsene in futuro.</span>


Giorni dopo, l’umore di Meng Hao gradualmente si stabilizzò. La chiamata continuava ad attirarlo, ma ormai ci si era abituato e la ignorava. Invece di seguire l’attrazione, fece di tutto per ripulire l’area di ogni singola buona fortuna.</span>


Più cose acquisiva, più si allargava il suo sorriso.</span>


Alla fine, le terre di fronte a Meng Hao si fecero cremisi e vide nove montagne.</span>


Le Nove Montagne dell’Oltremondo!</span>


Questa era la quarta regione della Terra degli Antichi del Clan Fang e si poteva considerare nel profondo della Tterra. Da tempi antichi fino ad ora, molte persone non furono in grado di attraversare le Nove Montagne dell’Oltremondo per entrare poi nell’Antico Cimitero.</span>


Nove montagne torreggiavano in cielo e quando le si guardava, sembrava quasi impossibile vederne la cima, come se collegassero il terreno al cielo.</span>


Dei ruggiti potevano essere sentiti sollevarsi occasionalmente dalle nove montagne. Erano dei suoni miserevoli e selvaggi, scioccanti all’estremo.</span>


C’erano molte zone pericolose qui e molti fattori che potevano facilmente uccidere. Questi fattori mortali si presentavano sotto l’aspetto di bestie varie, come pure delle nove montagne stesse.</span>


Una spessa aura di morte permeava l’aria e da lontano, Meng Hao poteva vedere strati di nebbia grigia vorticare intorno alle montagne. A causa della nebbia grigia, l’intera area era sfocata e difficile da vedere chiaramente.</span>


Circa nello stesso tempo in cui si avvicinò alle nove montagne, il pappagallo e la gelatina di carne lo raggiunsero. Mancavano molte delle piume del pappagallo e sembrava scompigliato e distratto. Tuttavia, la sua espressione era una di estrema soddisfazione.</span>


Mentre si avvicinava volando, non aspettò nemmeno che Meng Hao lo chiamasse prima di iniziare a fissare le nove montagne, poi sentì i ruggiti che provenivano dall’interno e improvvisamente sussultò. Sembrando estremamente eccitato, emise alcuni starnazzi acuti e poi si lanciò a tutta velocità verso le montagne, ricolmo di energia. La campanella della gelatina di carne tintinnò per tutto il tempo.</span>


“Non puoi farlo! È sbagliato! È Immorale! È svergognato! Ti convertirò…” L’eco delle chiacchiere della gelatina di carne echeggiarono da lontano.</span>


Meng Hao guardò per un momento il pappagallo e poi lo ignorò completamente. Questo posto può essere pieno di pericoli, ma il pappagallo e la gelatina di carne erano più che capaci, sarebbe stato molto difficile ucciderli.  </span>


Di fronte alle Nove Montagne dell’Oltremondo, una stele di pietra si sollevava all’incirca di tremila metri in aria. Emanava un’aura arcaica che sembrava indicare che fosse esistita per molti, molti anni.</span>


C’erano tre linee di testo sulla stele.</span>


“Nove Montagne dell’Oltremondo, piene di tesori infiniti. Ognuna di queste montagne e piena di infinite possibilità. Chiunque sfidi le montagne ha la possibilità di ottenere buona fortuna e abilità divine!”</span>


“Esse sono una mortale prova del fuoco. Per quelli sotto il Reame Immortale, metà montagna è il vostro limite. Per quelli sotto il Reame Antico, voi sarete in grado di procedere attraverso tre montagne. Se riuscirete a passare attraverso tutte e nove le montagne, potrete acquisire la magia segreta della Luna dell’Oltremondo!”</span>


“I discendenti del Clan Fang possono usare la loro linea di sangue per aprire un percorso attraverso le montagne. Che viviate o moriate dipende dal fato!”</span>


Le parole non erano indirizzate a nessuno in particolare, ma sembravano ricolme di un’intensa pressione, la quale indicava che qualsiasi persona fosse entrata avrebbe affrontato un grave pericolo.</span>


Meng Hao guardò le nove montagne  e un’espressione strana poteva essere vista sulla sua faccia. Gradualmente , i suoi occhi iniziarono a brillare, mentre si leccava le labbra. Guardò in basso il soldato di terracotta , il quale iniziò a rimpicciolire rapidamente. In un battito di ciglia, era alto appena tre metri.</span>


“Questa Terra degli Antichi è davvero una terra benedetta per me!” Per altri membri del clan, era un posto di estremo pericolo. Per lui, invece, queste di fronte a lui non erano nove pericolose montagne, esse erano nove montagne piene di tesori.</span>


Diede un colpetto alla sua borsa da trasporto, tirando fuori un contenitore di giada. Dopo averlo scannerizzato con il suo senso divino, sorrise.</span>


I sette Anziani al Reame Antico si erano tutti sparpagliati in direzioni diverse. Uno di loro era all’interno delle Nove Montagne dell’Oltretomba. Ovviamente, aveva cercato di ottenere qualche buona fortuna contenuta al loro interno, ma era invece finito intrappolato e impossibilitato a uscirne.</span>


“Ebbene, non c’è motivo di agitarsi. Aspetta solo che ti raggiunga.” Gli occhi di Meng Hao iniziarono a luccicare luminosi, poi si schiarì la gola. Immediatamente, il soldato di terracotta iniziò a camminare in avanti dentro le montagne.</span>


Meng Hao in fretta salto in aria per poi sedersi sulla spalla della statua che iniziava ad addentrarsi.</span>


“Sfida una montagna alla volta e poi ripulisci tutte e nove da tutti i tesori…” Questi pensieri lo fecero diventare immediatamente super eccitato.</span>


Mentre il soldato di terracotta correva, il Settimo Patriarca sospirava e guardava impotente. Quando vide la luce che brillava negli occhi di Meng Hao, iniziò a mormorare tra sé e sé.</span>


“Per lui, queste sono veramente montagne di tesori. Quel piccolo delinquente ha il Guardiano Dao a proteggerlo, praticamente è libero di fare quello che vuole!”</span>


“Ora che ci penso, se avessi avuto con me il Guardiano Dao a proteggermi quando venni qui per la prima volta, come avrei potuto mai lasciare che tutti questi tesori finissero nelle mani di qualcun altro?” Non c’era niente che potesse fare, quindi il Settimo Patriarca si calmò, guardò Meng Hao che caricava verso le montagne con il soldato di terracotta e sospirò.</span>


Passò del tempo. Meng Hao sedeva sulla spalla del soldato di terracotta, il quale aveva in mano il suo spadone lungo tutta la strada mentre si faceva largo nel mezzo della prima montagna. Quando incontravano degli incantesimi restrittivi, ci passavano semplicemente attraverso. Quando incontravano delle bestie, le abbattevano. Quando incappavano in ostacoli, li facevano a pezzi.</span>


Niente poteva impedirgli il cammino e nessuno poteva fermarli!</span>


Il posto non venne gettato in un completo caos, ma anche cosi, la prima montagna era coperta da strilli miserevoli e ruggiti.</span>


“Whoa! Quel masso ha l’intaglio di una tecnica magica! Molto carino! Me lo prendo!”</span>


“Così tante pietre spirituali… Hey, rallenta, Onice! Lasciami raccogliere queste cose, poi possiamo proseguire!”</span>


Gli occhi di Meng Hao continuavano a farsi sempre più luminosi, tremava dall’eccitazione. Aveva collezionato non poca giada Immortale e pietre spirituali finora, come anche una bella collezione di oggetti magici. Un Ruggito assordante poté essere sentito mentre si avvicinava al picco della montagna. Il rumore annunciò l’arrivo di un gigante a due teste.</span>


Il gigante aveva un’enorme clava nella sua mano, era chiaramente il boss della montagna , incaricato di proteggere il picco della montagna. Quando saltò fuori, ruggendo , l’aura del soldato di terracotta si innalzò.</span>


L’aura feroce che si innalzò fece tremare il precedente arrogante gigante a due teste, che immediatamente smise di ruggire. Fissò con uno sguardo vuoto Meng Hao e poi il soldato di terracotta su cui si trovava, un sudore freddo iniziò a scendere dalle sue due fronti.</span>


Dopo averli osservati per il tempo di due respiri, il gigante a due teste emise un grido lamentoso, poi si girò e scappò di nuovo dentro la montagna, scomparendo senza lasciare nessuna traccia.  </span>
                                


                                



