---
weight: 9540
title: Capitolo 954 - Sole e Luna nelle Nove Montagne dell’Oltremondo
pubDate: 2025-03-17T11:17:35.020Z
tags:
    - issth
---


L’Ottava Maledizione era una maledizione del corpo e poteva essere chiamata anche Maledizione della Coltivazione Corporale.


La Settima Maledizione era una Maledizione del Karma.


La Sesta Maledizione era la Maledizione della Vita e della Morte.


Le tre Maledizioni del Sigillo del Demone che Meng Hao aveva imparato vorticavano nella sua mente. Ogni Maledizione aveva le sue uniche caratteristiche e ognuna poteva essere considerata una potente risorsa magica.


La Lega dei Sigillatori di Demoni era terrificante e in quel momento Meng Hao poteva dire di averne fatto personalmente esperienza. Infatti aveva la sensazione che la Recisione del Karma del Clan Ji fosse stata creata imitando la Sesta Maledizione.


“Mi chiedo che tipo di maledizione sia la Quinta Maledizione.” Gli occhi di Meng Hao luccicarono e prese un profondo respiro. Ignorando Fang Daohong, inviò un po’ di volere divino nel soldato di terracotta, facendolo balzare in aria e dirigersi verso la cima della montagna. Per quanto riguarda l’incantesimo in cui era intrappolato Fang Daohong, il soldato di terracotta lo spezzò con serenità.


Quando Fang Daohong vide la scena tremò interiormente e realizzò subito che la decisione che aveva preso era stata quella giusta. Senza esitazione iniziò a seguire Meng Hao.


Dopo aver raggiunto la cima della montagna, Meng Hao vide la mezzaluna incisa nella superficie del precipizio e, ancora una volta, l’immagine si impresse nella sua mente e divenne più chiara. Inoltre, quella era ora visibile sulla sua fronte.


“La magia segreta della Luna dell’Oltremondo!” sussultò Fang Daohong. Improvvisamente si ricordò di come Meng Hao avesse superato le altre sette montagne e allora i suoi occhi si riempirono di invidia.


“E’ potente, la Magia della Luna dell’Oltremondo?” Chiese Meng Hao.


Fang Daohong iniziò subito a spiegare: “Il Patriarca della prima generazione ha lasciato dietro sé cinque grandi Magie Daoiste e tre magie segrete. La Magia della Luna dell’Oltremondo è una di queste tre grandi arti segrete. La Magia della Luna dell’Oltremondo diventa più distruttiva man mano che accresci la tua base di coltivazione. Può avere effetto sulla luna e sul sole e può liberare un potere esponenzialmente grande alla tua base di coltivazione. E’ un eccellente asso nella manica in battaglia! Nel clan l’unico modo per ottenere la magia segreta della Luna dell’Oltremondo è pagare un’enorme quantità di punti di merito. Infatti… ci sono solo poche persone nell’intero clan che l’hanno fatta propria!” L’invidia nei suoi occhi era sempre più ovvia.


Gli occhi di Meng Hao luccicarono e ridacchiò. Guardò verso la Nona Montagna dell’Oltremondo con aspettativa. Il soldato di terracotta iniziò a velocizzare l’andatura verso la nona montagna con Fang Daohong che volava poco dietro.


Fang Daohong ebbe il fiatone per tutto il tempo. Alla fine aveva capito come Meng Hao era stato capace di muoversi così rapidamente dalla prima montagna fino all’ottava. La Guardia Reale del Dao del clan poteva facilmente passare attraverso qualunque cosa; non importava cosa avesse davanti, per lui era facile distruggerla.


Diverse ore dopo, Meng Hao raggiunse la nona Montagna dell’Oltremondo. Quello che vide fu un largo gruppo di bestie dalla pelliccia rigogliosa.
Erano in pessime condizioni e i loro occhi erano di un rosso acceso come se fossero state inseguite da un Pappagallo.


Il Pappagallo si innalzò in aria, emettendo occasionalmente un potente starnazzo. Sembrava essere incredibilmente agitato e ogni tanto si trasformava in un raggio di luce che si rigettava di nuovo nel gruppo di bestie. Quando riemerse sembrava essere decisamente soddisfatto e emetteva urla di trionfo.


L’atteggiamento entusiasta del pappagallo fece sentire Meng Hao un po’ male per le bestie della nona montagna. Ad ogni modo, considerando che il pappagallo aveva essenzialmente ripulito la montagna dalle bestie, Meng Hao poté proseguire indisturbato.


In cima alla montagna c’era il dirupo finale con l’immagine della mezzaluna, che fece vacillare la sua mente.


La mezzaluna sulla fronte brillò intensamente e poi scomparve. Sebbene non fosse visibile, la mezzaluna sembrava essere stampata indelebilmente nella sua mente. Flash di illuminazione gli apparivano in testa.


Passò un po’ di tempo e Meng Hao aprì gli occhi: la sua aura sembrava diversa da prima. Alzò la mano sinistra e la mezzaluna apparve nuovamente sulla fronte. Allo stesso tempo una mezzaluna nera fluttuò sul suo palmo.


L’improvvisa apparizione della luna fece comparire una strana espressione sul viso di Fang Daohong. Comunque, qualche momento dopo, i suoi occhi si spalancarono e improvvisamente vide anche una sfera di luce comparire sulla mano di Meng Hao.


La sfera era bianca e sembrava un piccolo sole. La sua luce si rifletteva sulla superficie scura della luna mentre queste due si giravano attorno, entrambe sopra il palmo. Bianco e nero. Il sole e la luna. In quel momento rilasciarono un’energia impressionante.


Persino Fang Daohong poté avvertirla e rimase senza parole.


“Una tecnica magica unica,” pensò. “Non posso credere che sia davvero riuscito a combinare due tecniche magiche. Solo chi ha estinto diverse Lampade dell’Anima, chi può afferrare le trasformazioni dell’Essenza e chi ha l’immagine di un grande Dao dentro di sé può combinare le tecniche magiche e creare trasformazioni così potenti! Eppure lui… ce l’ha fatta! Non è nemmeno nella Sfera Immortale! Come può avere l’immagine di un grande Dao nel suo cuore?”


Fang Daohong non poteva crederci. Creare una combinazione di tecniche magiche in quel modo era una questione davvero complessa e persino lui non ne capiva molto. Tutto quello che sapeva era che aveva qualcosa a che fare con l’immagine di un grande Dao, come di un’Essenza leggendaria.


Meng Hao guardò il sole e la luna che fluttuavano sopra la sua mano e mormorò fra sé pensieroso. Fu a questo punto che improvvisamente una piccola montagna apparve vicino al sole e alla luna.


Non era altro che la proiezione della Nona Montagna che Meng Hao aveva visto durante il suo viaggio in barca quell’anno.


L’immagine della Nona Montagna poteva sembrare incredibilmente potente ma in verità era già troppo debole per essere utile allo stato attuale. Ad ogni modo la sua apparizione sembrava essere in accordo con un qualche tipo di legge naturale. Mentre il sole e la luna le ruotavano attorno, sorse con ancora più energia di prima.


La potente scarica di energia fece sussultare Fang Daohong e la sua faccia ebbe uno spasmo.


“Q-Q-Quella è un’altra combinazione in sequenza! Che razza di mostro è questo ragazzo? Persino con una base di coltivazione così bassa è riuscito ad eseguire due combinazioni di tecniche magiche! Quante immagini del grande Dao ha…?” Fang Daohong fece un respiro profondo. Sapeva che le immagini del grande Dao richiedevano illuminazioni misteriose. Persino lui, che era nella Sfera Antica, aveva avuto solo un singolo grande Dao dentro di sé. Eppure aveva appena assistito personalmente alla comparsa di diverse immagini del grande Dao, una dopo l’altra, nella mano di Meng Hao! Era incredibile.


Ancora più impressionante per lui era la minacciosa sensazione che provava quando guardava la Nona Montagna, il sole e la luna.


Fang Daohong era in affanno e guardò davanti a sé con occhi spalancati. Fu a questo punto che un’espressione pensierosa apparve sul viso di Meng Hao, facendo battere il cuore di Fang Daohong.


“Può essere che… che stia per… per compiere una terza combinazione di tecniche magiche in sequenza?” La sola idea fece andare Fang Daohong virtualmente fuori di testa.


Quando questo pensiero si insinuò nella sua mente, due perle apparvero fuori dalla Nona Montagna, dal sole e dalla luna. Erano una bianca e una nera e iniziarono a circolare silenziosamente intorno alla Nona Montagna, al sole e alla luna.


La Nona Montagna era al centro, attorno alls quale ruotavano il sole e la luna con le due perle che orbitavano nel cerchio esterno. Non interferivano l’una con l’altra e ruotavano in armonia, creando un’immagine splendente.


Un’aura ancora più potente si manifestò. Passò il tempo di un singolo respiro prima che la perla bianca e quella nera scomparissero, la Nona Montagna crollasse e il sole e la luna si oscurassero.


Meng Hao si accigliò e mormorò tra sé per un momento.


Non notò l’espressione terrorizzata sul volto di Fang Daohong, che stava in piedi di fianco a lui a bocca spalancata e con la testa che vorticava.


“Tre combinazioni… è riuscito a farlo davvero tre volte…”


Istanti prima, l’aura che aveva percepito lo aveva riempito di assoluto stupore. Era un esperto della Sfera Antica eppure era rimasto meravigliato dalla tecnica magica di un coltivatore che non era nemmeno nella Sfera Immortale. Una cosa del genere non si era mai sentita!


“Non è ancora un Vero Immortale ma lo sarà presto… Una volta che sarà un Vero Immortale, quanti meridiani aprirà? Io direi minimo novanta!”
quando Fang Daohong guardò verso Meng hao realizzò improvvisamente perché Fang Xiushan non aveva risparmiato nulla per cercare di ucciderlo.


“Non è nemmeno umano…”


Meng Hao stava giusto per fare un altro tentativo quando all’improvviso la convocazione dalla Lega dei Sigillatori del Demone brillò dentro di lui con estrema intensità.


Lasciò la mano e guardò lontano, sino al vertice della Nona Montagna dell’Oltremondo. Da dove si trovava poteva vedere la vasta regione che si estendeva sotto la montagna di fronte a lui. Il terreno era nero e il cielo sembrava diviso in due. Da qualunque altra parte sarebbe stato mezzogiorno ma in quella singola regione regnava il buio della notte.


Quello era il centro della zona dal terreno scuro. Seduto lì a gambe incrociate c’era un giovane uomo dalla faccia pallida e dai lunghi capelli che gli fluttuavano attorno. Indossava una lunga tunica ed era circondato da innumerevoli cadaveri le cui facce erano distorte, come se avessero sofferto delle pene indescrivibili prima di morire.


C’erano uomini e donne ed erano coltivatori. Alcuni di loro avevano il corpo di una bestia e ce n’erano altri dall’aspetto ancora più strano, sinistro e malevolo, cose che non sembravano creature delle Nove Montagne e dei Nove Mari.


I cadaveri erano vestiti con indumenti antichi, vestiti che ricordavano a Meng Hao lo stile indossato dalle persone nelle sue visioni, quando era ancora nel Tempio dell’Antico Rito Daoista Immortale!


Aveva visto cose come quella nelle sue visioni della grande Guerra Celeste in cui erano apparsi nove soli e nove farfalle. [1]


Il giovane uomo emanava un senso di estrema anzianità e l’area intorno a lui era piena di fratture illusorie che sembravano quasi enormi bocche che si aprivano e chiudevano occasionalmente.


Ad occhio e croce ce n’erano circa 100.000!


Il giovane uomo era completamente circondato da fessure. Quando Meng Hao guardò verso di lui, il giovane ricambiò lo sguardo e un lampo di aspettativa brillò nei suoi occhi.


“Vieni…” disse con voce leggera. Sembrava che le sue parole fossero trasmesse a Meng Hao attraverso l’aria, come se arrivassero dalle profondità del tempo fino al suo orecchio.


Un brivido lo attraversò. Sbatté le palpebre e quando riaprì gli occhi l’intero spazio davanti a lui era vuoto. Non c’era nulla se non le fessure nell’aria; non si vedeva nemmeno l’ombra di una persona.


Era come se tutto quello che Meng Hao aveva appena visto fosse stata un’illusione.


L’unica cosa degna di nota che poteva vedere era un’enorme stele di pietra proprio al centro della regione della notte. Sebbene fosse piuttosto lontana, Meng Hao poteva percepire la maestosa aura della stele e poteva vedere chiaramente… che ribolliva di qi Demoniaco!


Il motivo per cui quella regione era differente era dovuto all’influenza del denso qi Demoniaco, che si assicurava che quella fosse una terra di buio perpetuo.


Meng Hao rimase silenzioso per un momento, poi si guardò attorno per assicurarsi che Fang Daohong non riuscisse a vedere le immagini che aveva appena visto lui. Continuò a stare lì in contemplazione per il tempo necessario a mezzo bastoncino di incenso di bruciare prima che la determinazione si presentasse nel suo sguardo.


Senza ulteriore esitazione emise un flusso di volontà divina. Gli occhi del soldato di terracotta brillarono mentre portava Meng Hao più avanti. Un suono roboante riempì l’aria quando si trasformò in una stella cadente alla massima velocità.


Fang Daohong li seguì nella loro avanzata.


Diverse ore dopo si erano avvicinati alla regione della notte. Meng Hao poteva vedere chiaramente l’area con le 100.000 fratture di fronte a sé. Rimase sul confine della regione e gli sembrò di stare in bilico tra notte e giorno. Con un singolo passo in avanti sarebbe entrato nel regno della notte.


Il suono di un lamento si levò nell’oscurità.


Quasi allo stesso momento in cui si ritrovò sul confine, la sensazione della convocazione si fece di nuovo viva dentro di lui. Era come se un’enorme mano si fosse fatta strada nel suo petto e avesse afferrato il suo cuore. In affanno, guardò verso le fessure illusorie davanti a lui e ancora una volta intravide il giovane uomo seduto in mezzo al nulla.


Era impossibile vedere chiaramente il suo viso, ma la voce riecheggiò nella mente di Meng Hao.


“Vieni…”


“Successore della Lega dei Sigillatori del Demone…. Vieni….


“Io sono… il Sigillatore del Demone di Quinta Generazione…”


[su_service title="MadOtter" icon="icon: commenting" icon_color="#000000" size="16"]


NOTE:


1. Questa visione compare nel capitolo 819, anche se qualcosa di simile compare anche nel capitolo 587.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]
                                


                                



