---
weight: 9550
title: Capitolo 955 - La Quinta Maledizione del Sigillo del Demone
pubDate: 2025-03-17T11:17:35.020Z
tags:
    - issth
---


In pochi erano riusciti ad arrivare fino alla regione del Cimitero Antico nella terra del clan ancestrale. Per la maggior parte delle persone le Nove Montagne dell’Oltremondo erano il limite.


In tutti gli innumerevoli anni di esistenza della terra ancestrale, nemmeno le poche persone che erano arrivate fino al Cimitero Antico erano riuscite ad andare oltre.


Non che nessuno avesse mai superato quello stadio prima. Comunque, di quei pochi che erano riusciti a sfidare quella regione, nessuno era stato capace di oltrepassare la regione finale, la Volta del Cielo Nebuloso. Persino tra coloro che si trovavano nella Sfera del Dao, nessuno poteva progredire se non di qualche passo.


Meng Hao rimase sul confine del Cimitero Antico, guardando nell’oscurità della notte davanti a lui. Una strana luce brillò nei suoi occhi e dopo un momento di contemplazione emanò un po’ di volontà divina che fece fare qualche falcata in avanti al guerriero di terracotta, che entrò così nell’oscurità del Cimitero Antico.


In quel momento, tutte le fessure illusorie si spalancarono di colpo come grandi bocche. In un istante l’intera area fu circondata.


Meng Hao poteva vedere mondi diversi dentro i varchi, ognuno dei quali appariva come una specie di prova del fuoco.


Quei varchi emettevano anche un’incredibile pressione. Alcuni di essi sembravano avere delle aure simili a quelle del guerriero di terracotta.


Poteva avvertire numerose e terrificanti auree che gli facevano tremare le palpebre. Era la prima volta che incontrava un ambiente che poteva definire pericoloso per lui, anche considerando la presenza del soldato di terracotta.


“Questo posto sembra un labirinto, huh… Superare tutte queste prove del fuoco è una questione di fortuna ma dipende anche dalla base di coltivazione che si possiede.” Gli occhi di Meng Hao luccicavano di determinazione dove quelli del soldato di terracotta brillavano di una luce fredda.
Fece qualche passo avanti, scelse un varco e ci saltò dentro.


Nel frattempo il Settimo Patriarca fluttuava a mezz’aria. Le sue sopracciglia si corrugarono, ma una luce brillante sfarfallò nei suoi occhi. Per lui c’era qualcosa di diverso nel Cimitero Antico.


“Sembra che qualcosa non vada…” pensò. Dopo essersi guardato attorno, il suo sguardo si posò su qualcosa di distante e iniziò immediatamente a vacillare.


“Huh?” Inviò là dei sensi divini e dopo un momento la sua espressione mutò in sorpresa.


Aveva appena scoperto che in un punto indefinito una strana nebbia aveva iniziato a levarsi dal terreno ancestrale. Stava coprendo tutto. Era qualcosa che non aveva precedenti e lo lasciò senza parole. Dopo il Cimitero Antico c’era la Volta del Cielo Nebuloso, un posto in cui nessuno aveva mai messo piede. A quanto pare quella era l’origine della nebbia e, a quanto pare, la nebbia nella Volta del Cielo Nebuloso si faceva sempre più fitta.


Questo cambio fece sì che il Settimo Patriarca stringesse gli occhi, pensieroso.


Fang Daohong non osò avvicinarsi più del dovuto: rimase sul limitare del Cimitero Antico, guardando Meng Hao entrare nella fessura senza esitazione.
Si fermò per un momento e considerò l’idea di andarsene, poi ripensò al dolore che aveva dovuto sopportare e realizzò che era meglio non sfidare la sorte. Si sedette a gambe incrociate e aspettò in silenzio.


Quando Meng Hao entrò nel varco si ritrovò in una terra magnifica nel mezzo della quale si trovava un’altra fessura, che era il varco di uscita.


Non appena mise piede in quel posto, apparvero diversi globi di fuoco fantasma e si lanciarono su di lui. Non appena si avvicinarono iniziarono ad auto esplodere.


Il suono dei botti riempì l’aria quando il soldato di terracotta iniziò ad agitare la sua spada. Un’aura dello Pseudo-Dao esplose all’esterno e i globi di fuoco fantasma che erano scoppiati non poterono avvicinarsi prima di congelare a mezz’aria.


L’espressione di Meng Hao era la stessa di sempre mentre sedeva sul soldato di terracotta. Andò avanti e dopo un po’ emerse dal varco ritrovandosi in un altro posto dentro al Cimitero Antico, diverse migliaia di metri più avanti.


Ancora una volta si ritrovarono circondati da numerose fessure. Proprio come aveva dedotto Meng Hao, quel posto era un labirinto dove ogni varco rappresentava un tunnel che portava in un’altra posizione.


“Esattamente, come pensi di uscire da un labirinto del genere..?” pensò Meng Hao accigliandosi. I suoi occhi tremarono per un momento prima che li chiudesse. L’aura da Sigillatore del Demone che emanava formò gradualmente una risonanza con la stele di pietra al centro della regione.


Un momento dopo gli occhi di Meng hao si spalancarono. Senza esitazione ordinò al guerriero di terracotta di cambiare direzione e di entrare in uno dei varchi vicini.


Dopo aver eseguito l’ordine si ritrovò in un mondo di tuoni e fulmini. Non c’era terreno, solo un mare dalle onde gigantesche, ognuna alta almeno una dozzina di metri.


Ombre enormi potevano intravedersi sotto la superficie dell’acqua, che occasionalmente partivano all’attacco trasformandosi in grandissimi tentacoli pronti a ferire Meng Hao. Dal fondo del mare proveniva un’aura simile a quella della Sfera Antica.


L’espressione di Meng Hao era calma mentre il soldato di terracotta allungava la sua mano destra per spingersi in basso verso il fondo dell’oceano.
Immediatamente una luce blu uscì dal suo corpo e del ghiaccio di espanse attraverso l’acqua. Gli scricchiolii riempirono l’aria mentre l’acqua si congelava trasformandosi in un unico blocco di ghiaccio.


Le onde si congelarono sul posto e i tentacoli si trasformarono in statue. Persino l’aura della Sfera Antica che si avvertiva sotto la superficie dell’acqua era completamente sigillata.


Il guerriero di terracotta proseguì per la sua strada volando in aria fino a raggiungere l’uscita. Riapparvero nel Cimitero Antico, di poco più vicini al centro della regione.


Meng Hao non esitò: facendo affidamento sulla strana risonanza del Sigillatore del Demone ed entrò nel terzo varco.


Passarono alcuni giorni nei quali continuò a fare avanti e indietro, varco dopo varco. Presto ne attraversò più di cento. La maggior parte di loro nascondevano uno o più nemici comparabili alla Sfera Antica.


In tre di essi incontrò esseri che erano all’apice della Sfera Antica. Comunque la situazione più pericolosa che dovette affrontare fu l’incontro con un uomo di mezza età che era un Eccelso dello Pseudo-Dao.


La battaglia era di portata mondiale e, anche se alla fine aveva vinto il guerriero di terracotta, aveva sofferto dei danni.


La difficoltà delle sfide che aveva dovuto affrontare aveva lasciato Meng Hao senza fiato. Senza il soldato di terracotta, e affidandosi solo alle sue forze, non sarebbe mai riuscito ad arrivare sino a quel punto. Parlando chiaro, la buona fortuna semplicemente non apparteneva a Meng Hao!


Poteva anche aver pensato che quello che stava facendo fosse una sfida ma per quanto riguardava Fang Daohong, che stava ancora aspettando ai confini del Cimitero Antico, era nuovamente sbalordito. In quanto Anziano del clan, era ben consapevole di quanto fosse terrificante quel posto.


C’erano 100.000 dimensioni diverse, nessuna delle quali rappresentava un posto preciso. Potevano cambiare in ogni momento e dentro ad ogni mondo potevano esserci nemici della Sfera Spirituale, della Sfera Immortale, della Sfera Antica o della Sfera dello Pseudo-Dao. C’erano anche alcune creature terrificanti della Sfera del Dao vera e propria!


La loro presenza nei vari mondi era completamente casuale e rendeva il passaggio attraverso di essi estremamente difficile.


Quel posto era stato costruito dal Patriarca della prima generazione nei suoi ultimi anni ed era un posto dai più strani misteri.


“Ha oltrepassato più di cento varchi e ogni volta sembra che abbia preso quello giusto e si avvicina di più al centro!” Non era solo Fang Daohong a pensarla così. Anche il Settimo Patriarca stava osservando i progressi di Meng Hao attraverso le fessure con tacita ammirazione.


“In qualche modo il piccolo delinquente sa che strada prendere? No, impossibile! Non esiste una strada giusta. E’ solo che ha troppa fortuna! Non una sola delle sue scelte è stata uno spreco, ogni suo passo lo porta sempre più vicino al centro!”


Mentre Fang Daohong e il Settimo Patriarca osservavano in stato di shock, Meng Hao entrò in un altro varco. Proseguì incessantemente per la sua strada finché, nei giorni seguenti, emerse da una fessura e si ritrovò esattamente al centro del Cimitero Antico.


Direttamente di fronte a lui c’era l’enorme stele di pietra che si stagliava alta nel cielo ed emanava una luce misteriosa.


Agli occhi di Meng Hao, però, non era una stele di pietra ma piuttosto un giovane uomo dalla lunga tunica seduto a gambe incrociate.


I loro occhi si incontrarono e la mente di Meng Hao si riempì di fragore. Allo stesso tempo la Giada del Sigillatore di Demoni nella sua borsa da trasporto iniziò a vibrare.


Quando il giovane uomo parlò la sua voce era leggera.


“Riuscire a stare in piedi di fronte a me, per te deve significare avere una base di coltivazione al vertice della Sfera Antica, ad un passo dalla Sfera del Dao. Probabilmente hai già una profonda conoscenza dell’Essenza.


"Anni fa, quando ho lasciato la Sfera della Montagna e del Mare, mi dissero che avrei dovuto lasciare indietro un flusso di senso divino per dare speranza a qualcuno della generazione della Lega dei Sigillatori del Demone… Per questo ho lasciato la mia magia Daoista dietro di me, spedendola attraverso la Sfera della Montagna e del Mare perché la gente potesse acquisirla.


"Per tutte le Montagne e i Mari la mia magia ha creato numerosi Cimiteri Antichi. Ciascuno di essi la contiene, ma solo i membri della Lega dei Sigillatori del Demone possono ereditare il mio vero lascito.


"Quello che stai guardando adesso è solo uno dei tanti luoghi. Per tutte le Montagne e per tutti i Mari ci sono un totale di 90.000 posti come questo.
Chiunque può essere illuminato sulla mia magia ma il mio lascito può essere trasmesso solo quattro volte. Dopodiché il volere divino che ho lasciato dietro di me nei Cimiteri Antichi si disperderà tra le Montagne e i Mari per non essere mai più rivisto. A dire la verità… questa è la quarta volta che il mio lascito viene ereditato.


"Non sono un coltivatore della Sfera delle Montagna e del Mare. Sono arrivato qui per caso. Diventai il Sigillatore del Demone di Quinta Generazione per un piccolo incidente; una questione di fortuna, si potrebbe dire, e da quel giorno sono rimasto nella Sfera della Montagna e del Mare per migliaia di anni. La mia Maledizione di chiama Interno ed Esterno.


"L’innumerevole numero di varchi intorno a te sono come la superficie di uno specchio. Il concetto di essere dentro o fuori a quello specchio è il principio che esiste anche dentro il tuo cuore.


"Ci sono 100.000 varchi, qui, e questa è la mia Quinta Maledizione del Sigillatore del Demone… La Maledizione dell’Interno e dell’Esterno.”


Con ciò alzò la mano destra e un piccolo varco si aprì sul suo palmo, iniziando a ruotare. Allo stesso tempo le 100.000 fessure che li circondavano iniziarono a vorticare, una scena bizzarra che fece spalancare gli occhi al Settimo Patriarca e a Fang Daohong.


“Questa è l’Essenza dell’Interno e dell’Esterno” disse freddamente l’uomo. “Quando dico Interno, Cielo e Terra possono esserne consumati…” a quel punto tutti i varchi si spalancarono facendo distorcere l’intero Cimitero Antico e il resto delle terre ancestrali. Contemporaneamente, nel Clan Fang, quella distorsione era visibile dal Pianeta della Vittoria Orientale.


Era come se un invisibile, terrificante forza stesse per ingoiare l’intero pianeta!


Una maledizione di quel tipo fece mulinare la testa di Meng Hao. Come avrebbe mai potuto immaginare che la Quinta Maledizione… sarebbe stata così potente da scuotere il Cielo e la Terra?


Il giovane uomo parlò di nuovo: “Quando dico Esterno, i Cieli vengono rilasciati…” tutti i varchi si restrinsero improvvisamente, chiudendosi. Il Cimitero Antico, la terra ancestrale, il Clan Fang e il Pianeta della Vittoria Orientale ritornarono alla normalità in un battito di ciglia.


Tutte quelle strane trasformazioni accaddero così rapidamente che la maggior parte delle persone non se n’era nemmeno accorta.


Comunque, nel Palazzo degli Antenati del Clan Fang, nella caverna rocciosa, i Patriarca del Clan Fang che erano addormentati improvvisamente si scossero e iniziarono ad aprire gli occhi.


Inoltre, nei recessi più profondi della caverna, il Patriarca della Terra del Clan Fang si svegliò. Il cielo scomparve e la terra tremò.


“Interno ed Esterno. Consumare e liberare. Questa è la mia Maledizione… siediti di fronte a me a contemplarla. Nella Lega dei Sigillatori del Demone, quando le Nove Maledizioni sono combinate, la Sfera della Montagna e del Mare torneranno ad essere dei Sigillatori del Demone!


"Se sei destinato a lasciare la Sfera della Montagna e del Mare e io, Tian Pingzi, sono ancora vivo, allora vienimi a cercare. Sono in debito con la Lega dei Sigillatori del Demone e posso agire come tuo Protettore del Dao.” Con questo, il giovane uomo chiuse gli occhi.
                                


                                



