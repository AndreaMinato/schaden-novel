---
weight: 9570
title: Capitolo 957 - Diavolo Interiore dei Prescelti!
pubDate: 2025-03-17T11:17:35.020Z
tags:
    - issth
---


La Porta dell'Immortalità apparve al di sopra del Nono Mare e Fan Dong'er si alzò nel cielo. Nell'istante in cui sbatté contro la porta, i vari clan e le sette di tutta la Nona Montagna e Nono Mare poterono percepire un improvviso cambiamento nei Cieli.


Il cambiamento non fu drastico: un leggero rafforzamento del qi Immortale della Nona Montagna e Nono Mare.


Era molto più evidente nelle zone intorno alla Porta dell'Immortalità nel Nono Mare. Qui, il qi Immortale insorse assieme ad un grande Dao. I rombi riempirono l'aria, il Fulmine della Tribolazione crepitò e la nebbia vorticò.


Fan Dong’er era circondata dal Fulmine della Tribolazione mentre si scontrava con la porta dell'Immortalità. I suoi occhi erano pieni di determinazione, il suo cuore pieno di un singolo pensiero.


“Meng Hao, devo assolutamente superarti!”


Fan Dong’er era la seconda persona in questa generazione dopo Demone degli Elisir ad attaccare la Porta dell'Immortalità. Nello stesso momento, gli altri Prescelti che erano reclusi in meditazione si stavano preparando ad emergere per attraversare la Sfera Immortale. Questi potevano percepire il cambiamento del qi Immortale, ma lo ignorarono. Continuarono la loro meditazione con occhi scintillanti di determinazione.


Zhao Yifan al momento sedeva a gambe incrociate nella camera segreta nella Grotta della Spada del Flusso Sublime.


“L'era della vera Ascensione Immortale è arrivata,” mormorò. “Le Tre Grandi Società Daoiste, i Quattro Grandi Clan, le Cinque Grandi Sacre Terre e le Tre Chiese e Sei Sette... hanno accumulato potere e risorse per anni, solo per i Prescelti che diventeranno veri Immortali.


“Progettano di utilizzare le risorse raccolte e le coltivazioni maledette per avanzare nella vera Sfera Immortale. Il che è come dire ‘L'uccello tace, ma la sua prima canzone affascinerà gli uomini!’” Gli occhi di Zhao Yifan si aprirono all'improvviso.


“Aprire 7 meridiani è nella media. 80 meridiani ti qualifica come Prescelto. Aprire 90 meridiani... ti rende il sole accecante di una generazione!


“Fang Mu… mi chiedo se sarai in grado di entrare in quest'era della vera Immortalità!?” gli occhi di Zhao Yifan brillarono. Da tempo era guarito dalle sue ferite, così come dal colpo psicologico di cui aveva sofferto. Tuttavia sapeva che, nel profondo del cuore, si annidava un'ombra che gravava su di lui. Era diventata qualcosa di simile ad un Diavolo interiore.


Meng Hao, con l'aspetto di Fang Mu, era diventato il Diavolo interiore di Zhao Yifan!!


Ed era con la sua vera identità di Meng Hao che era diventato il Diavolo interiore di Fan Dong'er!


Allo stesso modo, tutti gli altri prescelti che aveva incontrato nella Nona Montagna e Nono mare avevano dei Diavoli interiori a causa sua!


Sul Pianeta Vittoria Orientale, nel palazzo degli antenati del Clan Fang, Fang Wei stava tremando. L'aura della sua forza vitale a volte brillava scintillante, altre volte si affievoliva. Ogni tanto i suoi lineamenti si contorcevano selvaggiamente, e altre volte aveva un sorriso. Strane increspature si allontanavano ondeggiando da lui mentre assorbiva il qi Immortale dai nove vecchi avvizziti che lo circondavano.


“Fang Hao… la vera Immortalità è proprio sopra di me. Se fallissi, allora non ci sarà più un Fang Wei sotto ai Cieli. Tuttavia, se dovessi riuscire... nell'istante in cui diventerò un vero Immortale, ti farò a fette e reciderò questo mio Diavolo interiore!”


Sul pianeta Giunco del Nord, nella zona ad accesso limitato del Clan Li, c'era un lago di fiori di loto. Le acque del lago erano trasparenti, e si potevano vedere i pesci che nuotavano avanti e indietro. Melodie di uccelli riempivano l'aria, insieme alla fragranza dei fiori. Era come un'utopia in miniatura. Li Ling'er sedeva lì a gambe incrociate sulla cima di un fiore di loto. La sua pelle era chiara e delicata e leggermente arrossata. Indossava un semplice abito che riusciva comunque ad accentuare il suo squisito ed invitante corpo.


Era sul punto di avanzare verso la vera Sfera Immortale!


Nello stesso momento, Wang Mu, Song Luodan, Taiyang Zi, Sun Hai, e molti altri erano nelle loro rispettive sette e clan, preparandosi ad avanzare verso la vera Sfera Immortale.


Mentre accadevano questo, l'immagine di Meng Hao fluttuava nelle loro menti. Lui... era diventato il Diavolo interiore di una intera generazione di Prescelti.


Nello stesso momento, un giovane uomo sedeva a gambe incrociate su un asteroide fluttuante nel cielo stellato della Nona Montagna e Nono Mare. Indossava un abito nero e aveva lunghi capelli bianchi. I suoi lineamenti erano affascinanti e, nello stesso momento, antichi.


Il qi Immortale ruotava intorno a lui e, inaspettatamente, teneva un Rampicante dell'Illuminazione Immortale in mano.


“Nel Clan Fang... è Wang Mu il sole brillante, e io sono stato dimenticato. Ma questo non importa. L'unica cosa di cui ho bisogno è questo Rampicante dell'Illuminazione Immortale.” Il giovane uomo sollevò il Rampicante dell'Illuminazione Immortale sopra la testa e guardò lontano.


“Meng Hao, attendo con ansia il giorno in cui ci incontreremo di nuovo..." Questi non era altri che Wang Tengfei!


Più o meno contemporaneamente, Wang Youcai, Ciccio, Cheng Fan, e tutti gli altri compagni di Meng Hao del Pianeta Paradiso Meridionale che si erano dispersi nelle varie altre sette, venivano informati dai membri Anziani delle rispettive organizzazioni circa la questione dell'Immortalità. Tutti quanti stavano guardando in alto nei Cieli.


“Mi chiedo dove sarà Meng Hao ora….” mormorò Ciccio, sembrando un poco depresso.


Nella società Kunlun, Chu Yuyan sedeva a gambe incrociate. Il qi immortale non le ruotava intorno, ma non ne era ansiosa. Aveva almeno migliaia di anni prima che comparisse il destino Immortale in cui avrebbe potuto acquisire la sua Ascensione Immortale.


Sebbene non si fosse tenuta al pari della prima ondata, era fiduciosa che sarebbe stata in grado di raggiungere la vera Immortalità in queste migliaia di anni.


“L'era della Vera Immortalità è qui….” sussurrò Demone degli Elisir, il quale stava accanto ad un masso di montagna. Guardò in alto verso le stelle.


Nello stesso momento, un'altra persona pronunciò le stesse parole.


Era un vecchio uomo che si trovava sul Pianeta Paradiso Meridionale, in una montagna nelle Terre Orientali. Guardò in alto nei Cieli e mormorò esattamente la stessa frase.


Questo uomo... era Shui Dongliu.


Meng Hao non era a conoscenza dello scalpore nella Nona Montagna e Nono Mare dovuto alla Porta dell'Immortalità di Fang Dong'er. Continuò a sedere a gambe incrociate davanti alla stele di pietra nel Cimitero Antico, accettando il lascito della Quinta Maledizione.


La sua aura era incredibilmente debole, e la fiamma della sua forza vitale sembrava sul punto di spegnersi. Le 100.000 fratture intorno a lui stavano tremando leggermente, il loro ciclo di apertura e chiusura stava diventando ancora più rapido. Il Cimitero Antico iniziava a sembrare ancora più bizzarro del solito.


Poco alla volta, sul suolo apparve una nebbia: questa divenne spessa e si diffuse attraverso tutta la terra degli antenati, coprendo tutte le regione e le aree.


La nebbia si raccolse nel Cimitero Antico, ed era particolarmente spessa intorno a Meng Hao. Copriva anche il guerriero di terracotta, rendendolo invisibile anche al senso divino.


La figura di Meng Hao iniziò a sfocarsi.


Fang Daohong era terribilmente spaventato. Era preoccupato perché, se Meng Hao fosse morto, allora sarebbe morto anche lui a causa strana maledizione.


Mentre continuava a diventare sempre più spaventato, una raggio di luce prismatica apparve più lontano. Era un altro uomo in abiti neri, che si lanciò nella sua direzione. All'inizio non era così veloce ma, a circa trentamila metri di distanza, l'uomo sembrò accorgersi di qualcosa che lo fece accelerare.


Gli occhi di Fang Daohong lampeggiarono mentre si voltava a guardare l'uomo nel raggio di luce. Scattò avanti a velocità incredibile, fermandosi a circa trecento metro di distanza.


“Anziano Daohong, siamo in questa storia tutti insieme e, se uno di noi arraffa qualcosa per se stesso, allora sarà difficile spiegarlo agli altri.” Gli occhi dell'uomo scintillarono mentre guardava più lontano del Cimitero Antico. Vide Meng Hao seduto a gambe incrociate in meditazione, coperto quasi completamente dalla nebbia. Non si accorse del guerriero di terracotta, che era ora completamente celato.


I suoi occhi scintillarono di avarizia, quindi guardò indietro verso Fang Daohong e sorrise incerto.


“Se vuoi andare là, non ti fermerò,” disse altezzosamente Fang Daohong. “Tuttavia non c'è bisogno dei giochi di parole.” Grugnì freddamente, agendo come se fosse tutto normale.


Gli occhi dell'altro uomo in abiti neri lampeggiarono mentre si voltava da Fang Daohong verso Meng Hao. Dentro di sé era un poco esitante. Tuttavia, lo stato attuale di Meng Hao lo faceva sembrare in punto di morte: l'uomo non era in grado di vedere che stava accettando una eredità.


“Bene, non preoccuparti. Visto che stai aspettando con pazienza, Anziano Daohong, allora aspetterò anche io con te.” Così dicendo, sorrise e si sedette a gambe incrociate.


Fang Daohong non mostrò nessuna reazione nemmeno a questo accadimento. Dentro di sé, tuttavia, fece un respiro di sollievo. La sua vita era ora sotto il controllo di Meng Hao e persino mentre appariva sul punto di morte, Fang Daohong non voleva prendersi alcun rischio. A dire il vero, era molto più nervoso di quanto non fosse Meng Hao: temeva che la morte di quest'ultimo facesse disperdere anche la sua anima.


Dopo che fu passato abbastanza tempo da far bruciare un bastoncino di incenso, Meng Hao tremò. Gli colò sangue dalla bocca e rimase solo una piccola scintilla della sua fiamma vitale. Il suo corpo s'irrigidì e sembrò pallido come un cadavere.


Le fratture intorno a lui lampeggiavano rapidamente mentre si aprivano e si chiudevano. Erano come 100.000 occhi lampeggianti, che lasciarono Fang Daohong e l'altro uomo in abiti neri incredibilmente scioccati.


Uno di loro era nervoso. L'altro attendeva con aspettativa.


Più o meno in quel momento, altri due raggi di luce accelerarono, sembravano aver individuato lo stato anormale di Meng Hao. Scattarono con velocità esplosiva fino a che non apparvero ai confini del Cimitero Antico, dove mutarono in due uomini in abiti neri.


Non appena apparvero, Fang Daohong strinse gli occhi. Uno di questi non si fermò nemmeno, anzi, scattò subito dentro al Cimitero Antico. Avvantaggiandosi del momento in cui le fratture si richiusero, avanzò di circa trecento metri.


Il cuore di Fang Daohong prese a battere forte e l'uomo in abiti neri che era arrivato poco prima si accigliò. Dopo un istante, anche lui attese che le fratture si richiudessero, quindi avanzò nel Cimitero Antico.


Anche il terzo uomo in abiti neri balzò in avanti, verso Meng Hao.


“Fang Hao ha un tesoro di valore! Uccidiamolo insieme e prendiamoci il tesoro. Dopo possiamo decidere che cosa farcene!”


“Piano eccellente!” Dopo aver trovato un accordo, i tre uomini attesero che le 100.000 fratture si chiudessero di nuovo, quindi avanzarono alla massima velocità.


Fang Daohong guardò in silenzio, adocchiando freddamente i tre uomini mentre procedevano nel Cimitero Antico. Infine decise di unirsi a loro, nonostante si muovesse lentamente, assicurandosi di controllare le retrovie.


I quattro uomini camminavano in riga, diretti sempre più vicino a Meng Hao nel centro del Cimitero Antico.


Passò altro tempo da far bruciare un bastoncino di tempo, e le 100.000 fratture si aprirono e si chiusero. Alla fine, i due uomini più veloci raggiunsero una posizione a circa seicento metri da Meng Hao.


Un altro tremore percorse Meng Hao in quel momento, ma al posto di un semplice rivolo di sangue, ne tossì una grande boccata e tutto il colore sparì dal suo viso. In quel momento, la fiamma della sua forza vitale svanì.


Contemporaneamente, le fratture nell'aria si rimpicciolirono e si chiusero improvvisamente, lasciando un percorso ben visibile verso Meng Hao.


Con la sola eccezione di Fang Daohong, il quale era ancora estremamente ansioso e temeva di stare per morire, gli occhi degli uomini in abiti neri scintillarono di ingordigia. Mentre prima avevano agito cautamente, ora sembravano essersene dimenticati e la loro velocità esplose.


Tuttavia, quando i due uomini più avanti erano a soli trenta metri di distanza, Meng Hao spalancò improvvisamente gli occhi. Erano iniettati di sangue e il suo sguardo era affilato come una lama, pieno di nuda furia.


Un'aura indescrivibilmente terrificante esplose da Meng Hao. In quel momento, tutte le fratture della zona si riaprirono insieme in maniera improvvisa.


Era come se 100.000 occhi si fossero immediatamente aperti e stessero guardando i quattro uomini!
                                


                                



