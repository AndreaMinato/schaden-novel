---
weight: 9580
title: Capitolo 958 - Passeggiando attraverso il Regno Immortale
pubDate: 2025-03-17T11:17:35.020Z
tags:
    - issth
---


Venire osservati da 100.000 occhi freddi era qualcosa che avrebbe terrorizzato la maggior parte delle persone, tanto da far rizzare i capelli. Questi uomini in abiti neri avevano delle profonde basi di coltivazione, e sarebbero stati in grado di ignorare il fenomeno se non fosse stato che Meng Hao aveva aperto gli occhi esattamente nello stesso istante.


Inoltre c'era della brutalità che sembrava circondare Meng Hao. Unito al fatto che aveva recentemente ucciso due esperti della Sfera Antica, tutto questo aveva fatto cambiare espressione ai due uomini più vicini.


Tuttavia, erano persone decise. L'intento omicida lampeggiò nei loro occhi. Ormai erano arrivati a quel punto e non c'erano vie per andarsene, quindi decisero di attaccare!


“E' debole come una freccia al termine del suo volo! Ucciderlo sarà facile!”


“Il suo prezioso tesoro probabilmente sarà difficile da attivare! Considerando il suo stato attuale, non potrà sicuramente usarlo! Uccidiamolo!”


I loro occhi lampeggiarono freddamente e la loro intenzione di uccidere infuriò. Le basi di coltivazione insorsero mentre le nove Lampade dell'Anima, otto accese e una spenta, fecero ruotare intorno a loro l'aura della Sfera Antica.


Recuperarono anche degli oggetti magici. Uno di essi prese un calderone di giada, l'altro un pezzo di bambù verde. Dentro al calderone di giada c'erano svariate spade volanti con incisi dei draghi, e il bambù era circondato da archi di tuoni crepitanti. Entrambi erano oggetti chiaramente straordinari.


Agitarono le maniche, spedendo gli oggetti magici in avanti verso Meng Hao mentre loro stessi si avvicinavano a breve distanza. Potenziata dal potere delle Lampade dell'Anima, l'intento omicida aumentò, e la loro cupidigia era impossibile da nascondere.


Quasi nello stesso istante del loro attacco, il guerriero di terracotta che era ancora coperto dalla nebbia, avanzò improvvisamente.


Il suolo tremò e una parte della nebbia svanì dal guerriero di terracotta, rendendolo visibile.


Si sollevò un'increspatura a forma di anello, con Meng Hao e il guerriero di terracotta al centro. Quando questa passò oltre il calderone di giada, le spade al suo interno si polverizzarono come semplici rametti secchi.


Accadde lo stesso anche al bambù verde: si frantumò in infiniti pezzettini che divennero niente altro che polvere. Anche i lampi nel bambù vennero soffiati via, e svanirono senza lasciare traccia.


Mentre l'increspatura si espandeva, questa emanava una pressione che faceva tremare i cuori dei due uomini in abiti neri. Spruzzarono sangue dalla bocca mentre si lanciavano all'indietro in ritirata, rischiando di cadere in una delle fratture dietro di loro.


Quando finalmente si fermarono e videro il guerriero di Terracotta, spalancarono le mascelle e si ritrovarono senza parole.


Lo spadone che teneva in mano, la subitaneità con cui la sua aura si era infiammata, così come la familiarità del suo aspetto, fecero immediatamente ruggire le menti degli uomini come se un enorme mano senza forma stesse loro strappando la psiche.


“E' l'aura di un eccelso dello Pseudo-Dao!!”


“C'è veramente una statua qui!!”


“Mi sembra di conoscere quella statua….”


“Quella... quello è... il Guardiano del Dao!!" Gli occhi dei due coltivatori si spalancarono d'incredulità. Si sentivano come se una montagna impattasse su di loro: le menti vorticarono mentre capivano che le loro vite stavano per incontrare una fine incerta.


“E' impossibile!!” Erano profondamente stupiti e, ora che potevano percepire l'aura del guerriero di terracotta, nelle loro menti non c'era più alcun dubbio su come potevano essere improvvisamente morti gli altri due anziani della Sfera Antica.


“Lui... lui può davvero controllare il Guardiano del Dao!” Non avevano più alcuna voglia di ingaggiare battaglia. Le loro nuche si intorpidirono ed erano fuori di sé dallo spavento. Ripensarono a quando, coraggiosamente, si erano buttati a capofitto nella situazione e improvvisamente capirono che questa era, potenzialmente, la cosa più folle e stupida che avrebbero potuto fare nelle loro vite. Arretrarono alla massima velocità, maledicendo la loro debole base di coltivazione e maledicendo le fratture che rendevano loro impossibile la fuga.


L'altro uomo in abiti neri stava guardando con occhi spalancati, il fiato corto a causa dello sconcerto.


Fang Daohong era l'unico con la calma sul volto. Dentro di sé liberò un sospiro di sollievo, e i suoi occhi iniziarono a lampeggiare. La sua base di coltivazione era guarita da tempo e stava pensando a come potesse aiutare Meng Hao.


Nell'esatto istante in cui i due uomini in abiti neri davanti iniziarono ad allontanarsi, negli occhi di Meng Hao guizzò l'intento omicida. Il guerriero di terracotta alzò la grande spada e fendette verso uno dei due uomini. In un batter d'occhio, tutto divenne quieto e immobile.


“Portamelo vivo." Sussurrò debolmente Meng Hao.


Il mondo ritornò alla normalità. La lama del guerriero di terracotta ruotò, portando la lama di piatto invece che di taglio. Il sangue schizzò dalla bocca del coltivatore in abiti neri mentre il suo corpo veniva schiacciato. Il guerriero di terracotta si allungò, lo afferrò e lo piantò a terra davanti a Meng Hao.


Il volto di Meng Hao era bianco pallido mentre si allungava e spingeva la mano sulla fronte dell'uomo in abiti neri. Prese un respiro profondo e i suoi occhi si illuminarono del bagliore del sangue mentre usava la Grande Magia del Demone di Sangue.


Gli occhi dell'uomo in abiti neri si spalancarono e lanciò un urlo raccapricciante. Quando le altre persone sentirono l'urlo, le loro menti tremarono a causa dell'indescrivibile e tragica miseria in esso contenuta.


L'uomo in abiti neri avvizzì. La sua base di coltivazione svanì rapidamente. Persino la sua anima venne assorbita da Meng Hao. Ogni cosa, anche la sua forza vitale, vennero sfruttati da Meng Hao per il suo recupero.


L'urlo impiegò soltanto un momento per svanire. L'unica cosa che rimase era il corpo essiccato che giaceva immobile sotto la mano di Meng Hao.


Il suo volto non era più pallido come la morte. La pelle aveva di nuovo un poco di colore e il respiro era più stabile. I suoi occhi brillarono ancora una volta.


Mentre pensava a quando aveva accettato l'eredità della Quinta Maledizione, Meng Hao capì che era a malapena scappato dalla morte. Aveva veramente rischiato di morire ed era riuscito a sopravvivere per un colpo di fortuna.


Considerando il livello della sua base di coltivazione, era veramente incapace di acquisire la Quinta Maledizione. Il prezzo che aveva pagato era stato per davvero la sua vita. La fiamma della sua forza vitale era realmente stata estinta, lasciandolo a galleggiare in punto di morte. Per sua fortuna, proprio quando stava per morire... si erano presentati questi uomini in abiti neri, dandogli una seconda possibilità.


Era guarito solo leggermente, ma questo aumentò il senso di crisi mortale che gli altri due uomini in abiti neri percepivano.


“C-che tecnica è quella!?!?”


“Che tu sia dannato, Fang Xiushan! Per averci mandato qui a uccidere questo ragazzo... meriti di morire di una morte orribile!!"


I due uomini si ritirarono, guardando indietro terrorizzati verso Meng Hao.


Tuttavia erano circondati dalle fratture che rendevano impossibile la fuga.


Più in alto, il Settimo Patriarca osservava con un'espressione ansiosa. Ritirò lentamente la mano, guardando pensoso verso Meng Hao.


“Che sia questa la tecnica ereditaria che ha appena acquisito?


Di nuovo a terra, Meng Hao si alzò lentamente in piedi. Il suo viso era quasi normale e uno sguardo profondo balenava nei suoi occhi. Sembrava essere ricolmo di un mare di potere che faceva credere a chiunque lo guardasse che la sua anima sarebbe stata assorbita.


“Portamene un altro,” disse calmo.


In risposta alle sue parole, il guerriero di terracotta avanzò immediatamente verso l'uomo in abiti neri più vicino. L'uomo urlò e, senza altre opzioni, si gettò nella frattura più vicina.


Il terzo uomo in abiti neri era un po' più lontano da Meng Hao. Digrignò i denti e stava per saltare nella frattura più vicina quando Fang Daohong gli bloccò la strada. L'uomo ruggì per la rabbia e i due iniziarono a combattere.


Gli scoppi echeggiarono in tutte le direzioni. Il guerriero di terracotta entrò nella frattura all'inseguimento e ne emerse il tempo di alcuni respiri dopo, tenendo in mano il coltivatore in abiti neri che aveva cercato di fuggire.


L'uomo stava tremando e il suo viso era pallido. Mentre guardava verso Meng Hao, questi alzò la mano provocando l'apparizione di una frattura illusoria. Questo leggero movimento, però, risucchiò verso il palmo della sua mano tutta la forza vitale che aveva dolorosamente recuperato. Questo fece immediatamente fermare Meng Hao.


“Sebbene io abbia accettato l'eredità, sono incapace di usare la Quinta Maledizione. Considerando il livello della mia base di coltivazione, se la dovessi forzare, anche usando tutta la mia base di coltivazione per lanciarla, non sarei in grado di formare le fratture dell'Interno-Esterno della Quinta Maledizione!


“Magari sarò in grado di farlo dopo aver raggiunto la Sfera Immortale! Questa Quinta Maledizione è simile al Ponte dell'Eccelso. Sarò in grado di usarlo come asso nella manica quando raggiungerò la Sfera Immortale!” Così dicendo, spinse la sua mano verso l'uomo in abiti neri, il quale venne quindi circondato da una luce color sangue.


Urla pietose risuonarono mentre l'uomo veniva trasformato in un cadavere essiccato. Il volto di Meng Hao infine sembrò nuovamente normale, completamente guarito. Quindi chiuse gli occhi e ruotò la sua base di coltivazione.


In risposta, l'uomo in abiti neri che stava combattendo contro Fang Daohong sembrò terrificato. Quello che stava osservando era ben oltre qualsiasi altra crisi mortale avesse mai vissuto.


“Questo ragazzo non può essere un coltivatore vicino alla Sfera Immortale,” pensò. “Com'è possibile che qualcuno di quel livello abbia un'abilità divina così terrificante!?!? Fang Xiushan, se io non muoio qui, dopo che sarò tornato al clan tu ed io avremo una resa dei conti!!”


L'espressione di Fang Daohong era la stessa di sempre, ma internamente stava tremando. I misteri intorno a Meng Hao sembravano diventare soltanto più fitti. Dopo un momento di esitazione, guardò verso l'uomo con cui stava combattendo.


“Fang Linhe, se vuoi uscire di qui vivo, ascoltami e non combattere!” Queste parole fecero rimanere Fang Linhe senza fiato per lo shock. Quindi ripensò che Fang Daohong non era morto nonostante fosse rimasto vicino a Meng Hao per così tanto tempo. Improvvisamente, la speranza di sopravvivere apparve nel suo cuore. Digrignando i denti, lasciò che Fang Daohong lo colpisse al petto. [1]


Il sangue schizzò dalla bocca mentre Fang Daohong lo colpiva ancora e ancora, ferendo gravemente Fang Linhe e facendo cadere la sua base di coltivazione. Presto divenne paragonabile ad un coltivatore della Sfera dello Spirito, quindi Fang Daohong smise di attaccarlo. Scoccando un'occhiata piena di significato a Fang Linhe, si voltò e si inchinò rispettosamente a Meng Hao.


“Principe, sarebbe un vero spreco di tempo lasciare che quest'uomo muoia. Perché non usi il tuo incantesimo restrittivo su di lui? Una volta che torneremo al clan, sia lui che io vorremmo avere l'opportunità di vendicarci di Fang Xiushan.”


Meng Hao aprì gli occhi e guardò freddo verso Fang Daohong, quindi verso Fang Linhe, il quale stava comportandosi in maniera sottomessa. Senza un'altra parola, fili di qi bianco e nero apparvero nella sua mano. Dopo aver ruotato intorno ciascuno di essi per un momento, li spedì in volo verso la fronte di Fang Linhe. Questi urlò, quindi iniziò a rabbrividire. Il sudore lo inzuppò quasi all'istante mentre simboli magici gli apparivano su tutto il corpo. Alla fine confluirono sulla sua fronte nella forma di un simbolo magico che volò dalla fronte e si fuse nel palmo di Meng Hao. Quindi Fang Linhe si lasciò andare ad un sospiro di sollievo.


Meng Hao guardò verso le fratture nella zona, le quali ora gli sembravano familiari.


Era come se potesse controllarne l'apertura e la chiusura.


“Andiamo,” disse. “Andremo a scoprire cosa c'è oltre questo Cimitero Antico.” Così dicendo, camminò in avanti. Immediatamente, le fratture si richiusero permettendogli di camminare lontano.


Meng Hao avanzava come un monarca verso le fratture che contenevano la Quinta Maledizione. Sembrava che stesse facendo una semplice passeggiata attraverso il suo stesso regno Immortale.


[su_service title="MadOtter" icon="icon: commenting" icon_color="#000000" size="16"]


NOTE:


1. Il nome di Fang Linhe in cinese è 方临河 fāng lín hé. Lin significa “affrontare” o “sovrastare.” He significa “fiume”.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]
                                


                                



