---
weight: 9610
title: Capitolo 961 - Necropoli!
pubDate: 2025-03-17T11:17:35.021Z
tags:
    - issth
---


Sopra il Nono Mare, si aprì la porta dell’Immortalità e venne emanata un’immensa luce Immortale, che poi inondò completamente Fan Dong’er. Allo stesso tempo, enormi quantità di qi Immortale esplosero fuori dalla porta ed entrarono nel suo corpo.


Quando la porta dell’Immortalità si apre, allo stesso tempo lo fanno i meridiani Immortali. Ogni persona è differente, quindi il numero di meridiani Immortali che si possono aprire dipende da vari aspetti.


Nel momento della vera Ascensione Immortale del Demone degli Elisir non si aprì nessun meridiano Immortale, questo perché lui era il primo vero Immortale di questa era. Quindi, aveva ottenuto l’approvazione delle Nove Montagne e Mari e il suo nome era stato inciso sulla pergamena Immortale.


Quelli che usavano i Rampicanti dell’Illuminazione di Immortalità per diventare veri Immortali erano anche loro approvati dalle Nove Montagne e Mari e i loro nomi vennero allo stesso modo segnati sulla pergamena Immortale, tuttavia a loro mancava parte del destino dei Cieli e della Terra che invece il Demone degli Elisir aveva.


Comunque sia, alla base di tutto, la coltivazione riguarda l’andare contro i Cieli per contendere il controllo del fato. Il percorso verso l’Immortalità è uno di ascensione, sfidando i Cieli.


Per quanto riguarda Meng Hao, se lui fosse riuscito a diventare un vero Immortale senza usare un Rampicante dell’Illuminazione di Immortalità, senza acquisire il destino Immortale per ottenere l’approvazione per diventare un vero Immortale, a quel punto la sua Immortalità sarebbe stata davvero dominante!


Sarebbe diventato un vero Immortale sovrastante che tutti avrebbero dovuto riconoscere, che avessero voluto o meno!


Al momento, il qi Immortale sfuriava sul Nono Mare. Tutti guardavano mentre il corpo di Fan Dong’er emetteva una luce scintillante e la sua aura esplodeva di potere.


10 meridiani. 20 meridiani. 30 meridiani… La luce che veniva emessa divenne più intensa e delle scioccanti immagini di draghi e fenici vorticavano intorno a lei!


40 meridiani. 60 meridiani. 80 meridiani… Rimbombi riempirono l’aria e scioccarono i cuori di tutte le persone che osservavano mentre raggiungeva i 90 meridiani! Ora era il completo centro dell’attenzione, eppure, non aveva finito!


91 meridiani. 93 meridiani. Alla fine… aprì 96 meridiani!


L’intero Nono Mare era completamente sconvolto!


Mentre la Porta dell’Immortalità scompariva, Fan Dong’er fluttuava li a mezz’aria, i suoi 96 meridiani emanavano potere Immortale. Poteva sentire di essere stata completamente rimodellata, diventando molto più potente di prima.


In seguito rivolse il suo sguardo nel cielo stellato verso Pianeta Vittoria Orientale.


“Meng Hao… Adesso sono un vero Immortale e quando utilizzo l’Incantesimo dell’Immortalità del Nono Mare, posso raddoppiare il mio potere. C’è ancora un combattimento in attesa tra di noi, quindi spero che riuscirai a stare al passo della corrente generazione.”


Quasi nello stesso momento in cui Fan Dong’er aprì 96 meridiani Immortali, nella terra degli antenati del Clan Fang su Pianeta Vittoria Orientale, all’interno della nebbia, Meng Hao teneva in mano la lampada di bronzo mentre entrava nella porta aperta della Necropoli.


Stava ora entrando in un posto… in cui nessuno era mai entrato dal momento in cui il Patriarca della prima generazione era passato a miglior vita in meditazione! La Necropoli!


Mentre entrava, guardò in alto e vide un campo di stelle scintillanti. C’era anche un’enorme montagna, la quale era circondata da quattro pianeti. Vicino la montagna c’era un mare di stelle.


Erano la Nona Montagna, il Nono mare e i quattro pianeti.


Questo era il soffitto dell’enorme salone in cui si trovava al momento. La luce stellare scendeva sopra un vecchio di mezza età che sedeva sopra una stuoia intrecciata. La sua faccia era calma, senza il minimo dettaglio che indicasse che fosse morto. Eppure, il suo intero essere emanava un’aura di decadenza.


Era come una statua rimasta lì seduta senza muoversi per innumerevoli anni.


Indossava una veste semplice e un cappello da scolaro. Sedeva a gambe incrociate, le sue labbra formavano un leggero sorriso. Nella mano teneva un rotolo di contenitori di bamboo e una sfera di luce stellare fluttuava intorno a lui.


In aggiunta a questo, c’era una fornace per elisir, senza coperchio. All’interno c’era una nebbia vorticante di sette colori, che rendeva impossibile vedere con chiarezza l’interno. Sopra la fornace, l’interno campo visivo di Meng Hao era occupato da… un drago.


Era… un drago di bronzo, il suo lungo corpo avvolgeva le colonne che reggevano il soffitto. Delle fessure si diramavano nel punto in cui gli artigli del drago affondavano nelle colonne e la sua coda scompariva nell’ombra. La sua testa si trovava direttamente sopra la fornace, che osservava con un’espressione di avidità. La sua bocca era aperta come se stesse per consumare la cosa contenuta nella fornace.


Il drago di bronzo era incredibilmente realistico, persino le scaglie, sembrava quasi vivo. Meng Hao notò alcune aree sul corpo del drago dove le scaglie erano severamente danneggiate, come se fossero state delle cicatrici guadagnate da centinaia di battaglie.


Mentre guardava tutto quello che lo circondava, Meng Hao iniziò ad ansimare. Non riusciva a credere che questo era semplicemente un drago intagliato nel bronzo; per lui, sembrava quasi come se fosse un vero drago in carne ed ossa.


Uno dei motivi era che quando lo guardava, il meridiano Immortale dentro di lui iniziava a pulsare violentemente emettendo un’aura di brama, come se volesse assorbirlo completamente!


Meng Hao esitò per un momento. In una situazione del genere, non si sarebbe comportato avventatamente. Esaminò l’enorme salone del tempio e poi decise di sorpassare la fornace per dirigersi verso l’uomo seduto sulla stuoia. Lo guardò seduto in meditazione e realizzò che era identico alla statua all’esterno.


“Patriarca della Prima generazione…” mormorò Meng Hao. Mentre guardava l’uomo, il suo sangue iniziò a tremare, come se ci fosse una risonanza tra loro due.


Dopo un lungo momento, Meng Hao si abbassò a terra e si inginocchiò verso l’uomo.


“Fang Hao della nuova generazione porge i suoi saluti, Patriarca,” disse, la voce sincera. Anche se poteva avere una leggera controversia con il Clan Fang, provava solo rispetto per il Patriarca della Prima Generazione che aveva fondato il clan.


Dopo essersi inchinato, Meng Hao si mise in piedi e guardò la sfera di luce stellare che fluttuava intorno al Patriarca della Prima Generazione. Nel profondo di quella luce, poteva vedere a stento un asteroide della grandezza di un’unghia di un dito.


Mentre la luce stellare entrava nei suoi occhi, il respiro di Meng Hao si fece leggermente più veloce. Da quello che poteva dire, questo oggetto… era probabilmente una manifestazione della Trasformazione Stellare con un Pensiero.


Cercò di afferrare la luce stellare, ma nonostante i suoi tentativi, sembrava tutto vano, come se la sfera lo stesse completamente ignorando. Continuava semplicemente ad orbitare intorno al Patriarca della Prima Generazione.


Meng Hao rifletté per un momento, poi abbandonò l’idea di forzare la questione. Dopotutto, la sfera di luce stellare stava fluttuando intorno al Patriarca della Prima Generazione, quindi ogni tentativo di ottenerla con la forza si sarebbe concluso con un contatto con il corpo del Patriarca, un livello di mancanza di rispetto che Meng Hao non avrebbe mai raggiunto.


Fece alcuni passi all’indietro, si guardò intorno e poi volò in aria per dare un’occhiata al punto in cui gli artigli del drago facevano contatto con la colonna. Dopo un momento, prese un profondo respiro e la sua espressione divenne una di completa incredulità.


Scese di nuovo verso il terreno e si guardò intorno in modo vigile, il suo cuore pulsava pesantemente.


Alcuni momenti prima, era stato in grado di determinare che le fessure non erano state incavate volutamente, erano invece apparse in modo naturale, come se… un giorno nel passato, un vero drago si fosse aggrappato alle colonne con i suoi artigli.


Mentre continuava a fissare la statua di bronzo, iniziarono ad apparire delle immagini nella sua mente. Nella visione, vide il salone, vuoto e pacifico. Poi un drago arrivò all’improvviso, vorticando nel salone per poi andarsi ad aggrappare alle colonne. I suoi artigli si conficcarono nelle colonne mentre abbassava la testa. I suoi occhi brillavano di avidità mentre cercava di consumare la fornace. Fu in quel momento che una potente forza venne emanata, uccidendo il drago all’istante, trasformandolo in nient’altro che una statua di bronzo.


Non appena Meng Hao sperimentò questa visione, rimase completamente scioccato.


“La Necropoli è senz’altro piena di cose strane…” pensò, sbattendo le palpebre. Guardò il Patriarca della Prima generazione e poi venne colpito da un improvviso impulso. Meng Hao lo sorpassò, poi si sedette di fronte a lui con la schiena rivolta verso il Patriarca, rivolgendo il suo sguardo al salone circostante.


Il suo scalpo si intorpidì mentre realizzava che da questa posizione, poteva direttamente vedere il mento del drago e la parte bassa del suo corpo. Per di più, sembrava che… se fosse stato abbastanza potente, avrebbe potuto usare un singolo dito per far esplodere il drago di bronzo.


Alzò la mano e puntò il dito in quello stesso modo, poi si alzò in piedi e seguì la linea dove puntava il suo dito. Quando arrivò nel posto in cui quella linea si intersecava con il mento del drago, lo esaminò con attenzione. Poteva percepire qualcosa che fece tremare la sua mente.


Si spaventò quasi a morte quando quel preciso punto sul mento del drago tremò come per magia; apparentemente c’era ancora il residuo di qualche tipo di tecnica magica.


Questo stava ad indicare… che era il punto di impatto che aveva fatto diventare il drago una statua di bronzo!


Lentamente Meng Hao si voltò a guardare il Patriarca. La sua bocca riarsa e secca, forzò un sorriso sulle sue labbra giunse le mani e si inchinò.


“Patriarca,” iniziò cautamente, “Sono un membro del Clan Fang, l’unico discendente della linea di sangue diretta. Sono l’unico erede. Capisce questo cosa significa, signore?! Praticamente, se muoio, la linea di sangue diretta sarà perduta!!”


“Signore, voi siete una persona leggendaria e magnanima, quindi, um… ebbene, io sono qui, non per disturbarvi, signore, ma piuttosto, per acquisire un lascito in modo da poter compiere servizi meritevoli per il clan!”


Il discorso di Meng Hao incontrò solamente silenzio in risposta, quindi dopo un momento, indietreggiò, rifletté per un istante e poi guardò con esitazione la fornace.


“Qualunque cosa sia stata a far provare a questo incredibile drago tale avidità deve essere sicuramente un tesoro prezioso… Chissà come ha fatto a introdursi qui questo drago, comunque sta a dimostrare che non è sicuramente debole. Molto probabilmente è giunto qui prima che venisse creata la Volta del Cielo Nebuloso e prima che il Patriarca della Prima Generazione fosse morto. Il fatto che il Patriarca imprigionò questo drago sta a dimostrare quanto fosse potente lui stesso.”


“L’oggetto che desiderava…” Il cuore di Meng Hao palpitava mentre esitava, incerto su quello che doveva fare. Alla fine, guardò il Patriarca e ancora una volta giunse le mani.


“Patriarca, il mio Raggio del Cancello della Linea di Sangue ha raggiunto i 30.000 metri, rendendomi degno di essere la figura numero uno della linea di sangue Fang del momento. Questo indica… che lei e io abbiamo una connessione molto stretta, nonno.” Poi sbatté le palpebre.


“Considerando il nostro stretto rapporto, se fosse stato ancora in vita, signore, ebbene, io penso che sarebbe stato molto contento di vedermi. Ho una personalità piuttosto buona e una tempra simile. Sono molto obbediente e seguo sempre le istruzioni. Praticamente piaccio quasi a tutti.” Meng Hao si colpì il petto mentre si descriveva,


“Patriarca voi siete un membro della vecchia generazione, quindi vedere qualcuno della nuova generazione dopo tutti questi anni, specialmente qualcuno così incredibile come me, vi rende sicuramente incredibilmente felice. Vorreste sicuramente che un membro della nuova generazione come me sia riccamente ricompensato.”


“Io non voglio altro che il contenuto di quella fornace. Perché non lo da a me? Oh, e la Trasformazione Stellare con un Pensiero? Mi farebbe molto piacere continuare a svilupparla. Giusto, riguardo quel drago, lo ripulisco io per voi, che ne dite!?” Meng Hao, sentendosi incoraggiato, ma anche a denti stretti, lentamente si avvicinò alla fornace e guardò la nebbia a sette colori all’interno. Poi gentilmente soffiò sulla nebbia.


Non appena il suo respiro toccò la nebbia, Meng Hao vide che all’interno della fornace c’era un piatto di giada, sopra cui c’era del liquido di sette colori.


Nel momento in cui vide il liquido di sette colori, tutti i peli sul suo corpo si drizzarono. Da Granmaesto del Dao dell’alchimia, non importava che non avesse mai visto un liquido del genere prima d’ora, la sua intuizione lo informò immediatamente che questo era qualcosa che non poteva essere consumato dai coltivatori.


Conteneva una scioccante e violenta aura che indicava che ogni coltivatore che l’avesse consumato sarebbe morto all’istante.


Fu in questo momento che un tremolio poté essere sentito provenire dalla sua borsa da trasporto. Lo scrigno di giada venne distrutto e i due Frutti del Nirvana che gli erano stati dati dal Grande Anziano, i due che appartenevano al Patriarca della Prima Generazione, improvvisamente vennero fuori di propria volontà. Sembravano in competizione l’uno con l’altro. In seguito si lanciarono verso il liquido a sette colori all’interno della fornace.


Era come se il primo frutto che fosse risuscito a toccare il liquido sarebbe stato completamente rigenerato!
                                


                                



