---
weight: 967
title: Capitolo 967 - La Tribolazione Immortale dell'Eccelso
pubDate: 2025-03-17T11:17:35.022Z
tags:
    - issth
---


In quel momento i coltivatori del Pianeta Vittoria Orientale erano scioccati, così come i membri del Clan Fang. Tutti i coltivatori dei vari clan e delle varie sette della Nona Montagna e del Nono Mare che stavano osservando la scena erano… completamente scioccati!


I loro occhi erano spalancati e le menti turbinavano mentre guardavano le Nuvole della Tribolazione ricoprire il Pianeta Vittoria Orientale, per poi continuare ad espandersi.


“Che… che tipo di Tribolazione è quella?”


“Come può esistere una Tribolazione Immortale del genere?”


“Quelle non possono essere Nuvole della Tribolazione! Possibile che si stia preparando una specie di imprevedibile disastro, di quelli capaci di scuotere i Cieli?”


“Una Tribolazione del genere è semplicemente impossibile!”


Il Pianeta Vittoria Orientale era in subbuglio, così come la Nona Montagna e il Nono Mare, e gli occhi di tutti erano ricolmi di incredulità e stupore.


Quello era particolarmente vero per i Prescelti delle varie sette e dei vari clan, completamente senza parole, le cui menti erano cadute in uno stato di agitazione senza precedenti.


Fang Wei era stato preso completamente alla sprovvista. Guardò le Nuvole della Tribolazione alte nei Cieli e il suo corpo iniziò a tremare: la sua espressione si ruppe e riusciva a pensare ad una sola cosa da dire a se stesso.


“Impossibile!”


Nello stesso momento, nel Mondo del Dio dei Nove Mari, Fan Dong era in piedi di fronte ad un enorme cristallo sul quale poteva vedere l’immagine di quello che stava succedendo sul Pianeta Vittoria Orientale. La sua faccia divenne pallidissima e i suoi occhi si riempirono di incredulità mentre osservava le Nuvole della Tribolazione dal cristallo.


A dire la verità, non lo stava nemmeno guardando, il cristallo: con i suoi sensi divini poteva percepire le incredibili oscillazioni che, a causa di ciò che stava accadendo sul Pianeta Vittoria Orientale, stavano circolando sopra il Nono Mare.


“E’ lui…?” pensò “Eppure, anche se fosse nel mezzo di un’Ascensione alla Vera Immortalità, non potrebbe certamente provocare la formazione di Nuvole della Tribolazione simili! Non ho mai sentito parlare di nulla del genere. Solo… quanto deve essersi preparato per irrompere in questa maniera!?”


Zhao Yifan era nella Grotta della Spada del Flusso Sublime  e stava fissando il cielo con mente turbinante. Il suo Cuore del Dao recentemente risanato, che era stato pieno di sicurezza grazie alla recente crescita di importanza, ora stava iniziando a sgretolarsi.


“Com’è possibile che stia accadendo veramente…?” mormorò tremante. “La sua Vera Immortalità è… diversa dalla mia?”


Allo stesso tempo, Wang Tengfei era nel Clan Wang e le sue mani erano chiuse a pugno mentre le vene gli sporgevano sulla superficie della fronte. Era impossibile per lui rimanere calmo!


“Che razza di vera Immortalità è la sua?”


Per quanto riguardava Song Luodan, Wang Mu, Taiyang Zi, Sun Hai e tutti i nuovi ascesi alla Vera Immortalità, le loro menti e i loro cuori erano in subbuglio.


Li Ling guardò verso il cielo. Aveva una relazione complicata con Meng Hao e anche la sua mente era nel caos più totale: si era immaginata che Meng hao avrebbe raggiunto la Vera Immortalità, eppure non poteva concepire che le Nuvole della Tribolazione di Meng Hao fossero di quell’incredibile portata.


Anche Chu Yuyan e il Demone degli Elisir potevano percepire le immense trasformazioni nelle energie del Cielo e della Terra. Sul Pianeta del Paradiso Meridionale, anche i genitori di Meng Hao stavano osservando la scena.


In quel momento tutti gli occhi erano puntati sul Pianeta Vittoria Orientale.


I membri del Clan Fang guardavano la figura che stava emergendo del vortice della Terra degli Antenati, increduli.


“E’ a causa sua…?” I cuori di ogni membro del Clan Fang erano ricolmi di shock.


Fang Xiushan rimase a bocca aperta e il nonno di Fang Wei sussultò. Per quanto riguarda il Maggiore della Setta, la sua mente stava turbinando, e non riusciva a non guardare la scena con stupore.


Fu a questo punto che Meng Hao uscì lentamente dal vortice: nel momento in cui il suo piede destro fu uscito, Cielo e Terra tuonarono così intensamente che sembrava si dovessero dividere.


La forza e l’energia sprigionati sembravano capaci di distruggere ogni forma di vita.


Era come se una sorta di Dio Immortale fosse nascosto tra le nuvole, come se stesse guardando sulla terra, ruggendo nel cielo stellato. Mentre i tuoni echeggiavano nell’aria, le nuvole divennero improvvisamente rosse, rosse come il fuoco. Immediatamente tutto quanto divenne cremisi.


Lo stesso accadeva nella volta celeste.


Era come se le nuvole stesse fossero la mera testimonianza dell’apparizione di Meng Hao come un Immortale mai visto nella Nona Montagna e nel Nono Mare.


A quel punto i Patriarchi delle varie sette e dei clan si stavano svegliando, emergendo dalla meditazione isolata. Persino i Patriarchi delle Tre Grandi Società Daoiste risposero agli scioccanti eventi che stavano accedendo nella Nona Montagna e nel Nono Mare.


Nel Palazzo degli Antenati del Clan Fang, tutti i Patriarchi, incluso il Settimo Patriarca che era recentemente tornato, erano senza parole. Persino quello che il Settimo Patriarca aveva chiamato Fratello Maggiore.


Tracciando e risalendo la linea di sangue del Patriarca della Terra, si poteva vedere che sia lui che Meng Hao discendevano dallo stesso esperto della Sfera del Dao.


“Si è preparato davvero a fondo,” mormorò in confusione, “per questo si è arrivati all’eruzione di una Tribolazione Immortale così esplosiva. Eppure, com’è che non riesco a vedere le profondità più recondite della Tribolazione del ragazzo? Deve essersi preparato dannatamente bene…Questo è davvero senza precedenti! In tutti i documenti antichi che ho letto non ho mai visto menzionare delle Nuvole della Tribolazione del genere per l’entrata nella Vera Immortalità!”


I Patriarchi delle altre sette e clan guardarono nel cielo stellato verso il Pianeta della Vittoria Orientale e molti pensieri passarono per le loro teste.


Di fianco a Fan Dong, nel Mondo del Dio dei Nove Mari, c’era la sua maestra, la vecchia che era nella Sfera del Dao. In quel momento era imbronciata.


“Quale profonda preparazione per uno che è solo nella Sfera dello Spirito!” pensò. “Solo una base di coltivazione di 90 o più meridiani può provocare delle Nuvole della Tribolazione del genere! Ma… sembra che stia accadendo qualcosa di strano. Perché quelle Nuvole della Tribolazione mi sembrano essere semplicemente troppo grandi?”


Infatti, i Patriarchi delle varie sette e dei clan erano accigliati e stavano giungendo a conclusioni simili a quelle della donna.


“C’è qualcosa di strano in quelle Nuvole della Tribolazione!”


“Anche se questo tizio fosse più impressionante di quanto non sia già, e anche se fosse più profondamente preparato, è altamente raro che appaiano Nuvole della Tribolazione simili! Più che Nuvole della Tribolazione sembrano… uno strano segno!”


“Forse sta usando qualche tipo di magia segreta?”


Gradualmente, i Patriarchi furono capaci di raccogliere indizi che li fecero giungere a diverse conclusioni. Mentre guardavano verso il Pianeta della Vittoria Orientale, Meng Hao emerse completamente dal vortice.


In quell’istante scoppiò un forte rumore di tuoni e le Nuvole della Tribolazione si scontrarono. Innumerevoli lampi rossi danzarono tra le nuvole, sprigionando un’aura terrificante.


Allo stesso tempo, le Nuvole della Tribolazione continuarono ad espandersi nella volta celeste. Accelerarono come un esercito alla carica, tuonando, diventando sempre più grandi. Da lontano sembravano come un bizzarro Segno Demoniaco.


Persino il Clan Ji della Nona Montagna e del Nono Mare era scosso. Uno sguardo antico spiccò dalla Nona Montagna per poi posarsi sul Pianeta della Vittoria Orientale.


Lo sguardo era carico di autorevolezza ed era concentrato su Meng Hao.


L’espressione di Meng Hao era tranquilla. Era lì, alto, con i vestiti che frustavano l’aria e i lunghi capelli che danzavano nel vento. I suoi occhi erano carichi di un luccichio intenso che sembrava contenere l’intera volta celeste.  Il suo occhio sinistro brillò di luce stellare che sembrava poter risucchiare l’anima di qualcuno.


Mentre stava lì, fuori dal vortice, la sua aura sembrava normale; eppure i Cieli sopra di lui erano di un rosso acceso e poi c’erano le infiammate e tuonanti Nuvole della Tribolazione.


Tutto questo faceva sembrare Meng Hao come una specie di Dio Immortale!


Dopo un rapido esame, fu subito chiaro che l’energia di Fang Wei non era paragonabile.


L’aura di Meng Hao diceva che sarebbe diventato un Immortale, che i Cieli lo volessero o meno! Era una forza dominatrice che diceva: “Se approvi, bene. Non approvi? PECCATO!”


Tutti i membri del Clan Fang stavano guardando Meng Hao: osservarono le terrificanti Nuvole della Tribolazione in alto nei Cieli e inspirarono profondamente.


“Fang Hao…”


“Ha provocato questa energia e quel genere di Nuvole della Tribolazione, tutto non appena è uscito dalla Terra degli Antenati! Fang Hao… sta per entrare nella Vera Immortalità!”


“La Tribolazione del Vero Immortale del Principe Wei di poco fa non sembra paragonabile. Il Principe Hao… è decisamente riuscito a stupirci!”


I membri della linea diretta di sangue erano molto eccitati: Fang Xi era in piedi, con le mani strette a pugno, carica di aspettative nei confronti di Meng Hao.


“Fang Hao, Cugi, devi assolutamente farcela!”


Fang Wei iniziò a tremare leggermente, scosso dall’energia di Meng Hao e dalle terrificanti Nuvole della Tribolazione alte nei Cieli. Poteva a malapena respirare.


Le vene si fecero sporgenti sulla sua fronte mentre si mise in piedi.


“Fang Hao!” ruggì.


“Oseresti combattermi??” la sua voce riecheggiò come il fragore di un tuono, e i suoi occhi irradiavano un’ intensa voglia di uccidere. La sua energia aumentò non appena i suoi 98 meridiani esplosero. Il suo Idolo del Dharma apparve dietro di lui, all’apparenza abbastanza potente da sorreggere le terre.


L’espressione di Meng Hao era la stessa di sempre, mentre lo guardava.


“Lasciami solo aprire la Porta dell’Immortalità,” disse freddamente. “Una volta fatto, non ci sarà alcun bisogno che tu mi combatta. Mi riprenderò semplicemente ciò che mi appartiene!” dopodiché si voltò per guardare le Nuvole della Tribolazione dietro di sé, alte nei Cieli, e i suoi occhi traboccavano dalla voglia di combattere.


Il momento che aveva aspettato tanto a lungo era finalmente arrivato!


Era ora di entrare nella Vera Immortalità!


Meng Hao si lanciò improvvisamente in aria, volando fino ai Cieli mentre tutti guardavano.


“Tribolazione Immortale! Perché non ti sei ancora mossa?!” l’espressione di Meng Hao era tranquilla come al solito ma il suo desiderio di combattere cresceva sempre più forte. La sua voce riecheggiò in tutte le direzioni, perforando le Nuvole della Tribolazione e provocando una rientranza abbondante negli strati nebulosi: il potere della sua voce si era schiacciato contro le nuvole, creando un grande buco.


Quello che apparve dopo era… Una Porta dell’Immortalità con un’aura da togliere il fiato che discendeva dalla volta celeste.


Quella Porta dell’Immortalità era enorme, così grande che il Pianeta della Vittoria Orientale sembrava un bambino in confronto. Infinita Luce Immortale proveniva da essa e sulla sua facciata brillavano diversi simboli magici.


Le nuvole si separarono quando l’immensa porta andò a posarsi di fronte al Pianeta della Vittoria Orientale.


La porta dell’Immortalità era più grande di quella che appariva solitamente durante un’Ascensione di un Vero Immortale!


Quando Fang Wei vide la Porta dell’Immortalità, la sua faccia impallidì. La Porta dell’Immortalità che aveva affrontato non era nemmeno un 10% di quella!


Inoltre, quando apparve la Porta dell’Immortalità, molti giganteschi palazzi si intravidero tra le nuvole. Sembravano Palazzi Celestiali e si innalzavano senza apparenti limiti. Non erano solo gli abitanti del Pianeta della Vittoria Orientale a vederli, ma tutti quelli sugli altri tre pianeti potevano assistere alla scena usando diversi modi di osservazione.


I palazzi sconfinati, ognuno dei quali era incredibilmente grande… emanavano potere Immortale per tutta la Nona Montagna e il Nono Mare. La Nona Montagna tremò e il Nono Mare si agitò. Tutti i coltivatori dei vari clan e delle varie sette, persino i Patriarchi, erano incredibilmente scioccati.


Nel Mondo del Dio dei Nove Mari, la vecchia donna che stava di fianco a Fan Dong prese un profondo respiro quando capì.


“Quella Porta dell’Immortalità… quei Palazzi Immortali… ora capisco!” pensò. “Non sta usando un <b> </b>Rampicante dell’Illuminazione d’Immortalità, lui sta… sta raggiungendo l’Ascensione Immortale da solo! Quel ragazzo ha un’incredibile forza di volontà! Che determinazione! Che destino!”


Non era l’unica ad aver capito cosa stava accadendo. Gli altri Patriarchi delle varie sette e clan avevano raggiunto l’illuminazione ed erano completamente scossi.


“Se i Cieli approvano, bene. Se non vogliono farlo, saranno costretti a riconoscere un Immortale che prova il suo stesso Dao e raggiunge l’Ascensione Immortale per conto proprio! Non mi meraviglia che le Nuvole della Tribolazione siano così grandi! Dai tempi antichi fino ad ora, nella Nona Montagna e nel Nono Mare, le persone che attestano il loro stesso Dao in questo modo sono incredibilmente rare. Solo Kṣitigarbha, Signore della Quarta Montagna e del Quarto Mare, ha provato il suo Dao da solo, sopprimendo in eterno gli Inferi!”


In quel preciso momento, lontano nella volta celeste della Nona Montagna e del Nono Mare, una donna in una tunica bianca sedeva in una Grotta dell’Immortale, da qualche parte nelle Rovine dell’Immortalità. Quella era la stessa donna che aveva indicato Meng Hao come Tredicesimo nella Schiera. I suoi occhi si aprirono di colpo mentre guardò nella distanza.


“Eccelso Immortale…” mormorò. Una rara luce brillò improvvisamente nei suoi occhi.
                                


                                



