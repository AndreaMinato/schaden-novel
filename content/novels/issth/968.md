---
weight: 9680
title: Capitolo 968 - Tribolazione Trascendentale!
pubDate: 2025-03-17T11:17:35.022Z
tags:
    - issth
---


I Cieli tuonarono quando sorsero le Nuvole della Tribolazione, come se dentro di loro nascondessero un esercito in marcia. Boati che scuotevano la terra si propagarono ovunque, riempiendo il Pianeta della Vittoria Orientale.


L’area abbracciata dalle Nuvole della Tribolazione si espandeva oltre il Pianeta della Vittoria Orientale, fino alla volta celeste: erano incredibilmente grandi e le menti dei coltivatori delle sette e dei clan erano piene di qualcosa che assomigliava al fragore dei fulmini.


Per quanto riguarda i Palazzi Immortali tra le nuvole, erano bellissimi e accuratamente decorati, ed emanavano una scioccante Luce Immortale che turbinava verso le stelle. Inoltre, sembrava come se ci fossero diversi Immortali che vi fluttuavano attorno.


Sebbene fossero illusori, era la prima volta dai tempi antichi che dei Palazzi Immortali del genere comparivano nella Nona Montagna e nel Nono Mare. Anche nelle Nove Montagne e nei Nove Mari in generale, una Tribolazione Immortale con Palazzi Immortali come quelli era roba da leggenda.


Inoltre, la Porta dell’Immortalità era assurdamente scioccante: si librava fuori dal Pianeta della Vittoria Orientale, enorme e antica, con un’aura primordiale che sembrava rappresentare il volere delle Nove Montagne e dei Nove Mari stessi.


Quella Tribolazione Immortale, quella Porta dell’Immortalità e quei Palazzi Immortali erano diversi da qualunque altro!


Questo perché Meng Hao stava per diventare un Vero Immortale tra i Veri Immortali!


Tutti quanti sul Pianeta della Vittoria Orientale guardavano mentre Meng Hao si dirigeva verso il cielo come una meteora. Quasi nello stesso istante in cui aveva preso il volo, le Nuvole della Tribolazione avevano iniziato ad agitarsi tra fulmini fuori controllo di luce rossastra. Era come una gigantesca rete che era caduta dalle nuvole, condensandosi in un unico lampo di luce rossa che sembrava capace di distruggere il Cielo e la Terra. Il lampo si lanciò poi direttamente contro Meng Hao.


Quella era Tribolazione Immortale!


Chiunque stesse guardando una Tribolazione del genere avrebbe sentito la propria bocca spalancarsi, persino Fang Wei e il vero Prescelto Immortale delle varie sette e dei vari clan. Per quanto riguardava tutti gli altri, sussultarono: in confronto a quella che il Prescelto Immortale aveva affrontato prima, era praticamente impossibile descrivere quanto quella tribolazione fosse più potente.


Nella caverna rocciosa nelle profondità del Palazzo Ancestrale del Clan Fang, il Patriarca della Terra sedeva vicino agli altri sei Patriarchi e guardava verso il lampo rosso.


“Sperimentare il destino di un Vero Immortale è come essere scelti dal Cielo e dalla Terra.” Disse. “Sembra difficile diventare un Vero Immortale in questo modo, eppure il volere delle Nove Montagne e dei Nove Mari lascia sempre una piccola percentuale di successo. Le persone che raggiungono l’Ascensione di un Vero Immortale in questo modo devono avere una parte del destino delle Nove Montagne e dei Nove Mari dentro di loro!


Utilizzare il Rampicante dell’Illuminazione d’Immortalità è essenzialmente come barare e implica il destino di un falso Immortale. Per questo la Tribolazione Immortale è molto più potente. Comunque, aprire la Porta dell’Immortalità con successo garantisce lo stesso l’approvazione delle Nove Montagne e dei Nove Mari. Ad ogni modo, raggiungere da soli l’Ascensione di un Vero Immortale è uno dei tre percorsi più autorevoli: mostra disprezzo per i Cieli e derisione del volere delle Nove Montagne e dei Nove Mari. Per questo, che i Cieli lo vogliano o meno, saranno costretti a riconoscerlo!


I Cieli sono costretti ad accettarlo, e perciò, questo terzo tipo di Tribolazione del Vero Immortale non offre via di scampo!”


I Patriarchi delle varie sette e dei vari clan stavano prestando molta attenzione a quello che stava accadendo. Normalmente parlando, un coltivatore della Sfera dello Spirito che entrava nell’Immortalità non era qualcosa che sarebbero stati degni di osservare, a meno che non si trattasse di un Prescelto della loro stessa organizzazione. La Tribolazione Immortale dei membri di altre sette o clan normalmente non interessava minimamente ai Patriarchi, ma Meng Hao era differente! Stava percorrendo il terzo dei tre cammini, un cammino che agitava persino i Patriarchi. Volevano vedere se avrebbe effettivamente avuto successo.


Quello che stava accadendo in quel momento era qualcosa che sarebbero stati capaci di vedere al massimo una volta nella vita!


Cielo e Terra tuonarono e un lampo rosso si lanciò verso Meng Hao con incredibile velocità.


Si librò lì a mezz’aria con la stessa espressione di sempre e gli occhi ricolmi di voglia di combattere.


“Il momento che ho aspettato per così tanto tempo è finalmente arrivato!” Meng Hao sollevò la mano destra, sprigionando delle onde dal suo Corpo Fisico di un Vero Immortale: i suoi meridiani immortali ruotarono e la sua forza di volontà si solidificò mentre chiudeva le mani a pugno.


Diede un colpo nella direzione del lampo rosso e un grande boato riempì l’aria: il fulmine iniziò immediatamente a sgretolarsi ma collassò solo per il settanta percento mentre il rimanente trenta percento si schiantò contro Meng Hao.


Questo, tuttavia, si limitò a volteggiare in aria permettendo al fulmine di colpirlo. Innumerevoli scintille si dispersero e i suoi capelli turbinarono intorno a lui mentre buttava indietro la testa e rideva.


“E’ davvero così debole la Tribolazione Immortale??” Meng Hao si sentiva un po’ deluso. Era da quando aveva visto la Tribolazione Immortale del suo maestro Demone degli Elisir sul Pianeta del Paradiso Meridionale che aveva sperato di trascendere alla sua personale tribolazione.


Mentre rideva, i cieli tuonarono e le nuvole si scontrarono: un’altra serie di fulmini iniziò a formarsi nuovamente, trasformandosi rapidamente in un'altra tempesta di lampi che, in modo ancora più terrificante, si lanciarono contro di lui.


Quando si avvicinò, Meng Hao rise nuovamente; il suono era così potente che avrebbe potuto perforare il metallo e distruggere la roccia e tutti coloro che lo sentirono ne vennero interiormente sconvolti. Improvvisamente Meng Hao si trasformò in un Roc dorato che sbatté le ali e si lanciò verso il fulmine.


Questo non pareva semplicemente trascendere la Tribolazione, sembrava più un battesimo all’interno della Tribolazione stessa!


BOOOOOOOM!!!


Il fulmine discese scoppiettando intorno a Meng Hao ancora sotto forma di Roc dorato: era come un globo gigantesco di lampi che sprizzava luce scintillante per tutto il Cielo e la Terra.


“Fatti sotto!” La voce di Meng Hao riecheggiò nel cielo e il Roc dorato strillò quando si lanciò contro le nuvole. I fulmini si scontrarono generando un terzo lampo, un quarto, un quinto…


Terrificanti saette caddero come pioggia, accompagnate da rombi insopportabili. Meng Hao sotto forma di Roc dorato si mosse verso l’alto più veloce che poteva, passando tra i lampi come una lama affilata attraverso il bambù. I fulmini non sembravano altro che rametti spezzati mentre si dirigeva verso le Nuvole della Tribolazione.


Il Pianeta della Vittoria Orientale si era riempito di suoni che ricordavano il battito cardiaco di un gigante. La terra tremò, il pianeta vacillò e tutti i coltivatori su di esso erano completamente scossi.


Le Nuvole della Tribolazione iniziarono a separarsi, mostrando un piccolo spiraglio attraverso il quale Meng Hao non era ancora passato. Ad ogni modo, dietro di esso, la Porta dell’Immortalità era ben visibile.


Sfortunatamente tra lui e la Porta dell’Immortalità c’erano i Palazzi Immortali!


Era quella la vera Tribolazione Immortale di Meng Hao: non solo le Nuvole della Tribolazione erano ampiamente più grandi del normale, ma dietro di esse c’erano i Palazzi Immortali!


Se voleva arrivare alla Porta dell’Immortalità avrebbe prima dovuto superare i Palazzi Immortali!


Meng Hao ritornò umano tossendo sangue mentre si spingeva indietro di diversi passi. I suoi occhi iniziarono a brillare intensamente dalla voglia di combattere.


La maggior parte dei suoi vestiti era ridotta a brandelli e questo lo aveva lasciato a petto nudo: i suoi capelli frustavano l’aria intorno a lui e non si vedeva nemmeno una singola ferita sul suo corpo. Nel momento in cui aveva tossito sangue il suo Strato Eterno si era rimesso all’opera e lo aveva curato immediatamente.


Quando Fang Wei vide tutto ciò, la sua faccia divenne inguardabile e i suoi occhi tremarono dalla voglia di ucciderlo. Dopo un momento prese un respiro profondo e la voglia di ucciderlo si fece sempre più prepotente.


Dall’altro lato, Fang Xiushan era senza parole: le sue mani erano strette a pugno e dentro di sé stava maledicendo Meng Hao.


Non gli rimaneva altro che sperare che  Meng Hao morisse durante la sua Tribolazione Immortale. A quel punto, tutti i suoi problemi si sarebbero risolti.


“Muori, brutto figlio di puttana!” ringhiò internamente. “Muori nella Tribolazione Immortale! Quello è il tuo destino!” Gli occhi del Maggiore brillavano di una strana luce mentre osservava Meng Hao nel cielo. Subito dopo iniziò a respirare con affanno: era impossibile immaginare quello stesse pensando.


I membri della diretta linea di sangue erano incredibilmente eccitati e persino i membri più ordinari del clan si stavano agitando.


Quando Meng Hao si fece indietro di qualche passo, lo spiraglio tra le Nuvole della Tribolazione iniziò a restringersi come se non fosse mai esistito; al tempo stesso, una pressione senza precedenti si irradiò da esso e sempre più luce iniziò a raccogliersi.


Non c’erano possibilità e non c’era posto per i colpi di fortuna!


Quello era uno dei motivi per cui raggiungere la vera Ascensione Immortale da soli era così difficile! I Patriarchi delle varie sette e clan guardarono la scena con occhi curiosi.


Nel Mondo del Dio dei Nove Mari, Fan Dong respirava pesantemente mentre guardava il cristallo di fronte a lei. Poteva vedere l’immagine di Meng Hao che si scontrava contro il Fulmine della Tribolazione e la sola vista delle Nuvole della Tribolazione fecero sbiancare la sua mente dallo shock.


“Maestra, lui… trascenderà la Tribolazione?” chiese gentilmente.


“La tua maestra non ha mai visto una Tribolazione Immortale del genere prima d’ora.” Rispose la vecchia donna lentamente. “Ne ho solo sentito parlare nelle storie. Non ci sono possibilità di sopravvivenza in questo tipo di Tribolazione. Certamente, trattandosi di Tribolazione Immortale, il fulmine non oltrepasserà di troppo i limiti della Sfera Immortale. Comunque ho sentito che il fulmine non finirà mai; inoltre, quei Palazzi Immortali che gli bloccano la strada saranno molto difficili da superare!”


Parole simili a queste stavano iniziando a sussurrarsi tra le sette e i clan.


“Tutto ciò dovrebbe essere difficile…?” pensò Meng Hao mentre il suo desiderio di battaglia si innalzava ad altri livelli. Si lasciò sfuggire un ruggito e il suo Idolo del Dharma comparve dietro di lui: era solo un singolo Idolo del Dharma, ma era alto più di 21.000 metri!


Dal momento in cui apparve l’Idolo del Dharma, Meng Hao sfrecciò verso le Nuvole della Tribolazione: i tuoni riempirono il Cielo e la Terra mentre piovevano numerosi lampi. In un battito di ciglia, stavano per colpirlo più di dieci fulmini.


Quando questi si scontrarono con lui, ovunque si sentirono i rumori dello schianto: contemporaneamente Meng Hao sollevò la sua mano destra, dentro la quale apparve una lunga lancia. La sua impugnatura proveniva dall’Albero del Mondo e la punta era stata intagliata dall’osso. Impugnando la lancia, caricò verso il cielo: tutto tremò quando il fulmine cadde in pezzi, completamente distrutto. Mentre si avvicinava alle nuvole, Meng Hao ruggì e il suo Idolo del Dharma le raggiunse con entrambe le mani per afferrarle e trattenerle. Sulla fronte di Meng Hao si ingrossarono le vene per lo sforzo.


ROAR!


L’Idolo del Dharma di Meng Hao sembrava dover distruggere i Cieli: afferrò le Nuvole della Tribolazione e le strattonò da entrambi i lati, e quel punto la terra tremò e un imponente tuono riempì l’aria. Le stelle si mossero quando un gigantesco varco si aprì proprio al centro delle Nuvole della Tribolazione.


Era come se un’enorme spada le avesse divise a metà: ora, i palazzi dietro alle Nuvole della Tribolazione erano chiaramente visibili. La Luce Immortale iniziò subito a splendere e gli Immortali nei loro Palazzi smisero di fare quello che stavano facendo e guardarono Meng Hao.


Fu a questo punto che Meng Hao sollevò la lancia e la lanciò violentemente verso il varco.


“DISTRUGGI!” gridò. La lancia si trasformò in quello che sembrava una saetta mentre attraversava l’apertura tra le Nuvole della Tribolazione, dirigendosi verso i Palazzi Immortali.


Attraversò il vuoto come un coltello caldo attraversava il burro: il varco nelle Nuvole della Tribolazione divenne sempre più largo e molti Immortali vennero fuori per vedere la lancia.


Si sentirono diversi boati mentre molti di loro venivano distrutti: la lancia in sé infilzò uno dei Palazzi Immortali, facendolo esplodere.


In quel momento, la velocità di Meng Hao raggiunse l’apice: si trasformò in un raggio prismatico di luce che accelerava attraverso il varco nelle Nuvole della Tribolazione.


Ad ogni modo, fu allora che… le Nuvole della Tribolazione iniziarono a ribollire e contrarsi. Improvvisamente si irradiò una pressione incredibile mentre alcune nuvole si addensavano insieme per formare una mano enorme che schiaffeggiò Meng Hao.


La mano gigante riempì la sua visuale, oscurando tutto il resto mentre lo riportava a terra.


Un lampo di fierezza apparve nel suo sguardo, come una lama insanguinata piena di ferocia: “Stai cercando di intralciarmi?”
                                


                                



