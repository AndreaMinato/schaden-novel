---
weight: 972
title: Capitolo 972 - Approdo alla Porta dell'Immortalità
pubDate: 2025-03-17T11:17:35.023Z
tags:
    - issth
---


“La volontà di un Eccelso del Reame Immortale...”


“Questo Fang Hao sta cambiando il paradigma: nel Regno Immortale, ora che è davanti a tutti, resterà lì ad ogni passo del suo cammino!”


“Da questo momento in poi, diventerà assolutamente famoso nella Nona Montagna e Nono Mare!”


Tutti guardarono verso Meng Hao in alto nel cielo, e i loro cuori si riempirono dello stesso pensiero: “Questa epoca appartiene a lui!”


Tutti nella Nona Montagna e Nono Mare guardarono Meng Hao compiere i sei passi che distrussero un totale di 60.000 Palazzi Immortali.


In quel momento, i Palazzi Immortali frantumati divennero come un foglio per Meng Hao. Il Ponte dell'Eccelso era lo sfondo dell'immagine, e il dipinto che formava era ora fermamente inciso nelle menti di tutti gli osservatori.


I Prescelti della Nona Montagna e Nono Mare osservavano in silenzio. Persino Wang Tengfei era rimasto senza parole. Potevano soltanto restare a guardare mentre Meng Hao avanzava, distruggendo i Palazzi Immortali nel processo.


Il volto di Fang Wei era bianco pallido. La Tribolazione Immortale di Meng Hao era scioccante, e il suo metodo di trascenderla sconvolgente. Tuttavia, Fang Wei rifiuto di arrendersi.


“Bisogna solo aspettare e vedere quanti meridiani Immortali ottiene dopo che ha aperto la Porta dell'Immortalità!” Gli occhi di Fang Wei erano completamente di un colore rosso cremisi.


Tutti guardarono mentre Meng Hao compiva, calmo, il suo settimo passo. Dal suo corpo provenivano rumori crepitanti, e il sangue colava sui suoi abiti. Aveva il volto pallido, e il suo strato Eterno lavorava all'impazzata per curarlo, sebbene fosse ormai incapace di mantenere il passo con il contraccolpo che riceveva. Le sue gambe tremarono, ma i 10.000 Palazzi Immortali sotto ai suoi piedi vennero scossi, quindi si frantumarono in pezzi come quelli che li avevano preceduti.


Gli occhi di Meng Hao erano iniettati di sangue. In quel momento, non stava nemmeno prestando attenzione ai Palazzi Immortali. Ora che si trovava nel punto centrale del Ponte dell'Eccelso, iniziò improvvisamente una visione del passato. Vide tutte le persone che avevano percorso quel ponte negli anni precedenti.


Il ponte era un collegamento che permetteva alle persone di raggiungere la più alta delle altezze. Il ponte era stato distrutto, ma l'aura degli Eccelsi era ancora presente, una manifestazione della sua antica gloria. Chiunque ne raggiungeva la fine poteva percepire un senso di impareggiabile supremazia pari a quella di un Eccelso del Cielo e della Terra.


Meng Hao si ripulì la bocca dal sangue mentre i capelli gli volteggiavano intorno. Guardò le infinite, vaghe immagini delle persone dei tempi passati mentre apparivano e camminavano oltre lui.


“Posso farcela anche io!” sussurrò, avanzando per l'ottava volta.


Nell'istante in cui posò il piede, il Ponte dell'Eccelso rombò, e altri 10.000 Palazzi Immortali vennero distrutti. Al momento ne restavano soltanto 20.000!


Nono passo!


Il Cielo e la Terra rimbombarono, e tutti i coltivatori della Nona Montagna e Mare osservavano con le menti che correvano. Ricordarono ogni cosa successa nella prova del fuoco delle Tre Grandi Società Daoiste. Ripensarono a come si erano sentiti mentre guardavano Fang Mu.


In quell'istante, si ripresentò la medesima sensazione mentre guardavano proprio alla stessa persona!


Mentre fissavano Meng Hao, si sentirono come in procinto di soffocare mentre aspettavano di vedere se sarebbe stato in grado di arrivare alla fine del Ponte dell'Eccelso, di distruggere i Palazzi Immortali e di ergersi davanti alla Porta dell'Immortalità.


Tra i rombi, gli occhi di Meng Hao si illuminarono con il desiderio di dare battaglia. Altri 10.000 Palazzi Immortali furono distrutti mentre... faceva il suo ultimo passo.


Il decimo passo!


I rimanenti 10.000 Palazzi Immortali al di sotto del Ponte dell'Eccelso andarono in pezzi. Vennero distrutti, ed esplosero in tanti pezzetti che furono spazzati via dal vento, accompagnati dal suono di quello che poteva essere un ruggito rabbioso.


Evidentemente si rifiutavano di accettare di essere stati dispersi e disapprovavano il fatto che Meng Hao sarebbe diventato un vero Immortale in questo modo!


Tuttavia... non importava che approvassero o meno. Non avevano altra scelta che accettarlo!


Tutti i Palazzi Immortali erano stati completamente distrutti ed eradicati. Quindi, il Ponte dell'Eccelso svanì lentamente da sotto i piedi di Meng Hao. Sparì in un batter d'occhio. Tremò sotto la piena potenza del contraccolpo che gli fece sputare sangue dalla bocca. Barcollò, come se fosse sul punto di cadere giù dal cielo. Tuttavia, si sforzò di continuare e il suo corpo tremò così malamente che sembrava sul punto di collassare.


Il Ponte dell'Eccelso era un asso della Manica per Meng Hao, ma considerando il livello della sua base di coltivazione, tutto quello che poteva fare era compiere i dieci passi. Dopo aver superato i Palazzi Immortali, la piena potenza del contraccolpo lo aveva gravemente ferito. Se la sua forza di volontà fosse stata leggermente più debole, allora non sarebbe stato in grado di raggiungerne la fine.


Tuttavia, ne era valsa la pena!


Gli occhi di Meng Hao brillarono lucenti mentre si ergeva davanti alla Maestosa porta dell'Immortalità!


Intense urla riempirono l'aria, echeggiando in tutto il Clan Fang, in tutto il Pianeta Vittoria Orientale, e in tutta la Nona Montagna e Nono Mare!


I membri del Fang Clan erano in subbuglio, e gli altri coltivatori del Pianeta Vittoria Orientale erano ugualmente scossi.


“Ha distrutto i Palazzi Immortali con dieci passi!”


“Ha disperso le Nuvole della Tribolazione Immortale e distrutto i Palazzi Immortali! Trascendere la Tribolazione in questo modo è qualcosa di mai sentito prima! Merita decisamente la sua reputazione come Fang Mu!”


“Si sta aprendo la strada a forza attraverso la tribolazione! Quanta predominanza! Magari è la natura del suo Dao!”


Poco alla volta, le persone iniziavano ad avere una vaga comprensione del Dao di Meng Hao!


Era completamente predominante, come se nessuno potesse rimanere in mezzo alla sua strada! Oppure sarebbe stato meglio dire che, poiché lui stesso credeva che alla fine avrebbe superato tutti gli altri, allora la persona che voleva continuamente superare era proprio sé stesso!


Ignorava tutti gli altri, e tentava di fare da solo.


Né la sua personalità, né le sua parole importavano: erano soltanto fittizie. La sua vera volontà... era di completa predominanza!


Libertà! Indipendenza! Questi due fattori erano predominanti allo stesso modo!


I membri della linea di sangue diretta erano estremamente eccitati. Il resto del Clan Fang era in fermento. Il Pianeta Vittoria Orientale era in tumulto.


Tutte le altre sette e clan erano sconvolti nel profondo dal modo in cui Meng Hao stava trascendendo la sua tribolazione.


“Ora è davanti alla Porta dell'Immortalità! L'unica cosa che gli resta da fare è aprirla!”


“Spalanca la Porta dell'Immortalità, immergiti nella luce Immortale e apri i meridiani Immortali!”


“Mi domando... quanti meridiani riuscirà ad aprire!?!?"


Tutti i coltivatori della Nona Montagna e Mare, inclusi i Prescelti e i Patriarchi, si stavano domandando la stessa cosa... Quanti meridiano Immortali sarebbe stato in grado di aprire Meng Hao!?


“Si è già sviluppato da solo fino al livello di un Immortale di grado 10. Probabilmente aprirà 99 meridiani!”


“Mi chiedo se è possibile... che riesca veramente ad aprire... 100 meridiani Immortali!?”


Il subbuglio continuava attraverso le varie regioni nella Nona Montagna e Mare mentre tutti discutevano della questione del calcolo dei meridiani che Meng Hao avrebbe aperto. A questo punto, tutti ormai se lo stavano domandando.


“Quanti ne aprirà...?” pensò Fan Dong'er mentre lasciava vagare lo sguardo nel cristallo.


Li Ling’er rimase quieta ma, nel suo cuore, aveva già la risposta. Meng Hao avrebbe sicuramente aperto... 100 meridiani!


Zhao Yifan, Taiyang Zi, Song Luodan, Sun Hai e gli altri prescelti erano tutti senza fiato.


In quel momento, anche Ciccio, Chen Fan, e le altre persone che conoscevano Meng Hao, stavano osservando lo svolgersi degli eventi nelle rispettive sette.


Sul Pianeta Paradiso Meridionale Shui Dongliu guardò in alto e un sorriso comparve sul volto.


“La sua epoca è arrivata... l'epoca della vera Immortalità.”


Fang Xiufeng e Meng Li erano nella Torre di Tang Intenti ad osservare in un enorme specchio. Attraverso questo, potevano vedere il Pianeta Vittoria Orientale e Meng Hao.


Sempre sul Pianeta Paradiso Meridionale, sul Monte Demone di Sangue, l'aura una volta mortale del Demone di Sangue lampeggiò di un'ultima traccia di forza vitale.


“Finalmente...” l'antica voce echeggiò. “Nel momento prima della mia morte, il momento che stavo aspettando è arrivato. E' giunto il tempo che io ti faccia avere il mio ultimo dono di buona fortuna.”


Dove una volta esisteva il Tempio dell'Antico Rito Daoista Immortale, ora c'era un cratere. In quel momento apparve improvvisamente un vecchio uomo, lo sguardo perso in alto nel cielo stellato. Accanto a lui stava un Giglio della Resurrezione, attraverso il quale lampeggiava un frammento di forza vitale.


“Meridiani Immortali......” mormorò il vecchio uomo. “Gli devi un po' di Karma, lo sai. Ah, lascia perdere, lo pagherò io al posto tuo.” Guardò in basso verso l'avvizzito Giglio della Resurrezione sul terreno accanto a lui.


Nella Chiesa dell'Imperatore Immortale c'era Sun Hai. Una giovane donna era al suo fianco, lo sguardo perso nel vuoto. Tutti i discepoli della Chiesa dell'Imperatore Immortale stavano osservando un enorme schermo con l'immagine di Meng Hao.


“Forza, fratellino, devi aprire 100 meridiani!” mormorò la giovane donna tra sé e sé. Era nientemeno che Fang Yu. All'improvviso, sentì uno sguardo inquietante, che la fece girare selvaggiamente e prendere a calci Sun Hai nello stinco, causandogli una fitta di dolore. Ciononostante, sul suo viso apparve uno sguardo di ammirazione, e si voltò a guardarla.


“Bambola, puoi prendermi a calci ancora se vuoi. Più forte è, meglio è….”


La sua espressione e le sue parole fecero venire a Fang Yu la pelle d'oca.


Tutti erano ora completamente concentrati su Meng Hao....


Guardò in alto verso l'Enorme Porta dell'Immortalità. Paragonato ad essa, era come un granello di polvere.


“La Porta dell'Immortalità....” mormorò. I suoi occhi brillarono del desiderio di combattere e mentre le sue ferite venivano guarite, avanzò stringendo le mani a pugno, quindi colpì la Porta dell'Immortalità.


“Apriti!” ruggì con voce echeggiante come un tuono. Un enorme scoppio si sentì mentre il suo pugno entrava in contatto con la Porta dell'Immortalità. Il suono echeggiò, scuotendo le terre. Improvvisamente apparve una fessura mentre... la porta iniziava ad aprirsi!


Non appena apparve la fessura, un'infinita luce Immortale ne fuoriuscì, illuminando i Cieli e risplendendo in alto nel cielo stellato.


La splendente luce Immortale fuoriuscì dalla porta dell'Immortalità diventando un raggio che attraversava l'oscurità, illuminando ogni cosa.


Sebbene si trattasse soltanto di una fessura,


I suoi occhi brillarono di luce. Tutti i coltivatori osservavano attentamente, e non c'era alcun dubbio se avrebbe avuto successo o meno. Essi sapevano che la avrebbe aperta.


Quello che li preoccupava era quanti meridiani Immortali avrebbe ottenuto dopo aver aperto la porta!


L'espressione di Meng Hao era di determinazione mentre il qi Immortale fluiva dentro di lui. I suoi attuali otto meridiani Immortali si trasformarono in altrettanti draghi che gli ruotarono intorno follemente, assorbendo il qi Immortale e rendendolo più forte.


Tuttavia, una piccola fessura non era sufficiente per Meng Hao.


Il suo Idolo del Dharma da 30.000 metri apparve dietro di lui. Avanzò irradiando una luce dorata. Nello stesso momento, Meng Hao si trasformò in un enorme roc dorato, unendosi al suo Idolo del Dharma nel colpire con violenza la Porta dell'Immortalità.


“APRITI!” ruggì nuovamente. Quando si schiantò di nuovo contro la porta, questa si aprì... solo di un poco.


Altra luce Immortale si riversò, insieme ad un forte qi Immortale!


In quel momento, svariati spettatori trattennero il fiato mentre guardavano Meng Hao attaccare la Porta dell'Immortalità.


Da questa si irradiò un incredibile potere e, mentre il qi Immortale fluiva dentro Meng Hao, questi sputò sangue dalla bocca.


Alzò la mano destra provocando l'apparizione di numerose montagne. Si unirono mentre si schiantavano contro la Porta dell'Immortalità. Nello stesso momento, apparve anche la testa del Demone di Sangue, cozzando contro la porta.


E, ovviamente, c'era anche il suo Idolo del Dharma da 30.000 metri, il quale colpiva la porta con le mani enormi. Il Cielo e la Terra furono scossi e gli scoppi risuonarono in tutte le direzioni. La Porta dell'Immortalità, lenta, si aprì ulteriormente, facendo insorgere sempre più luce e sempre più qi Immortale.


A quel punto, la porta si era aperta abbastanza... da far passare attraverso una persona!


[su_service title="MadOtter" icon="icon: commenting" icon_color="#000000" size="16"]


NOTA della Traduttrice:


Ciao a tutti! Con questa (spero) breve nota vorrei salutare tutti i lettori della mitica avventura di Meng Hao che hanno letto i miei capitoli: purtroppo questo è per me l'ultimo capitolo tradotto della novel...
Grazie a tutti voi di avermi spronata a migliorare con i vostri commenti, che sono sempre stati velocissimi... anche più dei nostri controlli, ma questo dimostra solo quanto siete affezionati al nostro Meng Hao!
Mi mancherà leggere i vostri commenti e le teorie... E se sentite la mancanza della vostra SweetMuffin, non preoccupatevi, mi potrete trovare da un'altra parte, sul sito: una novel che ha sempre la parola Cieli nel titolo e che riguarda un Alchimista...


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]




                                


                                



