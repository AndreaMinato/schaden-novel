---
weight: 974
title: Capitolo 974 - Più di 100 Meridiani!
pubDate: 2025-03-17T11:17:35.023Z
tags:
    - issth
---


90 meridiani Immortali vorticavano intorno alla Porta dell’Immortalità. Ognuno di essi era più grande di molteplici volte rispetto a quelli aperti dagli altri Prescelti che avevano raggiunto la vera Immortalità. Avevano un aspetto feroce, le scaglie dei draghi scintillavano, gli artigli affilati come rasoi. I loro corpi erano pieni di vigore e ricolmi di un’energia scioccante.


La luce che fuoriusciva dalla Porta dell’Immortalità era maestosa e priva di paragoni. Mentre il qi Immortale si muoveva nella luce Immortale, sembrava quasi infinito, eterno e infinito mentre circondava Meng Hao, penetrando i suoi pori e riempiendo il suo intero corpo.


Era un battesimo, un tipo simile a quello provato da ogni vero Immortale che avesse aperto la Porta dell’Immortalità.


Più impegno e più profonde le risorse accumulate, più esponenziale sarebbe stato il battesimo.


Intensi rimbombi riecheggiavano dal corpo di Meng Hao mentre il qi Immortale si dirigeva verso il 91esimo meridiano Immortale. Non ci volle affatto molto prima che il 91esimo meridiano si materializzasse completamente.


Ancora un altro drago comparve sopra la Porta dell’Immortalità.


92 meridiani. 93 meridiani. 94 meridiani… Dopo il tempo che ci impiega un bastoncino di incenso a bruciare, il qi Immortale che penetrava il corpo di Meng Hao fece apparire 95 meridiani in lui.


Tutte le sette e i clan sul Pianeta Vittoria Orientale, come pure tutti quelli fuori nella Nona Montagna e Mare, rimasero completamente scioccati.


“95 meridiani! Ha già sorpassato la maggior parte dei Prescelti!”


“Mi chiedo se riuscirà a sorpassare Fang Wei con i suoi 98 meridiani? Fang Wei del Clan Fang attualmente è il vero Immortale numero uno!”


Mentre il brusio di conversazioni riempiva l’aria, Fang Wei fissava in cielo Meng Hao. Dentro di lui, stava iniziando ad agitarsi; non sopportava l’idea che qualcuno rubasse la sua gloria, i suoi occhi si riempirono di una luce feroce.


Fang Xiushan digrignava i denti; il suo odio per Meng Hao aveva raggiunto il picco.


Ovviamente, in completa opposizione, i membri della linea di sangue diretta erano totalmente eccitati. Lo guardavano come se stessero guardando la possibilità della linea di sangue diretta per riuscire a risorgere ancora una volta.


RUMBLE!


Dei ruggiti echeggiarono dall’interno di Meng Hao mentre il 96esimo drago appariva. Dopo che passò abbastanza tempo da far bruciare metà bastoncino di incenso… un 98esimo dragone Immortale apparve nel cielo stellato fuori dalla Porta dell’Immortalità!


Iniziò sembrando alquanto sbiadito, ma velocemente divenne chiaro. Dopo alcuni attimi di respiro, il dragone Immortale si era formato completamente. Si innalzò, emettendo degli scioccanti ruggiti.


Prima che qualcuno nella Nona Montagna e Mare potesse reagire, altri boati vennero emessi dal corpo di Meng Hao. Direttamente dopo il 98esimo drago Immortale, sorprendentemente, apparve un’altra immagine sfocata di un drago Immortale.


Rapidamente divenne visibile, trasformandosi nel 99esimo dragone!


Istantaneamente, La Nona Montagna e Mare venne gettata in un enorme tumulto e urla di sorpresa poterono essere sentite da ogni direzione.


Il Clan Fang rimase completamente silenzioso, dopo di che esplose in un completo pandemonio per lo shock e l’agitazione. Si resero conto di star assistendo… all’ascesa di un vero Prescelto!


“99 meridiani Immortali! Ha sorpassato Fang Wei diventando il nuovo sole radioso del Clan Fang!”


“Per anni, nessuno ha mai raggiunto queste vette! Fang Hao… è l’unico!”


“99 meridiani Immortali! Si trova a solo 1 meridiano dal leggendario alto circolo!” Il Clan Fang era sbalordito. Fang Wei, rimase calmo e tranquillo, chiuse gli occhi.


Tuttavia, era possibile capire come si sentiva in realtà vedendo il tremore che ricopriva il suo corpo. Dopo che Meng Hao aprì 99 meridiani, fu riempito da un’indicibile inquietudine. Non osava più guardare, per paura di poter perdere la volontà di combattere.


Non era l’unico. In quel momento, tutti gli altri Prescelti veri Immortali chiusero gli occhi e… decisero di non prestare più attenzione a Meng Hao.


Avevano i loro Dao e i loro percorsi. Se avessero perso la fiducia in se stessi nella capacità di continuare a percorrere il proprio cammino, se avessero perso i loro cuori del Dao, allora la loro base di coltivazione sarebbe destinata a bloccarsi nell’attuale livello fino alla fine della loro vita.


Meng Hao era diventato già da tempo una montagna che bloccava il cammino a tutti gli altri coltivatori della sua generazione!


A meno che qualcuno non potesse dividere quella montagna in due, era possibile predire che la montagna Meng Hao avrebbe schiacciato tutti gli altri Prescelti della sua generazione, continuando a procedere senza ostacoli verso la vetta.


La faccia di Fang Xiushan era pallida e priva di sangue. Il momento in cui Meng Hao aprì il suo 99esimo meridiano, fu come se un pugno invisibile si fosse abbattuto sul suo cuore. Aveva capito chiaramente che da questo momento, Meng Hao… si era già sollevato alto nei Cieli.


“D’accordo, ma lui è solo nel Reame Immortale!” pensò Fang Xiushan. Nel profondo dei suoi occhi, un barlume di pazzia improvvisamente venne alla luce.


Da questo momento, tutti stavano speculando se 99 fosse il vero limite di Meng Hao. La sua faccia  si illuminò con una luce di ossessione mentre roteava i meridiani Immortali, facendo fluire potere Immortale. Dopo che compì un circolo completo, improvvisamente il potere esplose all’esterno!


In quell’istante, un intenso e terrificante dolore divampò dentro di lui e un rimbombo si udì all’esterno.


Era come se ancora un altro meridiano Immortale si stesse incavando da solo dentro il corpo.


“100 meridiani!” ruggì.


Sorprendentemente, tutti i draghi Immortali sopra la Porta dell’Immortalità all’improvviso si fermarono e iniziarono a fissare l’ombra sinuosa che era appena apparsa.


Sembrava uno scioccante lampo di elettricità, la sua immagine esplose istantaneamente come un tuono nelle menti dei coltivatori della Nona Montagna e Mare.


Il 100esimo drago Immortale si formò fuori dalla Porta dell’Immortalità. Dopo lo spazio di alcuni respiri, divenne chiaro a tutti quelli che osservavano!


Era assolutamente chiaro che questo era il 100esimo dragone Immortale!


Non appena divenne visibile, gli spettatori si sentirono come se i loro cuori venissero colpiti da un fulmine. Dei rantoli poterono essere sentiti, insieme a sonore urla di shock e allarme che riecheggiarono per tutta la Nona Montagna e Mare.


100 meridiani erano stati aperti e 100 dragoni Immortali vorticavano sopra la Porta dell’Immortalità, riempiendo l’aria con sorprendenti ruggiti!


100 dragoni Immortali unirono le loro voci tutti insieme in un sorprendente ruggito che fece scuotere la terra e tremare i corpi celesti.


I membri del Clan Fang erano silenziosi mentre guardavano sotto shock i 100 draghi Immortali che volavano all’esterno della Porta dell’Immortalità. Dopo un lungo momento, urla di sorpresa iniziarono a sentirsi una dopo l’altra.


“100 meridiani… Ha aperto davvero 100 meridiani!!”


“Il nostro Clan Fang… ha prodotto un sole radioso che ha aperto 100 meridiani Immortali!”


“Fang Hao! Meng Hao! Fang Mu! Da questo giorno in poi, il suo nome sconvolgerà completamente tutta la Nona Montagna e Mare!”


La linea di sangue diretta stava impazzendo, come pure il resto del Clan Fang e persino tutti gli altri coltivatori sul Pianeta Vittoria Orientale.


Guardavano in alto Meng Hao e tutto quello che riuscivano a vedere era parte della sua figura inondata da una sconfinata luce Immortale. Tuttavia, i loro occhi erano pieni di fervore.


100 meridiani, aperti completamente, era un reame Leggendario che virtualmente nessuno aveva raggiunto in innumerevoli anni. Meng Hao… era il primo!!


Fang Wei alla fine aprì gli occhi e vide i 100 draghi Immortali, il sangue colò dalla sua bocca. Poi strinse le mani formando dei pugni.


Fang Xiushan iniziò a comportarsi in modo anormale; i suoi occhi iniziarono ad emanare una luce minacciosa che continuava a crescere sempre di più.


Di lato, il Grande Anziano era scioccato. I suoi occhi si fecero offuscati mentre ripensava al ritorno di Meng Hao nel clan, mentre si trovava nel Cancello dei Cieli dell’Est, il suo raggio del Cancello della linea di sangue si innalzava fino a 30.000 metri nell’aria.


Tutti i sette Patriarchi sotto terra si erano alzati in piedi mentre guardavano Meng Hao, le loro espressioni solenni senza precedenti.


“Questo ragazzo è un futuro Eccelso del Clan Fan!” il Settimo Patriarca disse lentamente. Lanciò un’occhiata al Sesto Patriarca, il quale sembrava scioccato. Tuttavia, allo stesso tempo una strana freddezza permeava i suoi occhi.


Pianeta Vittoria Orientale bolliva di eccitazione, come pure i clan e le sette della Nona Montagna e Mare. Per quanto riguarda i Prescelti, molti che avevano scelto di chiudere gli occhi li avevano ora aperti e stavano guardando i 100 dragoni Immortali che vorticavano intorno Meng Hao. Il loro cuore si fece incredibilmente pesante.


“100 meridiani? E’ quello che è! E’ un Reame Leggendario, ma a chi importa? Che cosa importa che lui è un Eccelso al Reame Immortale?!”


“Questo non mi fermerà dal volerlo combattere!”


“Ebbene. Lui ha il suo Dao e noi abbiamo i nostri percorsi. Niente… è scolpito nella pietra al momento!” I Prescelti rimasero silenziosi, i loro occhi vibravano dal desiderio di voler combattere.


“Alla fine… è finita.” Mentre tutti quanti guardavano la luce Immortale che inondava Meng Hao e la vista scioccante dei suoi 100 meridiani, sapevano che la sua buona fortuna dell’apertura della Porta dell’Immortalità era ora finita.


Tuttavia, fu in questo momento… che le persone improvvisamente realizzarono, che la luce Immortale e il qi Immortale stavano continuando a vorticare con ferocia intorno Meng Hao, mentre lui si trovava nella Porta dell’Immortalità. Meng Hao prese un profondo respiro e i suoi occhi brillarono di luce intensa.


“Dato che la mia identità di Fang Mu è stata rivelata,” mormorò Meng Hao, “allora 100 miseri meridiani non sono semplicemente abbastanza…” Piegò la testa all’indietro ed emise uno sconvolgente urlo.


RUUUUUUMMMMBLLLLE…


Il suono scioccante si fece più intenso, diffondendosi in ogni direzione mentre la luce Immortale che scintillava fuori dalla Porta dell’Immortalità si fece ancor più magnifica e sempre più qi Immortale iniziò a riversarsi all’esterno.


Tutti quelli che potevano vedere quello che stava succedendo rimasero completamente sconvolti.


“Hey… che cosa sta succedendo?!”


“E’ possibile che stia per aprire il 101esimo meridiano!?”


“E’ impossibile! 100 meridiani sono già una cosa leggendaria! Come potrebbe mai aprirne 101?”


Tutti guardavano increduli mentre l’ottavo meridiano Immortale che già possedeva improvvisamente iniziò a manifestarsi all’esterno!


101 meridiani. 102 meridiani. 103 meridiani! 104 meridiani!!


In un battito di ciglia, aveva altri quattro meridiani!


Da questo momento, tutti quelli nella Nona Montagna e Mare che stavano guardando, a prescindere da se fossero dei membri ordinari o dei Patriarchi delle varie sette e clan, sentirono i loro occhi spalancarsi, inondati dall’incredulità. Un silenzio totale scese su tutto il creato.


Mentre guardavano Meng Hao e i suoi 104 meridiani, un 105esimo apparve!


“Forza!” Meng Hao ruggì mentre la luce Immortale e il qi Immortale si lanciarono dentro di lui. Il suono del suo grido echeggiò nel cielo stellato mentre… un 106esimo meridiano appariva!


Delle vene blu si formarono sulla faccia di Meng Hao mentre il 107esimo meridiano faceva la sua comparsa!


“FORZA!” ruggì. Uno scioccante rimbombo riecheggiò attraverso l’intero Pianeta Vittoria Orientale, arrivando nel cielo stellato mentre il 108esimo meridiano compariva!!


Il 108esimo meridiano che apparve era in verità… il vero primo meridiano che aveva formato!


A questo punto, i cuori di innumerevoli spettatori nella Nona Montagna e Mare stavano pulsando furiosamente.


Quello che videro erano 108 Dragoni Immortali che vorticavano intorno la Porta dell’Immortalità, feroci e selvaggi. Videro anche Meng Hao, bagnato dalla luce Immortale. Da quello che sembrava… non era ancora soddisfatto!
                                


                                



