---
weight: 9770
title: Capitolo 977 - I Meridiani del Sigillatore del Demone!
pubDate: 2025-03-17T11:17:35.024Z
tags:
    - issth
---


Il Patriarca della Terra della Sfera del Dao del Clan Fang era un uomo dai capelli bianchi, alto e muscoloso e, mentre si librava nella volta celeste, emanava una potente aura di Essenza che sembrava capace di conquistare il Cielo e la Terra.


Un bagliore come quello di un fulmine lampeggiò nei suoi occhi mentre guardava freddamente nel vuoto. Il suo sguardo penetrante passò attraverso la volta celeste fino alla vetta della Nona Montagna.


A quel punto, praticamente tutti i Patriarchi della Sfera del Dao delle varie sette e clan della Nona Montagna e del Nono Mare erano emersi e stavano guardando verso il Pianeta della Vittoria Orientale. Ognuno di loro era molto calmo e non proferiva parola, ma i loro occhi brillavano e i loro cuori erano semplicemente sereni.


Il Clan Ji poteva considerarsi l’Eccelso della Nona Montagna e del Nono Mare!


In passato alcune sette avevano messo su uno spettacolo di lotta contro il Clan Ji, ma la verità è che tutti li temevano: se mai si fosse creata una situazione che avesse richiesto di combattere seriamente, tutti si sarebbero ritirati.


Per tutti quegli anni, tuttavia, si erano verificate solo poche situazioni di reale conflitto: ora, comunque, una situazione del genere si era ricreata con il Clan Fang!


E tutto ciò era dovuto ad una singola persona… Meng Hao!


I problemi che riguardavano la Sfera del Dao non erano visibili a tutta la Nona Montagna e il Nono Mare, ma solo i coltivatori al vertice della Sfera Antica potevano percepire alcune delle pressioni che venivano dall’alto. Nessun altro ne aveva idea.


Nemmeno Meng Hao sapeva che aprendo i Meridiani Immortali come aveva appena fatto, avrebbe finito per accrescere la follia omicida del Clan Ji; e nemmeno aveva realizzato che il Patriarca del Clan Fang era accorso a proteggerlo in maniera così autorevole.


La volta celeste rimase silenziosa per un lungo momento, dopodiché il Clan Ji rispose con un breve sbuffo al Patriarca della Terra del Clan Fang.


Lo sbuffo fece sì che diverse increspature esplodessero dalla Nona Montagna: la faccia del Patriarca della Terra del Clan Fang si contrasse in risposta.
Improvvisamente, una voce fredda riecheggiò fuori dal Mondo del Dio dei Nove Mari, nel Nono Mare.


La voce era molto arcaica e riempì subito la Nona Montagna e il Nono Mare. Ovviamente, nessuno poteva effettivamente sentirla eccetto la ventina di Patriarchi della Sfera del Dao dalle sette e dai clan della Nona Montagna e del Nono Mare che si erano appena rivelati.


Comunque, quelle parole fecero girare loro la testa.


“Fang Mu è un discepolo del Conclave del Mondo del Dio dei Nove Mari.”


Nel momento in cui la voce venne avvertita, l’energia del Clan Ji improvvisamente vacillò.


Subito dopo, un’altra voce fredda squillò da una delle altre Tre Grandi Società Daoiste, la Grotta della Spada del Flusso Sublime sul Pianeta della Felicità Occidentale. La voce sembrava quasi riecheggiare dai tempi antichi e diffondersi attraverso la Nona Montagna e il Nono Mare.


“Fang Mu è stato nominato candidato numero uno dalle Tre Grandi Società Daoiste!” In risposta alla voce, l’energi del Clan Ji vacillò di nuovo; ora sembrava esitante. Nel momento in cui il Clan Ji si fermò, un’altra voce risuonò dal Tempio dell’Antico Rito Daoista Immortale sulla Nona Montagna. La voce era calma ma piena di fermezza, tanto da poter rompere l’acciaio e spezzare i chiodi. Era una voce molto più autorevole di quella dalla Grotta della Spada del Flusso Sublime:


“Fang Mu è connesso dal destino al Tempio dell’Antico Rito Daoista Immortale. Il combattimento tra lui e i membri della sua generazione è concesso, ma che le generazioni di Anziani lo massacrino NON lo è!”


Quando i Patriarchi della Sfera del Dao delle varie sette e clan della Nona Montagna e del Nono Mare sentirono questa voce, le loro menti vacillarono e i loro occhi brillarono di una strana luce.


“Il Clan Fang da solo non potrebbe mai vincere un combattimento contro il Clan Ji, ma non devono ancora essere sottovalutati! Il Clan Ji soffrirebbe certamente gravi perdite. Ad ogni modo, se si aggiungono le Tre Grandi Società Daoiste…”


“Il Clan Ji è decisamente più forte di qualunque di questi clan o sette. Ad ogni modo, se le Tre Grandi Società Daoiste unissero le forze, sarebbero certamente all’altezza del Clan Ji. Ora che il Clan Fang ha preso posizione, se il Clan Ji non risolve la situazione abilmente si potrebbe arrivare ad una guerra nelle Nove Montagne e nei Nove Mari.”


“La cosa più importante è che le riserve delle Tre Grandi Società Daoiste sono troppo forti… I Signori della Montagna e del Mare potranno cambiare, ma le Società Daoiste esisteranno per l’eternità.”


Gli occhi dei Patriarchi brillarono. Ad ogni modo, alcuni di loro avevano contatti segreti con il Clan Ji, e questi guardavano verso il Pianeta della Vittoria Orientale con fredda indifferenza.


Il Clan Ji rimase silente: lentamente, apparentemente dopo aver valutato la situazione, la loro energia si dissipò e un’antica voce riecheggiò.


“Ne vale davvero la pena?”


Allora, l’energia del Clan Ji scomparve completamente.


Le aure delle Tre Grandi Società Daoiste svanirono dalla volta celeste.


La Nona Montagna e il Nono Mare ritornarono alla normalità e alcune persone sapevano esattamente cosa era appena successo. Ad ogni modo il Patriarca della Sfera del Dao del Clan Fang non ritornò alla sua posizione iniziale; piuttosto si sedette a gambe incrociate nella volta celeste per rimanere come Protettore del Dharma di Meng Hao.


Mentre guardava verso Meng Hao, che non era troppo distante, dalla Porta dell’Immortalità, la sua bocca si piegò in un lieve sorriso e i suoi occhi brillarono di anticipazione.


“D’accordo, ragazzo. E’ ora che liberi il tuo potenziale. Mostraci quello che hai e non avere paura. I coltivatori come noi devono vivere per la gloria!”


Come per qualche assurda coincidenza, ulteriori tuoni poterono sentirsi in lontananza non appena il Patriarca della Sfera del Dao del Clan Fang guardò verso Meng Hao.


I capelli e i vestiti di Meng Hao frustarono l’aria e una scintillante Luce Immortale vorticò intorno a lui, accompagnata da Qi Immortale.


Gli occhi di Meng Hao brillarono intensamente quando il suo 112esimo Meridiano Immortale si completò. Ora che aveva capito la natura dei Meridiani Immortali voleva determinare esattamente quanto bene li avesse compresi.


Se fosse davvero cresciuto di importanza avrebbe dovuto lasciare tutti quanti senza parole.


“Voglio davvero sapere… esattamente quanti meridiani posso aprire! Il mio 113esimo Meridiano si fonderà sulla magia di Maledizione! L’Ottava Maledizione del Sigillo del Demone, la Maledizione della Coltivazione Carnale… questo è il mio 113esimo Meridiano!” la mano destra di Meng Hao rapidamente iniziò a formulare un incantesimo, poi ondeggiò nell’aria. Intensi rumori di tuoni si avvertirono e sebbene nessuno potesse vederlo, l’Ottava Maledizione del Sigillo del Demone si trasformò in un simbolo magico dentro di lui. Qi Immortale si riversò nel suo corpo e iniziò a solidificarsi…


Un altro Meridiano Immortale si creò rapidamente e assorbì l’incredibile quantità di Qi Immortale finché non completò la sua formazione.


L’aura di Meng Hao divenne sempre più potente e allo stesso tempo comparve un 113esimo drago fuori dalla Porta dell’Immortalità. Il suo ruggito riecheggiò in tutte le direzioni, scuotendo la Nona Montagna e il Nono Mare.


Quel Drago Immortale luccicava di una particolare luce e, a guardarlo troppo a lungo, si poteva avvertire la propria base di coltivazione irrigidirsi e il corpo indolenzirsi.


Tutti i coltivatori che lo videro rimasero scioccati.


Prima che qualcuno potesse anche solo commentare, però, altri brontolii si sentirono provenire da Meng Hao mentre apriva un altro Meridiano Immortale!


La Settima Maledizione del Sigillo del Demone, la Maledizione del Karma, iniziò a spedire un’aura di Karma nel suo corpo. Non una goccia fuoriuscì da lui. Qi Immortale veniva risucchiato all’interno e dopo il tempo necessario ad un bastoncino di incenso di bruciare, il meridiano era completamente formato!


114 Meridiani!


Un altro Drago Immortale apparve: era fiero ed emanava un Karma talmente potente da scuotere il Cielo e la Terra. L’aura del Clan Ji sembrava sul punto di irrompere nuovamente, ma alla fine non lo fece.


“APRITI ANCORA!” gli occhi di Meng Hao brillavano di determinazione mentre usava la Magia della Maledizione del Sigillo del Demone per formare Meridiani Immortali. La sua aura crebbe ancora quando eseguì la Sesta Maledizione del Sigillo del Demone, la Maledizione della Vita e della Morte!


Il suo corpo emanò dei brontolii strani e tutti i coltivatori della Nona Montagna e dei Nove Mari guardarono la scena con occhi e bocca spalancati.


Presto, la Sesta Maledizione completò il meridiano dentro Meng Hao e un 115esimo Drago Immortale apparve fuori dalla Porta dell’Immortalità!


“115 Meridiani! Q-Quanti… quanti altri meridiani è in grado di aprire Meng Hao?”


“Non si è mai sentito di un Prescelto del genere…”


“Come può aprire così tanti meridiani? Il massimo che le altre persone sono riusciti a raggiungere è 98! Deve esserci un motivo… è impossibile che qualcuno si sia preparato così bene e sia così talentuoso da raggiungere un livello così disumano!” La Nona Montagna e il Nono mare erano completamente sottosopra, e innumerevoli coltivatori erano in agitazione. Erano scioccati come quando Meng Hao aveva aperto il 100esimo meridiano, ma ora aveva raggiunto il 115esimo e il loro stupore si era trasformato in sospetto.


Non capivano davvero come fosse possibile che Meng Hao avesse distanziato tutti gli altri di così tanto! Tra l’eccitazione, i membri del Clan Fang sul Pianeta della Vittoria Orientale avevano iniziato a fare congetture, e qualunque tipo di teoria era emersa, sebbene solo la diretta linea di sangue non avesse dubbi e sembrasse piena di nient’altro che pura eccitazione.


Fang Wei guardò verso il cielo e strinse i pugni con forza.


“E’ perché ha raggiunto la Vera Immortalità da solo e ha corroborato il suo stesso Dao…?” mormorò a se stesso. Dopo aver preso un profondo respiro chiuse gli occhi nuovamente e decise di non guardare oltre.


“Non importa quanti meridiani aprirai… Ho i Frutti del Nirvana, quindi posso ancora ucciderti!” Non era solo Fang Wei a pensare queste cose: anche l’altro Vero Immortale e Prescelto della Nona Montagna e del Nono Mare aveva raccolto indizi che lo avevano portato alla stessa conclusione. Nei loro cuori, non provavano altro che amarezza.


“A quanto pare sembra che corroborare da soli il proprio Dao abbia i suoi vantaggi…”


“Ma corroborare il Dao da soli è monumentalmente difficile. Meng Hao deve avere avuto qualche incredibile fortuna , motivo per cui è stato capace di portare a termine questa impresa.”


“La coltivazione è un modo per ingannare i Cieli, quindi cosa importa se ha aperto 115 meridiani!? Abbiamo tutti delle armi magiche segrete che ci renderanno capaci di combatterlo!”


Anche quando la discussione prese fuoco nella Nona Montagna e nel Nono Mare, Meng Hao guardò in alto: la sua base di coltivazione si innalzò con il potere dell’Ascensione Immortale.


Il potere Immortale lo riempì di un senso di incredibile potenza, fino ad un livello in cui era impossibile compararlo a com’era prima dell’apertura della Porta dell’Immortaltà.


“Posso diventare ancora più forte.” Pensò “115 Meridiani Immortali… non è il mio limite!” strinse i denti e, con gli occhi iniettati di sangue, sembrava diventato pazzo.


“Quinta Maledizione del Sigillo del Demone, Maledizione dell’Interno e dell’Esterno!” sollevò la sua mano sinistra dentro la quale apparve un varco grande quanto l’unghia di un dito. Strinse rapidamente la mano in un pugno, dopodiché dei rumori gorgoglianti lo riempirono insieme a numerosi piccoli varchi illusori.


Una quantità sconfinata di Qi Immortale venne risucchiata dentro di lui, facendolo tremare e impallidire. Il suo corpo sembrava pieno di aperture; dopotutto, poteva a malapena forzare l’utilizzo della Quinta Maledizione. Quella Maledizione… era una magia Daoista designata ad essere utilizzata solo al vertice della Sfera Antica.


“APRITI!” ruggì. Brontolii e scricchiolii lo riempirono mentre un immenso Qi Immortale continuava a fluire dentro di lui. Alla fine, passò abbastanza tempo perché due bastoncini di incenso bruciassero e Meng Hao riuscì a sopportare quel dolore terrificante, dopodiché tossì e sputò una boccata di sangue e iniziò a ridere sommessamente.


Quando la sua risata risuonò, un 116esimo Meridiano Immortale si solidificò.


Lo aveva forzato ad aprirsi e solidificarsi!


Il Meridiano Immortale era instabile ma, nonostante ciò, era comunque lì. L’aura di Meng Hao si era innalzata e … un altro Drago Immortale era apparso fuori dalla Porta dell’Immortalità.


Quel Drago… era sia illusorio che reale. A volte era sfuocato, altre volte era chiaro e definito. Quando si innalzò, il vuoto intorno a lui sembrò collassare e rigonfiarsi, facendo sospirare tutti gli osservatori.
                                


                                



