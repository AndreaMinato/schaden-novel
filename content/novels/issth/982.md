---
weight: 9820
title: Capitolo 982 - La Buona Sorte di Xu Quing!
pubDate: 2025-03-17T11:17:35.025Z
tags:
    - issth
---


Quello era... il 121° meridiano!


Nei vasti Cieli senza confini della Nona Montagna e Nono Mare, nessuno era mai riuscito ad aprire 121 meridiani, nemmeno Kṣitigarbha, che infatti si era fermato a 120!


Il risultato di Meng Hao era senza precedenti!


Meng Hao fluttuava a mezz'aria, la sua energia aumentava, i suoi 121 meridiani Immortali giravano furiosamente. Si sentiva come se 121 Draghi Immortali stessero ruggendo contemporaneamente all'interno del suo corpo.


Chiuse le mani a pugno, sentendo distintamente il potere scorrergli attraverso le vene e la sconfinata energia della sua Coltivazione. Quello che percepiva... era un potere diverso da quanto avesse provato fino ad allora.


Questa svolta superava abbondantemente qualsiasi altra acquisizione di buona sorte che avesse mai sperimentato.


Quell'esplosivo aumento di potere rappresentava qualcosa che non poteva essere paragonato a qualsiasi altro destino che avesse mai incontrato.


Era una separazione dal proprio corpo mortale, un passaggio dall'ordinario allo straordinario, era... una trasformazione completa di tutta la sua vita!


La Nona Montagna e Nono Mare erano scossi, così come lo erano i quattro pianeti. Onde sconfinate si espandevano intorno nel cielo stellato. Una leggenda diceva che corroborare il proprio Dao attraverso la vera ascensione Immortale, avrebbe fatto tremare il mare e la montagna intera. E ora Meng Hao stava dimostrando a tutti... che la leggenda era vera!


Mentre il rimbombo continuava ad echeggiare, Kṣitigarbha sedeva silenziosamente sulla Quarta Montagna.


“Meridiani Immortali...” mormorò. “Dalla creazione delle Grandi Nove Montagne e Nove Mari sino ad oggi, il Grande Cerchio è sempre stato costituito da 123 meridiani. Nessuno ha mai raggiunto questo livello. Mi domando se lui ne sarà capace.” Dopo un lungo momento di silenzio, Kṣitigarbha alzò la mano ed emise un altro decreto Dharmico.


Il decreto consisteva di una frase soltanto!


“Prenderò Xu Qing come mio 49° apprendista!”


Quest'unica frase aveva il potere di cambiare tutta la vita di una persona! Xu Qing, che era già a metà della reincarnazione, era ora certa che avrebbe sperimentato un incredibile splendore quando fosse nata di nuovo, per sperimentare i vertici dell'onore.


“Questo è il mio fratellone!” ruggì Ciccio, aggrappandosi alla persona che gli stava accanto nel Mausoleo Paleo-Immortale.


“Hai visto? Lui è Meng Hao, il mio fratellone! Chi mai cercherà di prevaricarmi d'ora in poi? Se qualcuno oserà cercare di rubare una delle mie adorate concubine, ci penserà il mio fratellone a fargli pentire di essere nato!


“Dannazione! Avevo più di cento amate concubine, ma ora... me ne sono rimaste solo tre!!” Echeggiò ovunque la voce irritata di Ciccio.


Wang Youcai si trovava al Lago della Luna Calante, i suoi occhi erano chiusi. Era stato accecato, per questo l'unica cosa a cui poteva volgere lo sguardo era, ovviamente, l'eterna oscurità. Nonostante questo, al Lago della Luna Calante, era trattato da tutti con paura e terrore.


Nessuno aveva alcuna voglia di provocare una persona aggressiva come lui.


Non aveva occhi, ma in quel momento aveva una giovane donna al suo fianco. La sua espressione era gentile mentre gli spiegava tutto quanto stava succendendo con Meng Hao e i suoi meridiani Immortali.


Wang Youcai non disse nulla per tutto il tempo, tuttavia le sue labbra si piegarono nel più fievole dei sorrisi.


“Meng Hao non permetterò che mi lasci indietro...”


Chen Fan faceva parte del Setta della Spada Solitaria, una delle Tre Chiese e Sei Sette. Il loro riserbo era profondo, anche se non tanto quanto quello delle Cinque Grandi Terre Sacre. Chen Fan non era molto conosciuto nella Setta, e infatti non aveva amici lì. Nonostante il passare degli anni, nessuno aveva mai fatto molto caso a lui. Si era limitato a perfezionare il suo uso della spada, ed in questo momento sedeva sul pendio della montagna, da solo. In mano aveva una fiaschetta di alcol, dalla quale prese un sorso. Alzò lo sguardo verso il cielo sopra la Setta, verso l'enorme schermo che era stato organizzato e l'immagine di Meng Hao su questo. Alzò la fiasca di alcol nell'aria.


“Alla salute, Fratello Giovane!”


Tra la gente si stava diffondendo l'eccitazione. Alcuni auguravano a Meng Hao buona fortuna, altri ne erano invidiosi. I sentimenti di alcuni, invece, andavano ben oltre l'invidia. Nella mente delle persone della Nona Montagna e Nono Mare si affollava ogni sorta di pensiero.


Meng Hao fluttuava nel cielo stellato, nei suoi occhi brillava una luminosa scintilla di... ambizione!


In passato, non si era accontentato di soltanto 108 meridiani, quindi era arrivato a 117. Inizialmente pensava di aver raggiunto il suo limite, ma con il dispiegarsi degli eventi capì l'importanza fondamentale della verifica del proprio Dao.


In questo momento non era certo insoddisfatto dei suoi 121 meridiani, ma nel profondo del suo cuore ambiva a qualcosa di più.


“Posso aprirne altri!” Nei suoi occhi si accese un bagliore luminoso e i suoi 121 meridiani fremettero. Percepì il senso divino nel proprio corpo, e a quel punto trovò... il primo pizzico di buona sorte che aveva acquisito... quando per la prima volta si era addentrato nel sentiero della Coltivazione.


Non era lo specchio antico, ma piuttosto... la buona sorte che aveva strappato a Wang Tengfei, l'eredità del Drago Volante delle Tempeste!


I Draghi Volanti delle Tempeste erano i sovrani del cielo, e mentre Meng Hao progrediva nella sue svolte nella Coltivazione, l'eredità del Drago Volante delle Tempeste penetrava a fondo nella sua carne e nelle sue ossa, e persino nella sua anima.


Aveva sempre avuto l'impressione che il Drago Volante delle Tempeste non fosse per niente debole, e infatti era incredibilmente potente!


Quando si trovava nella Setta dell'Antico Demone Immortale aveva visto un Drago Volante delle Tempeste che era stato soggiogato dai Coltivatori e trasformato in guardiano di uno dei loro picchi, ma nonostante questo aveva sempre avuto l'impressione che il suo Drago Volante delle Tempeste... sarebbe più forte di così! [1]


La ragione per questa sensazione derivava dall'indimenticabile esperienza vissuta quando aveva appena acquisito l'eredità del Drago Volante delle Tempeste, ed era stato attaccato violentemente dallo specchio di rame. Da allora non aveva mai visto lo specchio di rame agire così selvaggiamente. [2]


Meng Hao conosceva bene quel gingillo, e sapeva che le sue origini erano estremamente misteriose. Ovviamente questo non aveva fatto altro che far aumentare la sua stima nel potere del Drago Volante delle Tempeste.


“Forse la mia Coltivazione non è ancora abbastanza forte per svelare questo mistero ora. Ad ogni modo... l'eredità del Drago Volante delle Tempeste è riuscita a fondersi nei miei Pilastri del Dao, e in seguito, nel mio Nucleo. Si è anche fuso nelle mie Anime Nascenti... In questo caso, perchè non dovrebbe essere in grado... di diventare un meridiano Immortale?” [3]


“Seguimi nel Regno Immortale e oltre!” Gli occhi di Meng Hao brillavano di una luce intensa mentre scaturivano tutto intorno suoni roboanti. I suoi meridiani Immortali esplosero di potere, e il suo senso divino, ora molto più potente di quanto non lo fosse mai stato, non si espanse all'esterno, ma piuttosto si diffuse dentro di lui per risvegliare l'eredità del Drago Volante delle Tempeste!


Dopo un momento, trovò dentro di lui un granello di luce, quasi nascosto, un punto luminoso nella sua nascente Divinità.


Se si fosse guardato da vicino quel granello di luce si sarebbe potuto riconoscere un Drago Volante delle Tempeste incredibilmente piccolo.


“Meridiano del Drago Volante delle Tempeste, APRITI!” urlò Meng Hao. La sua Coltivazione ruggì mentre riversava potere nel granello di luce. In un battito di ciglia, la luce divenne accecante ed esplose all'esterno. Rombi infiniti riempirono Meng Hao. Attraverso la Porta dell'Immortalità il qi Immortale si riversò furiosamente dentro di lui e infine nel granello di luce.


Il tempo passava e sempre più qi Immortale si riversava in maniera sconfinata nel granello di luce. Il Drago Volante delle Tempeste dentro di lui crebbe gradualmente, ed infine aprì gli occhi, e questi brillarono di un intenso bagliore.


Quel bagliore luminoso conteneva un'intensa dignità e superbia. Disprezzava tutto della terra sottostante e spadroneggiava su tutto nel cielo. Non aveva alcuna preoccupazione, ma solo sete di libertà e indipendenza.


Quello era... il Dao di Meng Hao!


Il cuore di Meng Hao tremò. Non aveva mai immaginato che il proprio Dao sarebbe stato così simile alla natura del Drago Volante delle Tempeste.


KABOOOM!


Il qi Immortale diventò ancora più maestoso quando il Drago Volante delle Tempeste aprì gli occhi. Spiegò le proprie ali dentro Meng Hao e ovunque si potevano sentire intensi suoni rombanti mentre si trasformava in un meridiano Immortale che diventava sempre più solido!


Trenta percento. Cinquanta percento. Settanta percento...


Gli occhi di Meng Hao brillarono di una luce splendente, e improvvisamente prese un profondo inspiro, assorbendo tutto il qi Immortale. Si potevano sentire suoni rombanti dopo i quali il meridiano del Drago Volante delle Tempeste raggiunse l'ottanta percento, il novanta percento, ed infine... il cento percento!


Quando successe, l'aura di Meng Hao aumentò in modo esplosivo!


Di nuovo apparvero intorno a Meng Hao vaghe immagini di lumi, turbinando nell'aria. Era impossibile capire con esattezza quante fossero, ma allo stesso tempo erano molto più definite della prima volta.


Un'energia risalì dal corpo di Meng Hao, che sembrava essere un Immortale e un Antico, e al contempo non essere ancora nessuno dei due.


Fuori dalla Porta dell'Immortalità apparve inoltre un 122° drago Immortale, ma stavolta aveva un aspetto completamente diverso dagli altri draghi. Era un Drago Volante delle Tempeste!


Aveva ali enormi, un serpente velenoso per coda e la sua testa era scioccante oltre l'immaginabile.


Era un Drago Volante delle Tempeste che nelle Nove Montagne e Nove Mari era conosciuto con un nome differente. Era chiamato anche... Drago Estraneo.


La Nona Montagna e Nono Mare erano in subbuglio.


Riuscire ad aprire un ulteriore meridiano oltre il 121° era di per sé un fatto sbalorditivo, ed era ancora più stupefacente che il risultato finale fosse costituito dall'apparizione di un Drago Estraneo. Tutti erano stupefatti.


Era come se di volta in volta Meng Hao riuscisse a raggiungere il suo apice, e il risultato fosse evidente agli occhi di tutti, ma attraverso le sue azioni facesse anche capire... che NON AVEVA ancora finito!


I Patriarchi delle varie Sette e Clan avevano tutti gli occhi che brillavano intensamente mentre osservavano Meng Hao, un Coltivatore della generazione più giovane, che eseguiva un seme dopo l'altro.


Poco a poco si stava facendo largo in loro la conclusione di stare assistendo all'ascesa di un nuovo Eccelso.


“E' passato tanto, tanto tempo... da quando un individuo così sorprendente ha fatto la sua comparsa sulla Nona Montagna!”


“L'unico altro è stato... Lord Li!”


“E' esatto! L'unica altra persona di questo genere... è stata Lord Li, la misteriosa figura che le leggende narrano non fosse nemmeno originario della Nona Montagna e Nono Mare!”


L'Antica generazione di Coltivatori sospirò, mentre tutti guardavano Meng Hao con espressioni indecifrabili, senza aggiungere nient'altro.


I Prescelti, che appartenevano alla stessa generazione di Meng Hao, erano posizionati di fronte ai rispettivi portali per il teletrasporto, e stavano mentalmente collassando. Era gente orgogliosa e in quel momento li stava calpestando. Tutta la loro enorme preparazione si stava dimostrando ridicola, e la gloria che avevano appena raggiunto... stava già diventando una passata e dimenticata.


Un giovane uomo dal Pianeta Paradiso Meridionale, un Coltivatore che tutti avevano ignorato e disprezzato... si era trasformato, proprio di fronte ai loro occhi, in una montagna invalicabile.


Tutti loro ebbero un moto di compassione nei confronti di Wang Fei. Dopotutto, questo tipo di sentimento sarebbe stato troppo forte per lui.


Nel frattempo Wang Fei fluttuava a mezz'aria, tremando e ridendo amaramente. Guardare Meng Hao lo faceva sentire come se tutta la sua esistenza fosse un brutto scherzo. I suoi occhi iniziarono a brillare di pazzia, una pazzia che gradualmente sfociò nella gelosia, e da qui a un istinto omicida che non si era mai presentato in maniera così intensa.


“Nulla di questo ha importanza. Conosco ancora dei modi per ucciderti!” pensò dentro di sé, in collera. “Ti distruggerò utilizzando i tuoi stessi Frutti del Nirvana!”


Fang Xiushan era in piedi tra la folla, pallido. Improvvisamente sentì rimorso, non per aver provocato Meng Hao, ma per non essere stato più spietato prima. Perché non aveva semplicemente trasgredito le regole del Clan e ucciso Meng Hao all'inizio di tutto?


In netto contrasto rispetto a Fang Xiushan, suo padre, il nonno di Fang Wei, si ergeva non troppo distante, apparentemente calmo. Guardò prima Fang Xiushan, e poi Fang Wei, e sospirò.


“Fintanto che una persona è in vita, deve avere un obiettivo. Poiché le cose hanno preso questa piega... metterò in moto il piano prima di quanto anticipato.


“Il Clan Fang esisterà eternamente in quest'inferno furioso, oppure devierà dal suo cammino e risorgerà dall'inferno come una fenice? Tutto... dipenderà da quello che succederà ora!” il nonno di Fang Wei, quel vecchio uomo solitamente così taciturno, sorrise improvvisamente.


Era un sorriso che conteneva al suo interno un sospiro emotivo, ma anche un incredibile ferocia!


Apparentemente, nel Clan Fang c'erano delle forze oscure che erano passate inosservate per anni... ma che stavano iniziando lentamente a mostrare le zanne!


Su nel cielo stellato, Meng Hao saggiava i suoi 122 meridiani Immortali, per poi alzare lo sguardo verso la Porta dell'Immortalità. Tornava nuovamente a bruciare nei suoi occhi una luce selvaggia.


“Posso ancora... aprire un ultimo meridiano!” disse piano. E a questo punto estrasse dalla borsa delle sue proprietà una lampada di bronzo, dentro la quale bruciava una lingua di fuoco.


Era...


L'Essenza della Fiamma Divina!


A quel punto, la porta si era aperta abbastanza... da far passare attraverso una persona!


[su_service title="MadOtter" icon="icon: commenting" icon_color="#000000" size="16"]


NOTE:


1. Riferimenti al Drago Volante delle Tempeste nella Setta dell'Antico Demone Immortale al capitolo 560 e 568.


2. Lo specchio ha attaccato il Nucleo del Drago Volante delle Tempeste al capitolo 24.


3. Meng Hao ha fuso il Nucleo Demoniaco del Drago Volante delle Tempeste nei suoi Pilastri del Dao nel capitolo 99, ed il proprio Nucleo nel capitolo 303. Non credo che fosse specificato quando stava effettivamente formando le proprie Anime Nascenti, ma quando ha raggiunto la Recisione dello Spirito, il Drago Volante delle Tempeste ha fatto una comparsata, nel capitolo 676.






__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]




                                


                                



