---
weight: 9870
title: Capitolo 987 - L'Ambizione di Meng Hao!
pubDate: 2025-03-17T11:17:35.026Z
tags:
    - issth
---


Non appena Meng Hao fece un passo avanti, l'energia dei suoi sei avversari aumentò. Si trasformarono in sei raggi di luce che si scagliarono contro di lui. Gli occhi di Wang Mu si illuminarono di una luce bizzarra, sembrava essere impazzito, e fece sì che delle increspature si propagassero nel cielo stellato.


D'improvviso alzò la mano destra e apparì una luce tremolante e tenebrosa che iniziò ad assorbire tutta la sua anima e la sua forza vitale. Si trasformò in un attacco.... una profonda magia Daoista del Clan Wang incredibilmente difficile da dominare!


"Immobilizza!" tuonò Wang Mu. Le sue dita sembrarono aprire un varco nel cielo stellato, portando le increspature a fermarsi. Meng Hao fu improvvisamente avvolto da una forza terrificante ed apparvero delle catene invisibili che lo immobilizzarono all'istante.


Nonostante non potesse muoversi, non si trattava della sua Maledizione carnale. Era come se il tempo fosse stato fermato, e il corpo di Meng Hao fosse sospeso nell'eternità.


La scena lasciò tutti sbalorditi.


Tuttavia, ancor prima che qualcuno avesse il tempo di reagire, i sei avversari, Wang Mu incluso, assunsero le sembianze di sei spade affilate. Nei loro occhi lampeggiava un ardente desiderio di combattere, e la loro energia si scatenò nel momento in cui attaccarono Meng Hao con tutta la forza vitale di cui disponevano.


L'aura di Wang Mu poteva forse essersi indebolita, ma nonostante ciò contrattaccò con potenza. Alzò la mano destra e si materializzò un dito illusorio.


"Attacco del Dito del Patriarca di Wang!" Un rombo echeggiò quando l'illusorio, gigantesco dito si scagliò su Meng Hao. L'energia aumentò spropositatamente, al punto che tutto ciò che li circondava sembrava essere sul punto di ridursi in cenere.


L'aura dell'incenso ardente di Xie Yixian era in fermento, al punto che si trasformò nel suo regno e mondo personale. Mediante il potere dei Meridiani Immortali, alimentò il suo Mondo dell’Incenso Ardente, di modo che l'energia della sua aura creasse il suo regno personale. Si trasformò in innumerevoli immagini che fece scagliare contro Meng Hao.


Chen Hao tuonò di rabbia. Non appena i suoi Meridiani Immortali esplosero in tutta la loro potenza, delle fiamme sorsero a circondarlo. I suoi draghi di fiamme si unirono, trasformandosi in un'unica gigantesca testa di drago, che spalancò la bocca come per divorare ogni essere vivente attorno a sé.


Taiyang Zi fece tutto il possibile. Nove palle di sangue uscirono dalla sua bocca e formarono nove soli. Essi si unirono in un unico enorme sole che si scagliò in avanti con una forza mostruosa.


L'energia di Song Luodan salì alle stelle. Una lama – la lama del Clan del Canto, che era anche un Dao –  si materializzò sopra la sua testa [1] Una Lama Celeste sferzò un colpo, come l'arrivo di un Dao Celeste.


L'ultimo di tutti fu Yu Xinglong. Il suo corpo era rigido, come sul punto di trasformarsi in un antico cadavere. L'aura della reincarnazione si scatenò dal suo corpo, creando un potere incredibile che si materializzò sotto forma di un Ago Cadaverico.


L'ago sfrecciò nell'aria dritto verso la fronte di Meng Hao.


Gli osservatori della Nona Montagna e Nono Mare erano completamente sbalorditi. Osservavano la scena sotto shock. Prima, erano rimasti impressionati da come Meng Hao avesse sconfitto con un solo pugno numerosi Prescelti. Ma adesso, il fatto che ciascuno di quei Prescelti potesse individualmente trasformarsi in un sole infuocato in grado di distruggere tutto li lasciava senza parole.


Adesso, i sei avversari unirono le loro forze in un attacco talmente potente da far tremare il Cielo e la Terra.


"Meng Hao sta per perdere!!"


In un battito di ciglia, si scagliarono su Meng Hao. Tuttavia, fu in quel momento che... dal corpo di Meng Hao si propagarono boati di esplosione, come fossero tuoni e fulmini che esplodevano senza tregua. BOOM, BOOM, BOOM, BOOM...


Nello stupore di tutti, si udì quel suono esattamente 100 volte!


Le cento esplosioni rappresentavano il potere dei 100 meridiani Immortali mentre rilasciavano tutto il loro potere. In quel momento, la bizzarra tecnica di immobilizzazione del Clan Wang andò in frantumi.


Wang Mu tossì sangue. Era come se il suo corpo fosse stato ripulito scorticandolo dall'interno verso l'esterno. Aveva un'espressione scossa; non aveva mai subito un contrattacco così intenso da qualcuno della sua stessa generazione.


Per quanto riguarda Meng Hao, le esplosioni proseguivano e tutti gli occhi erano puntati su di lui. Uno dopo l'altro, ciascun meridiano Immortale esplose, facendo salire alle stelle l'energia di Meng Hao.


"Adesso è il mio turno", disse, con gli occhi illuminati da una luce fredda. Pochi istanti prima, la tecnica magica del Clan Wang lo aveva lasciato senza parole. Adesso, i suoi occhi erano colmi di freddezza e il suo corpo fremeva. Si diresse proprio di fronte a Xie Yixian e, come sempre, serrò la mano destra e iniziò a sferzare pugni!


Il primo pugno fece schizzare il sangue dalla bocca di Xie Yixian. Il suo Mondo dell'Incenso Ardente, il suo regno, andò in mille pezzi, e il suo corpo indietreggiò vacillando.


Il secondo pugno si schiantò su Chen Hao. Si levò un forte vento che spense le fiamme che lo circondavano. La testa di drago di fiamme esplose e Chen Hao levò un grido di sconfitta. Il sangue continuava a sgorgare dalla sua bocca.


Il terzo pugno colpì Wang Mu. Meng Hao provava sentimenti contrastanti verso il Clan Wang. Tuttavia, temeva anche le loro abilità divine. Quando il suo pugno si scontrò con l'attacco del dito, si udì un enorme boato. L'attacco del dito venne distrutto, il sangue spruzzava dalla bocca di Wang Mu, che perse i sensi subito dopo.


Quattro pugni, cinque pugni, sei pugni!


Il corpo di Song Luodan era coperto da un velo di sangue. Il petto di Taiyang Zi si era sfondato, e adesso sembrava essere sul punto di morire. Yu Xinglong del Mausoleo Paleo-Immortale vide il suo ago trasformarsi in niente più che cenere. Il suo volto si fece pallido quando il pugno di Meng Hao lo colpì quasi fino a farlo esplodere. Alla fine, svenne.


Meng Hao non uccise nessuno di loro. Non provava alcuna avversione nei loro confronti, ed era consapevole che, essendo veri Prescelti Immortali, si erano battuti per i propri Dao.


Sei pugni. Sei nemici spazzati via. Meng Hao fluttuava nel cielo stellato, con i capelli mossi dal vento. Dal suo corpo, continuavano gli scoppi. In tutto arrivarono a 123, cosa che indicava che Meng Hao aveva liberato tutto il potere dei suoi meridiani Immortali.


"Troppo potente!!"


"Eccelso del Reame Immortale!" Urla di stupore si levavano da tutta la Nona Montagna e Nono Mare. La prodezza mostrata da Meng Hao in quella battaglia aveva lasciato tutti a bocca aperta.


Erano tantissimi gli spettatori di quella battaglia. Era una battaglia tra Prescelti, una battaglia di veri Immortali che avrebbe determinato la posizione futura di ciascuna setta e clan.


Ad un certo punto durante la battaglia, una strana imbarcazione apparve nello sconfinato cielo stellato, completamente invisibile persino agli occhi del Clan Ji.


Un uomo anziano era seduto sulla barca, accanto ad un ragazzo, che si accigliò quando vide attraverso uno schermo illusorio la scena della battaglia tra Meng Hao e i Prescelti.


"Perché si stanno battendo contro di lui?" chiese il giovane. "Dovrebbero sapere che non sono alla sua altezza. Qual è il punto? Questi cosiddetti Prescelti della Nona Montagna e Nono Mare sopravvalutano le loro abilità, non credi? Al posto loro, mi allenerei in segreto per combattere in seguito! Ho l'impressione che quelli della Nona Montagna e Nono Mare non valgano nulla. Sono tutti idioti. Pazzi!"


"Il motivo è che... sono Prescelti," rispose l'anziano con calma. "Possono accettare la sconfitta, e possono accettare di essere inferiori ad altri. Tuttavia, se non avessero nemmeno il coraggio di battersi, la determinazione di sfoderare le loro spade, allora rimarrebbero per sempre... incapaci di alzare un dito contro questo ragazzo di nome Fang Hao.


"Adesso sono nel Regno Immortale, e nonostante l'enorme differenza, se si rifiutano di combattere adesso... in futuro la differenza potrà solo crescere, Quindi... mancherebbe loro per sempre il coraggio per battersi. " Alzò il bicchiere di alcol e bevve un sorso.


"Arriverebbero persino a coalizzarsi per batterlo?" chiese il giovane con una risata fredda. "Cosa dimostrerebbero se vincessero in quel modo?"


"Dimostrerebbero che può essere battuto dai suoi pari della stessa generazione," fu la calma risposta. "Vedi Lin'er, questa è la differenza tra te e loro. Non devi sottovalutare la Nona Montagna e Nono Mare."


Il giovane rise freddamente. "E a chi importa? Quando si parla di loro, sono già..." stava per continuare il discorso quando l'anziano gli rivolse uno sguardo serio. Il cuore del giovane sobbalzò, e si rimangiò le parole.


Nessuno si rese conto della presenza dell'imbarcazione, come se si trovassero in un'altra dimensione spazio-temporale. Fluttuavano lentamente nel cielo stellato, perdendosi in lontananza.


Innumerevoli spettatori osservavano la battaglia, che era divenuta persino più interessante poiché... quella che avrebbe dovuto essere una battaglia uno contro uno, si era trasformata in una coalizione per attaccare Meng Hao!


Ovviamente, non tutti i Prescelti si unirono alla coalizione per sconfiggere Meng Hao. Fang Wei fluttuava nell'aria senza mostrare alcuna emozione. Teneva gli occhi chiusi, ignorando completamente ciò che stava avvenendo nel cielo stellato. Tuttavia, stava lentamente accumulando energia, e la sua aura cresceva costantemente assorbendo le magie segrete del Clan Fang. In più, aveva due Frutti del Nirvana dentro di sé, che iniziarono a sussultare come fossero cuori pulsanti.


Stava aspettando che la sua energia giungesse all'apice, dopo di che avrebbe lottato contro Meng Hao!


Anche Fan Dong'er stava accumulando energia. Poi c'era Zhao Yifan, Li Ling'er, e alte due persone... una apparteneva al Clan Ji, ma nessuno la notò perché il Clan Ji aveva nascosto la Porta dell'Immortalità quando era giunto il suo turno. L'unica cosa che si sapeva di lei era che possedeva la vera Immortalità; nessuno aveva idea di quanti meridiani Immortali avesse. Era Ji Yin!


Non era la Figlia del Dao del Clan Ji. Tuttavia, era la migliore dopo la Figlia del Dao!


Oltre a Ji Yin, c'era Fan Dong'er del Mondo del Dio dei Nove Mari, che era stata ormai dimenticata dalla maggior parte delle persone. C'erano anche Zhao Yifan dalle Tre Grandi Società Daoiste e Zhou Xin dalla Grotta della Spada del Flusso Sublime. Ovviamente, c'era anche Tempio dell’Antico Rito Daoista Immortale.


Nessuno sapeva quale sole infuocato potesse spuntare dal Tempio, né tantomeno nessuno aveva mai sentito dire nulla su chi potesse essere.


Quasi nello stesso momento in cui Taiyang Zi e gli altri cinque Prescelti vennero sconfitti, il cielo si riempì di un boato mostruoso ed altri portali per il teletrasporto si aprirono. Numerosi veri Prescelti Immortali apparvero dalle Tre Chiese e le Sei Sette, e anche dalla Sacra Terra.


Tra di loro vi erano persone che Meng Hao già conosceva, altre mai viste. Erano 11 o 12 in tutto e, quando comparvero, delle increspature esplosive si propagarono dappertutto. Ciascuno di loro era un sole infuocato appartenente alla propria setta, e senza esitare unirono le proprie forze per attaccare.


Sapevano di non avere alcuna possibilità di sconfiggere Meng Hao da soli e avevano bisogno che questa battaglia terminasse con la loro vittoria!


Pertanto, decisero di coalizzarsi. Se avessero vinto, avrebbero potuto liberarsi dei Diavoli che risiedevano nei loro cuori, e sarebbe stata la prova che Meng Hao... poteva essere sconfitto!


BOOOOOOOMMMMM!


Un enorme boato esplose quando i dodici meridiani Immortali dei coltivatori esplosero. Questa era l'era dei veri Immortali, quindi tutti coloro che avevano ottenuto la vera Immortalità, avevano aperto almeno 90 meridiani Immortali e disponevano di arti segrete. Si trasformarono in una dozzina di raggi di luce prismatici che si scagliarono verso Meng Hao.


Ciascuno di loro rivelò diverse abilità divine quando l'attaccarono.


Negli occhi di Meng Hao brillava il desiderio di combattere. Guardò i suoi tredici avversari, e sulla sua bocca si disegnò un sorriso. Un sorriso molto freddo.


I suoi 123 meridiani Immortali ruotavano alla massima velocità. Via via che i suoi nemici si avvicinavano, Meng Hao acquisiva potenza come un drago esplosivo. Si udì un forte boato quando un'aura dispotica si scatenò dal suo corpo. Serrò la mano in un pugno e attaccò.


Si fece spazio come un coltello affilato tra il bamboo. Dove passava, abilità divine collassarono, magie segrete andavano distrutte, il sangue sgorgava e tutto tremava.


Il cielo si riempì di increspature, come fossero onde sull'acqua. Tutt'intorno si levavano urla di sfida  mentre Meng Hao combatteva contemporaneamente con tutti quei veri Prescelti Immortali!


BOOOOOOOMMMMMMM!


Il cielo stellato tremò e i Cieli si fecero scuri. Un pugno. Un altro pugno. UN ALTRO!


Numerosi nemici vennero spazzati via, con il sangue che sgorgava dalla bocca. Brillanti raggi di luce vennero fatti a pezzi, abilità divine completamente distrutte.


Tra il pubblico, tutti erano rimasti a bocca aperta. Meng Hao era come un guerriero celeste, e l'immagine di lui che si batteva divenne indelebile per tutta la generazione attuale.


Alla fine, quando tutti i rivali avevano ormai il volto livido e l'ultimo Prescelto fu spazzato via, Meng Hao alzò la mano e fece un cenno verso i Cieli.


"Un Mandato del Karma!" Numerosi fili del Karma emersero improvvisamente dal suo corpo e da quelli di tutti i prescelti, inclusi i sei che aveva sconfitto precedentemente. In tutto, erano diciotto i fili del Karma provenienti dai veri Prescelti Immortali.


Grazie alla sua base di coltivazione predominante e magia Daoista, Meng Hao poteva ordinare la creazione di Karma. Esso si trasformò in numerose promesse di pagamento, che si materializzarono nell'aria e fluttuarono nel palmo di Meng Hao.


Non c'era bisogno di alcuna firma o consenso... gli dovevano dei soldi, punto e basta!


La sua magia Daoista del Karma aveva manomesso il destino!


Nel momento in cui un Mandato del Karma apparve, i suoi diciotto rivali tossirono sangue e i loro occhi si dipinsero di rosso. Il loro destino era stato manomesso e se non avessero ripagato il debito sancito dalle promesse di pagamento, il loro Karma ne avrebbe risentito. Non appena realizzarono quanto sarebbe avvenuto, tutti i Prescelti fissarono Meng Hao con gli occhi iniettati di sangue, frementi di rabbia..


"Meng Hao, come osi!!"


"Dannazione, sei proprio senza vergogna!!"


Tutti i veri Prescelti Immortali gridarono infuriati.


"Senza vergogna, eh?" rispose, con la stessa espressione di sempre, sebbene leggermente intimidito. Si schiarì la gola con aria di superiorità." Bhe... voi volevate battermi per rafforzare i vostri cuori del Dao; volevate persino coalizzarvi contro di me. Se mi sconfiggete, i vostri cuori del Dao saranno liberi. Dato che esiste questa possibilità, credo di dover approfittarne per guadagnare qualcosa. Se la vedete da questo punto di vista, sono sicuro che sarete d'accordo..." Era la stessa cosa che aveva detto a Fang Xiufeng: il suo sogno era fare in modo che tutti i Prescelti della Nona Montagna e del Nono Mare gli fossero debitori. [2] 


Quel sogno... stava già diventando realtà. D'un tratto, Meng Hao si rese conto di aver mirato troppo in basso.


"Avrei dovuto dire che voglio che tutti i Prescelti delle Nove Montagne e dei Nove Mari mi siano debitori!" Mentre quella grande ambizione cresceva nel suo cuore, alzò lo sguardo, con i lunghi capelli mossi dal vento. La sua energia pulsò, e fu come se il suo desiderio avesse provocato un tremito nel cielo stellato. Una quantità infinita di increspature si propagarono in tutte le direzioni.


In quel momento, nella Nona Montagna e Nono Mare regnava il silenzio. Tutti guardavano Meng Hao senza parole. Il vero Prescelto Immortale era su tutte le furie, ma non riusciva a formulare nemmeno una parola in risposta.


[su_service title="MadOtter" icon="icon: commenting" icon_color="#000000" size="16"]


NOTE:


1. Un breve promemoria: "lama" e "Dao" sono due parole dal suono molto simile.


2. Meng Hao ha menzionato la sua ambizione nel capitolo 841.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]




                                


                                



