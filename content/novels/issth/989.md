---
weight: 989
title: Capitolo 989 - La Stessa Sensazione!
pubDate: 2025-03-17T11:17:35.026Z
tags:
    - issth
---


"Terzo Fendente, Chi è il più Venerato dei Cieli!?" urlò Zhao Yifan. I suoi meridiani Immortali emanarono ancora una volta un'incredibile forza,che presto arrivò a superare i 140 meridiani Immortali!!


Non appena manifestò il suo potere, i Cieli tremarono, e si levò un vento indomabile. Le stelle tremarono e, allo stesso tempo, anche Zhao Yifan iniziò a tremare. Avendo incrementato il potere del suo Reame Immortale di oltre la metà, aveva raggiunto il proprio limite, ed era una condizione che avrebbe potuto mantenere solo per un breve periodo.


"Meng Hao, preparati a subire l'attacco più potente che tu abbia mai visto!" Piegò la testa indietro e lanciò un urlo, al quale decine di centinaia di spade attorno a lui si unirono formando quattordici anime Immortali!


Quelle anime, create dai meridiani Immortali illusori della magia segreta, non erano però forti quanto le anime – una per ciascun meridiano - create una volta confermato il proprio Dao ed essere diventato Immortale.


Il vero Prescelto Immortale della Nona Montagna e Nono Mare non era in grado di reggere il confronto con un coltivatore potente come Meng Hao.


L'aura di Zhao Yifan aumentò, e la sua spada si materializzò. Dietro di lui vi erano 14 anime Immortali che fecero sì che la spada brillasse illuminando l'intera volta celeste con una luce così potente da accecare tutti i presenti.


Era l'attacco con la spada più potente che Zhao Yifan potesse realizzare!


Un rombo riecheggiò quando la spada sfrecciò in direzione di Meng Hao.


Il fremente desiderio di lottare provato da Meng Hao fece ruotare i suoi 123 meridiani Immortali alla massima velocità. Dietro di lui si materializzarono delle anime Immortali. Era la prima volta che usava un tale potere per battersi con il vero Prescelto Immortale.


Avanzò, stringendo le mani in un pugno per sferzare come suo solito... un pugno!


Era come se, chiunque fosse il nemico da battere, avrebbe usato solo il metodo di attacco più semplice e diretto di cui disponeva. Un pugno!


BOOOOOOM!


Un frastuono si propagò nel cielo stellato in cui Meng Hao e Zhao Yifan si stavano scontrando. Un enorme varco si aprì nel vuoto. Dalla bocca di Zhao Yifan spruzzava sangue. La luce creata dal suo attacco migliore tremò per poi distruggersi in frammenti che diedero forma ad una tempesta.


Dentro quella tempesta, si poteva intravedere Zhao Yifan, sorridendo amaramente, tossendo sangue. Aveva perso, ma il suo cuore non era stato sconfitto. Adesso sapeva di possedere la forza per sguainare la propria spada contro Meng Hao.


Meng Hao uscì dalla tempesta e cercò con lo sguardo Zhao Yifan.


Fu in quel momento che Fan Dong'er entrò in azione, come anche Li Ling'er. Attaccarono contemporaneamente. Il Nono Mare si materializzò attorno a lei. Un vibrante simbolo magico comparve sulla sua fronte. Ad ogni battito, i suoi meridiani Immortali incrementavano il loro potere originale del 10%.


Dopo 4 battiti, il suo potere era incrementato del 40 per cento, e le sue anime Immortali comparvero attorno a lei.


Fece un cenno con la mano, al quale il Nono Mare, pieno di Draghi del Mare, si agitò. Si trasformò in quella che sembrava un'enorme testa, con un corno sulla fronte. Era un Gigante del mare che cercò immediatamente di colpire con la testa Meng Hao.


La sua energia luminosa si sprigionò in tutte le direzioni!


In un'altra direzione, Li Ling'er con un gesto incantato fece apparire tantissimi alberi attorno a lei. Il cielo stellato si stava trasformando in terra. In un baleno, oltre novanta alberi si materializzarono attorno a lei. Continuò con i suoi gesti incantati, poi iniziò a darsi dei colpetti su varie parti del corpo. Continuavano a susseguirsi dei boati via via che il numero di alberi aumentava. Alla fine, erano più di 130.


Nessuna di quelle giovani donne poteva sconfiggere da sola Zhao Yifan. Tuttavia, insieme erano abbastanza forti da farlo impallidire in previsione di una battaglia.


Non parlarono con Meng Hao, attaccarono e basta, nell'esatto momento in cui la battaglia tra i due si era conclusa.


Meng Hao voltò il viso, e i suoi occhi s'illuminarono. Con un sbuffò, fece esplodere la potenza dei 123 meridiani Immortali. Tutte le 33 anime Immortali apparvero alle sue spalle, trasformandosi in 33 Cieli, che emanavano un'incredibile pressione!


La grandezza dell'Eccelso del Reame Immortale si scatenò all'improvviso.


"Davvero pensi di potermi battere? Adesso ti metto al tuo posto!" Fece un passo avanti ed alzò la mano destra, e portò il palmo – anziché il pugno – in avanti. A questo gesto, i 33 Cieli alle sue spalle fecero tremare la volta celeste e si trasformarono in una mano gigantesca, che si scagliò sul Nono Mare con un boato. I Draghi del Mare emisero un grido stridulo e il gigante con il corno sulla testa si frantumò in mille pezzi.


Quando la testa del gigante esplose, il viso di Fan Dong'er cadde, e lei iniziò a retrocedere. Allo stesso tempo, Meng Hao avanzò e la grossa mano si lanciò verso di lei.


Gli occhi di Fan Dong'er s'illuminarono di una luce rossa mentre eseguiva un gesto incantato. Immediatamente, il cadavere dietro di lei rivolse lo sguardo verso l'alto ed iniziò ad emanare un'aura  omicida; sembrava essere sul punto di attaccare Meng Hao.


Nello stesso istante in cui l'aura si sprigionò dal cadavere, Meng Hao gridò con voce imperiosa: "Inky, sta' giù!"


Il cadavere chinò immediatamente il capo, l'aura omicida svanì e retrocedette addirittura di decine di metri.


Fan Dong'er la fissava sotto shock, il suo scalpo si intorpidì. In quel momento, Meng Hao interruppe l'attacco. Proprio quando era sul punto di colpirla, udì qualcuno tossire.


Il colpo di tosse aveva un suono antico, e proveniva sicuramente dalla gola di una donna anziana. Meng Hao si accigliò ed abbassò la mano. Anziché colpirla come aveva intenzione di fare, dette uno schiaffo al fondoschiena di Fan Dong'er.


"Meng Hao, come osi!"


Mentre lo schiaffo risuonava, Fan Dong'er lanciò un grido. Le sue natiche erano ora diseguali, il corpo tremante si riempì di un dolore intenso. Era il dolore più intenso che avesse mai sperimentato nella sua vita.


Tremante, Fan Dong'er era sul punto di svenire. Il sangue spruzzava dalla bocca, vacillava indietro, l'odio che provava per Meng Hao aumentava fuori controllo.


Quando Li Ling'er vide ciò, ebbe un fremito, e si fermò di colpo. Il suo viso era color cenere, come se stesse pensando a qualcosa del passato molto spaventoso. Indietreggiò, gridando contro Meng Hao.


"Non sei brava quanto la mia mogliettina," disse Meng Hao, volgendo lo sguardo su Li Ling'er.


Li Ling'er digrignò i denti ed eseguì un gesto incantato. All'improvviso, i 130 alberi che la circondavano esplosero, trasformandosi in un turbine che sfrecciò verso Meng Hao.


Allo stesso tempo, Li Ling'er sputò del sangue. Si ritirò a gran velocità e si udì un freddo colpo di tosse proveniente dall'esplosione.


"Torna qui, mogliettina!" contemporaneamente, un'intensa forza gravitazionale afferrò Li Ling'er. Il suo viso ebbe un fremito mentre veniva risucchiata verso il turbine.


All'interno del turbine, 33 anime Immortali giravano vorticosamente attorno a Meng Hao. D'un tratto di trasformarono in 33 Cieli, che sostennero tutto il peso del turbine e degli alberi. Meng Hao avanzò, con l'energia che stava aumentando, scortato da una potente tempesta.


In un battito di ciglia, Li Ling'er venne spazzata via, avvicinandosi sempre di più a Meng Hao. Digrignò i denti e si girò per affrontarlo. Allo stesso tempo, eseguì un gesto incantato a due mani, dopo il quale l'immagine di una foglia apparve sulla sua fronte.


La foglia era color verde smeraldo e non appena apparve, una poderosa forza vitale si manifestò in Li Ling'er. Una bottiglia magica si materializzò si fronte a lei, la afferrò e la lanciò verso Meng Hao.


"Sapevo che saresti ricorsa a questo gesto," disse con freddezza. Le 33 anime Immortali dietro di lui emanarono un potere spaventoso, e la bottiglia magica si frantumò all'istante.


Il sangue spruzzava dalla bocca di lei mentre indietreggiava. Nello stesso momento, Meng Hao iniziò ad avvicinarsi, accorciando la distanza tra i due fino ad arrivarle proprio accanto. Poi, alzò la mano e, mentre le pupille di Li Ling'er si contraevano per la rabbia, fece schioccare il palmo sul suo didietro.


Quella era... la terza volta!


Li Ling'er si lasciò scappare un grido quando avvertì il dolore esplodere nel suo corpo. La sua faccia divenne bianca come la morte, il suo corpo tremava. Guardò Meng Hao con un intenso intento omicida negli occhi.


"Meng Hao!!"


"Ah, che sensazione familiare," disse con un sorriso freddo. Dopodiché, non dette più alcuna attenzione a Li Ling'er. Non aveva nemmeno fatto ricorso a tutto il suo potere per battersi con Zhao Yifan. In verità, aveva utilizzato quel combattimento per studiare i vari gradi di forza dei quali disponeva. Si poteva dire che il vero Prescelto Immortale fosse riuscito a sconfiggerlo con successo. Tuttavia, era proprio questo che voleva Meng Hao; aveva bisogno di combattere per abituarsi alle sue nuove abilità da combattimento il più velocemente possibile.


Adesso, si era quasi del tutto abituato, e i suoi occhi luccicavano mentre ammirava la volta celeste.


In quel momento, tutti gli spettatori della Nona Montagna e Nono Mare stavano osservando Meng Hao e la sua potenza. Quell'esplicita dimostrazione aveva intimorito tutto il Reame Immortale, e persino i membri dell'Antico Reame erano scioccati.


"Lui è il.... numero uno del Reame Immortale!


"Sta combattendo contro il vero Prescelto Immortale solo per affinare la sua tecnica! È come quando una potente spada viene forgiata con un ottimo metallo ed ha bisogno di affilarsi ulteriormente una volta uscita dal fuoco!"


"Forse l'unica persona che potrebbe tenergli testa non appartiene alla sua generazione, bensì... alla generazione degli Anziani!". In tutta la Nona Montagna e il Nono Mare si scatenarono animate discussioni a riguardo.


Meng Hao volteggiava nel cielo stellato, guardandosi intorno tranquillamente quando disse, "Prescelti! C'è ancora qualcuno di voi che vuole azzardarsi a sfidarmi? Altrimenti, avrei delle faccende private di cui occuparmi." Abbassò lo sguardo in direzione del Pianeta Vittoria Orientale, e i suoi freddi occhi ebbero un fremito.


Seguendo il suo sguardo, si poteva notare... che stava guardando Fang Wei, che volteggiava in aria sopra al Pianeta Vittoria Orientale.


Fang Wei aprì gli occhi lentamente e con calma.


Nel momento in cui i loro sguardi si incrociarono, altri tre portali per il teletrasporto si materializzarono con un boato.


Meng Hao si accigliò, e inizialmente pensò di ignorarli e dirigersi direttamente verso il Pianeta Vittoria Orientale. Tuttavia, fermò improvvisamente la sua discesa e si voltò verso uno dei portali. Spalancò gli occhi e un'espressione incredula si disegnò sul suo viso.


"Non sei morto?"


Un giovane uscì dal portale. Era alto e snello, e anche se non era fisicamente imponente, guardandolo era evidente il suo corpo fisico fosse terribilmente potente.


"No, sono ancora vivo," disse.


Qualcosa che sembrava una stella ruotò sulla sua fronte. Tuttavia, esaminandolo da vicino, si potevano vedere numerose altre stelle nella stessa posizione, che sembravo essere state sigillate, cosa che le faceva vagare in un qualche posto tra l'illusorio ed il reale.


Era...


Wang Tengfei!!


Quasi nello stesso momento in cui apparve Wang Tengfei, un'altra figura fece la sua entrata dal secondo portale. Fluttuava nel cielo, circondata da una sconfinata nebbia di Karma.


Immersi nella nebbia, i suoi freddi occhi privi di emozione fulminarono Meng Hao, con un'estrema intensità.


Lei era... Ji Yin!


Anche l'ultimo portale si aprì, ed un altro giovane fece la sua comparsa. Sembrava un studente, in mano aveva una pergamena di bamboo. Guardò Meng Hao e sorrise in un modo che sembrava sincero, ma in realtà celava una freddezza sconfinata. Sembrava nascondervisi persino una goccia di gelosia.


"Fratello Anziano Meng, sono Zhou Shui, del Tempio dell’Antico Rito Daoista Immortale. Il mio maestro mi ha ordinato di venire qua. Per favore, combatti con me, di modo che io possa guadagnare un po' di prestigio."


"Fare a turno per battersi con me?" rispose Meng Hao. "Quand'è che finirà questa storia? Davvero credi che non oserei uccidere qualcuno di voi mentre le vostre sette mi osservano!?" I suoi occhi esprimevano una freddezza intensa, ma le sue parole erano ancor più glaciali.
                                


                                



