---
weight: 990
title: Capitolo 990 - Dei contro Immortali!
pubDate: 2025-03-17T11:17:35.026Z
tags:
    - issth
---


Meng Hao guardò i tre. Nonostante fosse un po' scosso dall'apparizione di Wang Tanfei, decise di mantenere lo stesso tono.


I volti dei tre nuovi arrivati non accennarono alcuna risposta alle sue parole. Per quanto riguarda Ji Yin, il suo viso non era nemmeno visibile.


"Fratello Anziano Meng, il mio maestro è del Tempio dell’Antico Rito Daoista Immortale" disse Zhou Shui. Sul suo volto era disegnato un sorriso, ma il suo cuore era freddo come il ghiaccio. Prima che potesse finire di parlare, Meng Hao lo guardò fisso negli occhi, e la sua espressione s' indurì.


Non aggiunse altro, ma iniziò ad avvicinarsi. 33 anime Immortali esplosero in tutta la loro potenza, e i suoi 123 meridiani ruotarono, raggiungendo un potere incredibile. In un baleno, arrivò di fronte a Zhou Shui, colpendolo con un pugno.


Negli occhi di Zhou Shui comparve un lampo di freddezza mentre eseguiva un gesto incantato con la mano destra. La sua energia crebbe, delle increspature si propagarono dappertutto quando il suo potere, equivalente a 140 meridiani, esplose. La sua anima Immortale apparve, e allo stesso tempo una scintilla di fuoco comparve sulla sua testa, dalla quale proveniva il canto delle scritture. Istantaneamente, l'aura di Zhou Shui superò quella di Zhao Yifan.


Portò rapidamente a termine il suo gesto incantato e rivolse i palmi delle mani verso Meng Hao per sostenere il colpo.


Si udì un frastuono, il viso di Zhou Shui vacillò e il suo braccio iniziò a tremare. Allo stesso tempo, liberò tutto il potere della sua base di Coltivazione. Si udì un boato e il canto delle scritture aumentò di volume.


"Nono ciclo della Magia Daoista!" Non appena Zhou Shui pronunciò queste parole, il canto delle scritture si trasformò in strane increspature che ridussero la potenza dell'attacco di Meng Hao, per nove volte di fila.


Dopo la nona riduzione, l'attacco poteva essere facilmente contrastato dal palmo di Zhou Shui.


L'espressione di Meng Hao la medesima che aveva ogni volta che guardava Zhou Shui.


"Compagno Daoista Meng, è questo il massimo potere dell'attacco dell'Eccelso del Reame Immortale?" chiese freddamente. Tuttavia, in fondo, era scioccato. Vedere ciò che aveva appena visto, e provarlo di persona, lo aveva scosso profondamente.


"Se questo è tutto ciò che sai fare, allora è giunto il momento di vedere come reagisci ad uno dei miei attacchi." Detto ciò, 99 draghi Immortali apparvero intorno a lui, provocando un gran frastuono.


I draghi Immortali ruggirono, il cielo s'illuminò di strani colori e i Cieli tremarono. Questa scena colpì tutti i coltivatori della Nona Montagna e Nono Mare.


"99 meridiani!!"


"Il Tempio dell’Antico Rito Daoista Immortale nasconde risorse incredibili! Non posso credere che abbiano un discepolo con 99 meridiani!!"


"Ne manca uno solo per arrivare a 100. Sembra che Zhou Shui non sia così entusiasta di lottare con Meng Hao. Se il Tempio dell’Antico Rito Daoista Immortale gli avesse dato quel meridiano, ne avrebbe 100 adesso!!"


Gli occhi di Zhou Shui ebbero un fremito quando i 99 dragoni ruggirono, e apparvero le sue anime Immortali. Persino mentre le increspature dei Nove Cicli della Magia Daoista si propagavano, fece un gran respiro, ed assorbì il qi del Cielo e della Terra dal cielo stellato.


Dopo aver preso un respiro, i suoi meridiani Immortali fremettero. Subito dopo, il numero di draghi superò i 99. presto divennero 100, 108,115,127,136... fino a raggiungere un totale di 148!


La scena lasciò tutti di stucco. L'aura di Zhou Shui esplose nel cielo, e nei suoi occhi apparve una luce fredda. Guardò Meng Hao e gridò: "Un Respiro, Distruzione dei Tre Cadaveri!"


Negli occhi di Zhou Shui balenò un desiderio omicida. Sapeva che non aveva speranze di sconfiggere veramente Meng Hao, ma sperava ancora di poter pareggiare, per dare prova di essere il vero Prescelto della Nona Montagna e Nono Mare.


Mentre parlava, la sua aurea aumentava, e i suoi meridiani Immortali fecero sì che filamenti di Qi immortale formassero un'enorme nuvola di fumo bianco che si scagliò su Meng Hao.


Era solamente una nuvola, ma emanava un'aura terrificante apparentemente in grado di trucidare chiunque nel Regno Immortale. Tutti nella Nona Montagna e Nono Mare erano esterrefatti.


L'unica persona che non aveva cambiato espressione era Meng Hao. La sua bocca disegnò un freddo sorriso mentre i suoi 123 meridiani Immortali trasferivano tutto il loro potere nel suo pugno. Si trattava di una magia segreta dovuta alla conferma del proprio Dao e il raggiungimento della vera Immortalità.


Ancora una volta, un pugno si scagliò nell'aria.


Quando Meng Hao aveva combattuto poco prima, poteva essere sembrato che stesse usando tutto il potere che i suoi meridiani Immortali potessero dargli. Tuttavia, non aveva in realtà utilizzato nessuna delle sue abilità, bensì si era affidato solo alla forza bruta per stendere tutti.


Adesso era la prima volta che stava ricorrendo a una vera magia segreta Immortale, unendo il potere dei suoi meridiani Immortali in un unico attacco... per realizzare un vero attacco del Reame Immortale.


Il pugno creò un vento incontrollabile che fece tremare le stelle. Numerose lampade dell'anima apparvero intorno a Meng Hao, cosa che fece restare a bocca aperta Zhou Shui. Spalancò gli occhi e il pugno di Meng Hao sfrecciò attraverso la nuvola di fumo.


Un frastuono assordante si propagò quando il fumo venne distrutto. Il sangue spruzzava dalla bocca di Zhou Shui, e il suo corpo era sul punto di esplodere. Urlando forte, utilizzò la Magia Daoista dei Nove Cicli, ma anche dopo aver ridotto la potenza di nove volte, continuava a volare via come un aquilone con la cordicella rotta. Il sangue zampillava da tutto il suo corpo. La sua aura si era indebolita molto e le fiamme della sua forza vitale tremavano, sul punto di spegnersi.


"Tu..." disse lui. Il viso pallido, lo scalpo intorpidito. Il suo corpo iniziò a tremare al punto che i suoi meridiani Immortali stavano per collassare. In quel momento, un'espressione di terrore comparve sulla sua faccia, e senza alcuna esitazione, creò un contenitore di giada che ruppe, teletrasportandosi altrove immediatamente.


La Nona Montagna e il Nono Mare rimase completamente in silenzio mentre tutti rivedevano mentalmente l'immagine dell'attacco di Meng Hao.


"Quello è... il potere dell'Eccelso del Reame Immortale?!?!"


"Potentissimo! Incredibilmente potente!! Quel colpo è paragonabile a quello dell'Antico Reame!!"


"Quel colpo... persino qualcuno dell'Antico Reame con solo una lampada dell'anima estinta... potrebbe avere difficoltà a resistergli!!"


La Nona Montagna e il Nono Mare erano profondamente scossi. Meng Hao volse il viso verso Wang Tengfei e Ji Nin.


Il volto di Ji Yin era severo, indietreggiò verso il portale. Sembrava avesse deciso di non attaccare Meng Hao. Era come se avesse capito che Meng Hao, in quel momento, era imbattibile per chiunque nel Reame Immortale.


Fan Dong'er spalancò gli occhi e il volto di Li Ling'er si fece color cenere. Zhao Yifan sorrideva amaramente, e per quanto riguarda Taiyang Zi e il resto del gruppo di prima, tutti sospiravano.


Adesso erano consapevoli che prima... Meng Hao aveva combattuto al solo scopo di prendere confidenza con la sua base di coltivazione. Ecco perché aveva lasciato che lo attaccassero. Adesso... non ne aveva più alcuna necessità, e se avessero tentato di attaccarlo ancora, il risultato sarebbe stato ben diverso.


Era meglio non provocare uno come Meng Hao!


Wang Tengfei alzò lo sguardo, e le stelle sulla sua fronte iniziarono a tremare mentre avanzava rapidamente.


"Meng Hao, non ti farò perdere tempo. Un pugno. Solo un pugno!" I suoi occhi fremevano per l'impazienza. Aveva aspettato quel momento per molto tempo, ma solo loro due conoscevano veramente tutti i dettagli del loro passato.


Meng Hao guardò Wang Tengfei. Era ancora un po' scioccato dalla scoperta che fosse ancora vivo, soprattutto considerando che lo aveva visto morire di persona per mano del Decimo Patriarca del Clan Wang.


Ben consapevole di ciò a cui Meng Hao stava pensando, Wang Tengfei offrì una spiegazione, disse a bassa voce: "Il Decimo Patriarca mi ha aiutato."


Meng Hao lo guardò in silenzio, e il suo cuore si riempì di pensieri complessi mentre ripensava a come si erano incontrati per la prima volta tanti anni prima. Era molto probabile che Wang Tengfei avesse visto il Drago Volante delle Tempeste che era diventato uno dei suoi meridiani Immortali.


"Molto bene" disse, annuendo.


Gli occhi di Wang Tengfei si accesero per il desiderio di combattere. Mentre guardava Meng Hao, la sua energia iniziò a crescere. Non possedeva alcuna magia segreta, e il numero di meridiani Immortali che aveva ottenuto non era particolarmente rilevante.


Tuttavia, aveva accesso ad alcune delle risorse create dal Decimo Patriarca del Clan Wang. Aveva anche la Consistenza Perfetta di Meng Hao, e il potere della linea di sangue che aveva acquisito nel momento in cui era diventato un vero Immortale.


Quel potere della linea di sangue era qualcosa di scioccante persino per il Clan Wang, in quanto era estremamente raro!


Era il potere degli Dei!


Nel Clan Wang, il potere della linea di sangue di Wang Tengfei era il potere di un Dio!


Quello su cui camminava, non era il sentiero dell'Ascensione Immortale, bensì... il cammino dell'Ascensione Divina!


Quella battaglia era una lotta tra Dei ed Immortali!


Wang Tengfei portò la testa indietro e lanciò un urlo. Dal suo corpo si udivano boati, e in un battito di ciglia... crebbe fino a 30 metri di altezza. 300 metri di altezza. 3000 metri... era incredibile per chiunque lo guardasse, e la terra attorno a lui si riempì di crepe.


Continuò a crescere ad una velocità pazzesca, e nel giro di qualche secondo, Meng Hao si trovò davanti un gigante di 6000 metri di altezza!


L'apparizione improvvisa di quel gigante scosse Meng Hao, e lo portò a ripensare alla visione avuta nel Tempio dell’Antico Rito Daoista Immortale, nella quale gli era apparso un gigante. Quel gigante era effettivamente molto simile a Wang Tengfei! [1]


Entrambi avevano una pelle sottile ma dura, ricoperta da simboli magici, ed entrambi avevano delle stelle sulla fronte. La differenza principale era che il gigante nella sua visione aveva più stelle di Wang Tengfei!


Tutti i coltivatori che videro cosa stava avvenendo erano scioccati. Wang Tengfei urlò, riempiendo il cuore di tutti i presenti di una sensazione primordiale di chaos. La sua mano destra si chiuse in un pugno che diresse verso Meng Hao.


Quel pugno volò come un meteorite gigantesco, andando dritto verso Meng Hao a una velocità strabiliante.


Meng Hao sembrava molto concentrato. Era consapevole che c'era qualcosa di speciale nel Clan Wang. Era stato in grado di capirlo dalla strana abilità divina usata da Wang Mu precedentemente. Infatti, aveva sperimentato anche altre strane abilità divine del Wang Clan sul Pianeta Paradiso Meridionale. Tuttavia, non aveva mai immaginato che il sangue del Clan Wang contenesse... il potere degli Dei!


"Quanto era potente esattamente il primo Patriarca del Clan Wang?" pensò. Non aveva idea dell'epoca in cui il Patriarca del Clan Wang avesse vissuto, ma adesso ne voleva sapere di più a tutti i costi. Tuttavia, quello non era il momento per riflettere su tali questioni. Serrò la mano destra in un pugno, producendo uno scoppio. Poi, rilasciò la sua magia segreta, portando i suoi 123 meridiani Immortali a fondersi con il potere del suo corpo fisico di vero Immortale.


Era come se il suo corpo fisico fosse ora 123 volte più potente, e quando sferzò un pugno, il cielo stellato attorno a lui esplose. Il potere contenuto nel suo pugno fece tremare il cuore di tutti i coltivatori che stavano osservando la scena.


In un battito di ciglia, Meng Hao volò in alto per andare incontro al pugno di Wang Tengfei. Quando i due si scontrarono, ci fu un enorme boato. Le stelle crollarono e i Cieli si fecero scuri. Gigantesche increspature si propagarono in tutte le direzioni.


Il sangue spruzzava dalla bocca di Wang Tengfei mentre vacillava indietro. Il suo corpo enorme si rimpicciolì rapidamente, dopo essersi rimpicciolito di oltre dieci volte, tornò normale, con il viso color cenere. Continuò a tossire sangue, e il suo braccio destro sembrava completamente distrutto. Alzò lo sguardo verso Meng Hao.


"Riuscirò sicuramente a batterti un giorno!" disse con tono incredibilmente determinato. Detto ciò, si voltò, tossì altro sangue, e poi si trasformò in un raggio di luce che sfrecciò lontano.


Meng Hao rimase in silenzio. Abbassò lentamente il pugno e si rese conto che il suo braccio stava tremando. Il potere sconcertante di Wang Tengfei conteneva una forza tale da distruggere qualsiasi cosa. Meng Hao si guardò il dorso della mano e la ferita che vi era stata lasciata.


Quella era la prima volta che veniva ferito durante una battaglia con quei Prescelti.


"Potere divino..." pensò, con gli occhi che fremevano d'impazienza.


"Adesso è giunto il momento che mi occupi di quella faccenda privata..." Volse lo sguardo in basso verso il Pianeta Vittoria Orientale e Fang Wei, che fluttuava a mezz'aria. Ancora una volta, i loro sguardi s'incrociarono.


"Fang Wei!" disse dolcemente, sfrecciando verso il Pianeta Vittoria Orientale, sotto lo sguardo incredulo di tutti i presenti!


"Fang Hao!" gli occhi di Fang Wei brillarono d'impazienza non appena iniziò a volare in direzione di Meng Hao.


Proprio sotto di loro, sulla terraferma, negli occhi di Fang Xiushan guizzava un desiderio omicida. Il nonno di Fang Wei strinse gli occhi. Tra le mani aveva un contenitore di giada che era pronto a rompere al momento opportuno.


Tuttavia, sembrava esitare. Una volta rotto quel contenitore di giada... non sarebbe potuto tornare indietro.


[su_service title="MadOtter" icon="icon: commenting" icon_color="#000000" size="16"]


NOTE:


1. La visione del gigante era nei capitoli 807, 812 e 819.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]
                                


                                



