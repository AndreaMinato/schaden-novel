---
weight: 9920
title: Capitolo 992 - Non Ho Ancora Perso!
pubDate: 2025-03-17T11:17:35.026Z
tags:
    - issth
---


Quando Fang Wei sentì la voce calma di Meng Hao, piegò la testa all’indietro e rise. La risata diventò stridula mentre compiva un incantesimo, facendo roteare più in fretta il vortice bianco e nero mentre lo lanciava contro Meng Hao.


In un battito di ciglia, il vortice era largo quasi 300 metri. Vorticava cosi in fretta che adesso il bianco e nero si erano fusi diventando un colore grigio, il quale richiamava la sensazione della morte. Tuttavia, all’interno di quella morte, c’era anche la vita.


Quella… era reincarnazione!


Fang Wei esplose con tutta la potenza che i suoi meridiani Immortali riuscivano a fornirgli; 192 meridiani diventarono 192 draghi Immortali, i quali ruggivano mentre si innalzavano intorno al vortice, sommandosi al suo potere e facendolo girare ancora più in fretta.


Le 19 anime Immortali di Fang Wei sembrarono fare un passo in avanti per spingere il vortice contro Meng Hao.


Il vortice si fece ancora più largo, fino a raggiungere i 3.000 metri di larghezza!


Rimbombi riempirono l’aria, lasciando scossi per la sorpresa tutti i coltivatori della Nona Montagna e Mare. I membri del Clan Fang erano completamente scioccati!


Da questo momento, Fang Wei… era più potente di quanto chiunque avesse potuto immaginare, cosi tanto che tante persone iniziarono a dubitare del loro giudizio nei suoi confronti.


“L’Eccelso del Reame Immortale Meng Hao… potrebbe perdere?”


Meng Hao fluttuava a mezz’aria, guardando il vortice della reincarnazione in avvicinamento. I suoi occhi brillarono con un freddo bagliore. Il fatto che Fang Wei potesse rilasciare 192 meridiani non era una sorpresa per lui.


La cosa che lo sorprendeva era che il Frutto del Nirvana dentro la sua borsa da trasporto potesse aumentare i suoi meridiani Immortali del doppio, invece i frutti del Nirvana di Fang Wei potevano aumentare i suoi meridiani solo della metà.


“I miei frutti del Nirvana sono semplicemente peggiori rispetto a quelli del Patriarca della prima generazione?” pensò. “O è che non sono semplicemente in sintonia con Fang Wei?” Non disposto a credere che i suoi frutti del Nirvana fossero inferiori, Meng Hao sbuffo freddamente e poi alzò la mano. Dentro di lui, 123 meridiani Immortali iniziarono a muoversi e rilasciare la sua magia segreta, fondendosi insieme formando… la Grande Magia del Demone di Sangue!


Una testa color sangue di colpo fece a pezzi l’aria e apparve di fronte la mano di Meng Hao. La sua espressione era feroce ed emanava una luce color sangue che si propagava in ogni direzione. Non ruggì o ringhiò, ma emanava un’incredibile pressione che si increspava in ogni direzione.


Questa testa del Demone di Sangue dei meridiani Immortali era incredibilmente potente. Al momento… il potere di 123 meridiani Immortali esplose all’esterno, facendo rapidamente diventare più grande la testa del Demone di Sangue . In un battito di ciglia raggiunse i 3.000 metri d’altezza!


La sua crescita era incredibilmente scioccante, infatti, la testa del Demone di Sangue velocemente raggiunse il punto critico in cui da illusoria si fece corporea!


La sua espressione era feroce; aveva un singolo lungo corno e pelle color sangue. Inoltre, chiunque la guardasse percepì una pressione che gli diede l’impressione che il proprio sangue improvvisamente sfuggisse al loro controllo. Questa sensazione si diffuse su tutto il Pianeta Vittoria Orientale.


Questa testa del Demone di Sangue era cosi potente che nemmeno Demone di Sangue stesso, quando era nello stesso reame negli anni passati, sarebbe stato in grado di creare un’arte magica di tale potenza.


Il fatto che Meng Hao fosse un Eccelso del Reame Immortale stava a significare che ogni sua magia segreta veniva intensificata di 123 volte rispetto alla sua potenza originaria! Questo le rendeva… le abilità Immortali più potenti dell’intero Reame!


Dietro di lui c’erano 33 scioccanti anime Immortali. 33 Cieli discesero, diffondendosi in ogni direzione, facendo vorticare venti colorati intorno a lui.


Mentre tutto questo accadeva, il tempo sembrava essere rallentato. I coltivatori su Pianeta Vittoria Orientale smisero di respirare e gli osservatori nella Nona Montagna e Mare fissavano senza sbattere le ciglia.


Fang Wei urlò mentre impiegava ogni singola sua forza, mandando sempre più vicino a Meng Hao il suo vortice della reincarnazione.


Meng Hao spinse in avanti con la sua mano, facendo ruggire la testa del Demone di Sangue, il quale divenne l’unico suono in esistenza nei Cieli e nella Terra.


ROOOAARRRR!!


Il suono assordante veniva accompagnato da una luce rossa, mentre la testa del Demone di Sangue si lanciava contro il vortice della reincarnazione.


3.000 metri. 1.500 metri. 900 metri…


In un battito di ciglia, il vortice della reincarnazione e la testa del Demone di Sangue fecero collisione l’uno con l’altro.


Quando lo fecero, la terra sottostante sembrò rotolare come se fosse stata un’onda. Esplosioni riecheggiavano mentre picchi montuosi si sbriciolavano e fiumi esplodevano. Persino il mare sul pianeta iniziò a bollire.


Era lo stesso in ogni luogo. Le terre tremavano e le montagna venivano scosse. Persino i Cieli sembravano essere sul punto di essere fatti a pezzi. Un’enorme fessura apparve in aria, la quale poi si allargò in un battito di ciglia.


Se si guardava da vicino, quella spaccatura era in realtà un’onda d’urto che si diffondeva con una velocità incredibile.


Il vortice della reincarnazione venne istantaneamente distrutto in frammenti che esplosero in ogni direzione. L’attacco frontale della testa del Demone di Sangue fece rilasciare dei ruggiti miserevoli ai 129 draghi Immortali, che poi caddero in pezzi.


In aggiunta, le 19 anime Immortali anch’esse si sbriciolarono, una ad una!


Quando il vortice esplose, un’onda di aura della reincarnazione si diffuse, trasformandosi in qualcosa come una bocca che… iniziò a inghiottire la testa del Demone di Sangue.


In quel momento, gli occhi di Meng Hao si spalancarono e mosse un dito nell’aria.


Rimbombi poterono essere sentiti mentre la testa del Demone di Sangue cadde in pezzi, trasformandosi in 123 Dragoni di Sangue, i quali ruggirono e fecero a pezzi l’enorme bocca. Mentre volavano, sembravano più sfocati di prima, ma nemmeno uno venne distrutto. Essi poi iniziarono a vorticare intorno Meng Hao, facendolo sembrare allo stesso tempo sia un Demone di Sangue che un Immortale di Sangue!


Era un semplice e diretto attacco!


La forza di Meng Hao da Eccelso del Reame Immortale lasciò tutti nella Nona Montagna e Mare scossi e le immagini che stavano guardando rimasero fermamente impresse nelle loro menti.


Il vento urlava e rimbombi riempivano l’aria mentre Meng Hao fluttuava li, mentre guardava in basso Fang Wei. Internamente sospirò.


Meng Hao riusciva a vedere che fondamentalmente Fang Wei non era una persona cattiva. Era semplicemente troppo orgoglioso, non riusciva ad accettare la sconfitta.


“Consegnameli!” disse con calma Meng Hao mentre scendeva verso Fang Wei, facendo rimbombare i Cieli e la Terra. Contrariamente a quanto si potesse aspettare, Fang Wei piegò la testa all’indietro e iniziò a ridere.


Sangue venne fuori da lui, mentre tremando barcollò all’indietro. La sua pelle era a pezzi, sembrava quasi nient’altro che una sacca di sangue.


Mentre rideva stridulamente, un barlume di ossessione poteva essere visto nei suoi occhi.


“Non ho ancora perso!” urlò. “Io sono Fang Wei. Come potrei mai perdere!?!?”


Si trovava li mentre tremava, un’espressione feroce negli occhi mentre rideva. Le persone avevano visto la sua gloria, ma non avevano assistito a gli infiniti giorni e notti che aveva speso con mania in coltivazione. Mentre le altre persone si trovavano a banchettare e chiacchierare in famiglia, lui si trovava fuori a combattere e uccidere! Quando le altre persone si erano innamorate, lui era rimasto in meditazione isolata. Aveva sopportato tutta la solitudine e l’incessante trascorrere del tempo!


Lui aveva solo un obiettivo ed era quello di sorpassare chiunque altro! Lui voleva essere il Prescelto numero uno della Nona Montagna e Mare! A lui non interessava quello che la sua famiglia faceva agli altri nel clan, ne i piani di suo nonno.


L’unica cosa che gli importava era di diventare il futuro Patriarca del Clan Fang!


A causa di questo, quando suo nonno gli aveva offerto i due frutti del Nirvana, non aveva esitato nemmeno un secondo. Aveva scelto immediatamente di assorbirli. A causa di questo, quando si inginocchiò, tremando, di fronte il Sesto Patriarca, Fang Wei aveva scelto di acconsentire alle sue richieste.


Sapeva che suo padre aveva mandato delle persone ad uccidere Meng Hao durante il suo ritorno al clan, ma non gli importava. Per lui, Meng Hao non era altro che un leggero ricordo.


Questo era vero anche se i frutti del Nirvana che stava usando appartenevano a Meng Hao; semplicemente non gli importava. Dopo tutto, si era sempre ritenuto il vero Prescelto numero uno del clan. Ogni cosa… apparteneva già a lui.


“Fang Hao, se perdo, allora ovviamente potrai riavere quello che ti appartiene. Ma in questo momento, non ho ancora perso!” Mentre guardava in alto verso Meng Hao, il sangue che gli ricopriva la faccia lo faceva sembrare ancora più feroce di prima.


Piegò la testa all’indietro e iniziò a ridere, improvvisamente, l’aura della reincarnazione scomparve, venendo rimpiazzata… da una torreggiante volontà di morte!


Questo era il Dao delle Fonti Gialle con Un Pensiero!


Era la seconda magia daoista più potente appartenuta al Clan Fang! Solo la Trasformazione Stellare con Un Pensiero era più potente!


Per coltivare questa magia, uno doveva prima morire. Poi, nella morte, doveva trovare uno spiraglio di vita. Quello spiraglio avrebbe impedito all’anima di morire e avrebbe fatto fondere il corpo in quello spazio tra la vita e la morte, formando poi un effettivo Dao di via e morte.


Mentre l’aura esplodeva all’esterno, gli occhi di Meng Hao tremarono. In basso, l’espressione di Fang Xiushan era crudele mentre fissava Meng Hao. La corrente condizione di Fang Wei lo riempiva di dolore, ma il desiderio di vedere moro Meng Hao era ancora più forte. Infatti, se ne avesse avuto l’opportunità… lo avrebbe direttamente ucciso.


“Ucciderlo metterebbe fine a ogni cosa. Anche se dovessi discendere nell’oltretomba a causa di questo, sono disposto a farlo lo stesso!” Fang Xiushan stringeva i denti mentre e continuava a nascondere l’intento omicida nel profondo dei suoi occhi.


L’energia di Fang Wei si innalzava sempre di più. Rilasciò un urlo di intenso dolore, ma più si faceva doloroso, più i suoi occhi brillavano di ossessione e più la sua aura si alzava esplosivamente.


192 draghi Immortali si innalzarono intorno a lui, tagliando l’aria. Fu in questo momento che espressioni allibite iniziarono ad apparire sulle facce dei coltivatori della Nona Montagna e Mare. Questo perché, sorprendentemente, altri draghi Immortali iniziarono ad apparire intorno Fang Wei!!


199. 207. 213…


Un drago dopo l’altro iniziò ad apparire, facendo a pezzi l’aria e facendo tremare le stelle. Molte voragini si aprirono nel cielo intorno Fang Wei.


221. 224… I suoi meridiani Immortali stavano esplodendo all’esterno!


Andò avanti finché… raggiunse i 241 meridiani!!


Arrivati a questo punto le menti dei coltivatori della Nona Montagna e Mare erano completamente sopraffatte. Erano rimasti senza parole e i membri del Clan Fang erano in completa agitazione. Nel palazzo ancestrale, il Grande Anziano guardava con sguardo perso nel cielo Fang Wei e Meng Hao, per poi rilasciare un lungo sospiro.


“Lui… ha aggiunto altri 49 meridiani!”


“Se non ci fosse stato nessun Meng Hao, Fang Wei… sarebbe stato sicuramente l’Eccelso del Reame Immortale della Nona Montagna e Mare!”


“Fang Wei è egualmente inumano quanto Meng Hao! Che metodo sta usando per fare una cosa del genere!?!?”


“241 meridiani! Non c’è qualcuno che ha fatto una cosa del genere in NESSUNA generazione di Immortali nella Nona Montagna e Mare! Secondo le leggende, il vero limite completo è 330 meridiani, ma quello non è altro che una leggenda!”


I Prescelti nel cielo stellato sentirono le loro menti vorticare. Erano pieni di amarezza per il fatto che il Clan Fang… potesse avere Meng Hao e Fang Wei. Nessun coltivatore della Nona Montagna e Mare avrebbe mai potuto dimenticare il Clan Fang!


Il Patriarca della Terra del Clan Fang fluttuava silenzioso nel cielo stellato. Voleva intervenire, ma esitava. Sapeva che se avesse fatto qualcosa per fermare quello che stava accadendo… avrebbe potuto perderli entrambi.


“Hao’er… sei tornato nel clan per il solo scopo dell’Ascensione Immortale? Per testare te stesso?” Gli occhi del Patriarca della Terra luccicarono con una profonda luce.


“Se è cosi, allora quelle persone che rimangono nascoste nell’ombra all’interno del clan… alla fine si riveleranno?”
                                


                                



