---
weight: 995
title: Capitolo 995 - Il Clan Ji fa la sua Mossa!
pubDate: 2025-03-17T11:17:35.027Z
tags:
    - issth
---


Tutti stavano guardando emergere il Clan Ji: nel suo corpo iniziarono a diffondersi dei brontolii del Reame del Dao. Era un’aura dell’Essenza, e ciò significava che i brontolii emanati da essa erano i più potenti che esistessero nella volta celeste!


Nel momento in cui questi brontolii si generarono, Fan Dong e gli altri Prescelti sentirono i loro volti riempirsi di shock: non curanti di chi fosse, nessuno di loro aveva immaginato che Ji Yin… non fosse realmente Ji Yin!


Era qualcosa che né il Patriarca della Terra del Clan Fang né Meng Hao erano stati in grado di prevedere.


Fu con completa discrezione e silenzio che improvvisamente l’esperto del Reame del Dao apparve fuori dal Pianeta Vittoria Orientale. Fu qualcosa che riempì di stupore tutti i membri delle sette e dei clan della Nona Montagna e del Nono Mare.


I Patriarchi del Reame del Dao stavano mormorando tra loro.


“L’unica persona che avrebbe potuto organizzare tutto ciò senza che ce ne accorgessimo è… uno dei cinque esperti onnipotenti del Reame del Dao del Clan Ji, Ji Xiufang!” [1]


“Il Clan Ji è incredibile…”


Il volto del Patriarca della Terra divenne freddo quando guardò verso Ji Yin e, una parola alla volta, disse: “Ji Xiufang!”


Ji Yin iniziò a ridere leggermente mentre il Karma sconfinato che la circondava iniziò a dissiparsi e a rivelare il viso di una donna di mezza età.


“Fang Shoudao! E’ da tanto che non ci si vede! Con me qui, non andrai molto lontano.” Quella donna era esattamente chi il Patriarca della Terra del Clan Fang aveva appena menzionato: Ji Xiufang!


Il Patriarca della Terra la guardò in silenzio, i suoi occhi brillavano di intento omicida: senza fare altre storie, si lanciò in avanti e i due iniziarono a combattere.


Dei boati riempirono l’aria, e la volta celeste andò in pezzi quando la battaglia del Reame del Dao scosse montagne e mari.


Quasi nello stesso momento in cui i due si attaccarono, tre persone comparvero fuori dallo scudo sigillante stratificato che copriva il Pianeta Vittoria Orientale. Ognuna di queste persone emanava onde del Reame del Dao e, mentre sedevano a gambe incrociate, dei brontolii emersero dai loro corpi: le loro basi di coltivazione esplosero mentre rinforzavano lo scudo, facendolo diventare ancora più forte. Ora, il Pianeta Vittoria Orientale era completamente e meticolosamente sigillato al suo interno.


I coltivatori delle altre sette e clan videro quello che stava accadendo e grandi ondate di shock malmenarono i loro cuori.


Questo rese assolutamente chiaro il fatto che i disordini nel Clan Fang avessero qualcosa a che fare con il Clan Ji! Inoltre, il Clan Ji aveva già reso ovvio il fatto che fosse determinato ad uscirne vittorioso.


La Nona Montagna e il Nono Mare erano sconvolti. I Patriarchi del Reame del Dao delle varie sette e clan avvertirono la freddezza sorgere nei loro cuori: quel gelo era causato dal caos di massa nel Clan Fang, dovuto all’improvvisa comparsa di Ji Xiufang e dei tre esperti onnipotenti del Reame del Dao all’esterno dello scudo.


Fino a poco prima nessuno aveva notato qualcosa di strano in Ji Yin, e tutti si erano lasciati sfuggire il fatto che fosse l’unico tra i vari Prescelti a non avere combattuto Meng Hao.


Ora che era stato detto loro l’accaduto, realizzarono che il piano era stato portato avanti senza intoppi: se Ji Xiufang non fosse stata lì, Fang Shoudao avrebbe risolto velocemente i problemi del Clan Fang.


Quando i Patriarchi del Reame del Dao realizzarono tutto questo, il gelo nei loro cuori crebbe ulteriormente.


“Il Clan Ji… sta attaccando! Hanno mandato quattro esperti del Reame Immortale ad occuparsi del Clan Fang. Ignorando il Signor Ji, che è anziano come i Cieli e non conta nemmeno più come coltivatore, il Clan Ji avrà un totale di cinque esperti del Reame Immortale!”


“Il Dao del Clan Ji si focalizza sul Karma. Non si sono mossi per molto tempo: secondo le leggende, quando lo fanno si assicurano sempre di essere un passo avanti a tutti gli altri!”


“Un passo avanti agli altri… per esempio, ai sei esperti del Reame Antico del Clan Fang. Il Clan Ji ha già predisposto tutto per una lotta interna tra loro, rendendo impossibile per questi partecipare ai problemi più grandi. Poi c’è Fang Shoudao, per cui hanno predisposto una lotta contro Ji Xiufang!”


“In quel caso, cosa stanno facendo quei tre esperti onnipotenti del Reame del Dao con quello scudo?” le facce dei Patriarchi del Reame del Dao si illuminarono quando considerarono quel problema, e guardarono in direzione delle Tre Grandi Società Daoiste.


Improvvisamente, delle potenti increspature si diffusero in ogni direzione e rombi di tuono si sentirono mentre emergeva quella figura, come se le sette si stessero mobilitando.


Le Tre Grandi Società Daoiste stavano per buttarsi nella mischia!


Ovviamente non avrebbero aiutato il Clan JI. Loro… avrebbero evitato al Clan Ji di sterminare il Clan Fang!


A quel punto tutti realizzarono quale fosse lo scopo dello scudo sigillante intorno al Pianeta Vittoria Orientale: lo scopo era ovviamente quello di evitare che le Tre Grandi Società Daoiste, o chiunque altro, potesse interferire con troppa facilità. Quello rendeva la presenza di Ji Xiufang più significativa che mai! Anche quando l’energia delle Tre Grandi Società Daoiste aumentò e le figure entrarono allo scoperto, quell’energia iniziò improvvisamente a scomparire: allo stesso tempo, le figure che erano emerse tornarono immediatamente alle loro rispettive sette.


Le uniche persone che erano consapevoli di quei risvolti erano i Patriarchi del Reame del Dao, le cui facce tremolarono mentre osservavano la scena.


Molto rapidamente, i loro occhi si spalancarono e le loro menti iniziarono a vorticare.


Nel Mondo del Dio dei Nove Mari, proprio mentre molte figure si stavano preparando per andare sul Pianeta Vittoria Orientale ad aiutare il Clan Fang, indicativamente il dieci percento dei discepoli delle loro sette improvvisamente… diventarono traditori!


Persino gli Anziani parteciparono, assicurandosi che il Mondo del Dio dei Nove Mari finisse nel caos più assoluto.


Una scena simile accadde nella Grotta della Spada del Flusso Sublime, così come negli Antichi Decani Immortali. Quel cambiamento fu incredibilmente improvviso e apparentemente era il risultato di anni di pianificazione segreta, con il fine di esplodere in quel preciso momento.


Degli scoppi riecheggiarono dalle Tre Grandi Società Daoiste: erano solo piccole ondate di disordine interno che non sarebbero durate molto a lungo.
Non sarebbero avvenuti grossi cambiamenti, ma il loro scopo primario era quello di guadagnare tempo.


L’intero punto era proprio quello di ritardare l’arrivo delle Tre Grandi Società Daoiste così che non potessero aiutare il Pianeta Vittoria Orientale.


Se si aggiungeva lo scudo sigillante, poi, il ritardo poteva essere fatale.


Inoltre, c’era un avviso non detto contenuto in quell’improvviso colpo di scena: la freddezza nei cuori dei Patriarchi del Reame del Dao divenne sempre più forte di prima.


“Il Clan Fang… sta per essere eradicato! Trovo ancora difficile credere che un clan come quello abbia deposto uno come questo.”


“Il Clan Ji non attacca con leggerezza, e quando lo fa… colpisce come un fulmine! E’ una catastrofe per il Clan Fang… sfortunatamente, sono preoccupato che le macchinazioni del Clan Ji non si siano ancora completamente rivelate.”


“Il fatto che il Clan Ji volesse addirittura attivare le sue cellule dormienti nelle Tre Grandi Società Daoiste mostra quanto desiderino deporre il Clan Fang… ma alla fine, qual è il vero scopo?” I Patriarchi del Reame del Dao rimasero silenti ma i loro occhi brillarono di crescente rabbia, furiosi che il Clan Ji avesse incluso nelle loro macchinazioni i Prescelti degli altri clan.


Dopotutto, l’intero gruppo di Prescelti era ora intrappolato fuori dal Pianeta Vittoria Orientale!


Ad ogni modo, non importava  quanto fossero arrabbiati i Patriarchi del Reame del Dao: erano esistiti per molti anni e non erano stupidi; sapevano che non importava quanto fosse forte il Clan Ji, persino loro non avrebbero voluto farsi nemiche tutte le sette e i clan della Nona Montagna e del Nono Mare. A meno che i Prescelti non facessero da soli qualcosa per cercare la morte, sarebbero stati al sicuro: finché non interferivano, una volta finita la battaglia sarebbero stati liberi di andare.


Grida miserabili risuonarono nel Palazzo degli Antenati del Clan Fang: l’amaro combattimento fra i membri del clan impregnò di sangue l’intera area. Con il passare del tempo, sempre più membri del Clan Fang morivano.


Il caos interno fece diventare le aree fuori dal Clan Fang, sul Pianeta Vittoria Orientale, mortalmente silenziose.


Gli edifici crollarono, le strutture cadevano e il suolo tremava. Meng Hao volteggiò a mezz’aria guardando quello che stava accadendo, e i suoi occhi si iniettarono di sangue. Sebbene non provasse una forte lealtà verso il Clan Fang, vedere i membri del clan massacrati, vedere Fang Xi in un tale pericolo, fece esplodere un’aura omicida dentro di lui.


Colpì la sua borsa da trasporto per produrre il Calderone dei Fulmini: i lampi danzarono quando Meng Hao scomparve improvvisamente, scambiandosi di posto con un membro del clan che era vicino a Fang Xi.


La trasposizione avvenne nel momento preciso in cui Fang Xi stava per affrontare un imminente pericolo da parte di altri membri del clan della diretta linea di sangue: proprio quando l’uomo raggiunse con le dita la fronte di Fang Xi, Meng Hao avanzò senza esitazione e si rimboccò la manica.


Si avvertì uno scoppio quando il potere di 123 Meridiani Immortali esplose: una forza terrificante si schiantò sul membro del clan che stava attaccando Fang Xi; il sangue spruzzò dalla sua bocca per un momento prima che esplodesse in tanti pezzi di carne. Fang Xi rise amaramente quando si guardò attorno e lo riempì un senso di profonda impotenza.


Meng Hao guardò in silenzio Fang Xi per un momento, poi i suoi occhi si riempirono di determinazione quando iniziò ad evocare il soldato di terracotta. A quel punto, anche lui era arrivato alla conclusione che la ribellione del clan dovesse essere stata influenzata da forze esterne, altrimenti sarebbero già apparsi gli esperti del clan a livello del Patriarca.


Non aveva idea del combattimento che stava avendo luogo nelle profondità del Palazzo degli Antenati, e nemmeno della battaglia del Reame del Dao che stava avvenendo nella volta celeste, ma Meng Hao non aveva bisogno di sapere quelle cose per capire che qualcosa di molto brutto stava succedendo nel clan.


Ad ogni modo, nel momento in cui chiamò il soldato di terracotta, avvertì anche un potere che ostruiva la diffusione della sua forza per coprire il Pianeta della Vittoria Orientale. Questo potere rallentò abbondantemente l’apertura della Terra degli Antenati, rendendo impossibile al soldato di terracotta di accorrere immediatamente.


I suoi occhi brillarono dalla voglia di uccidere: continuando a chiamare il soldato di terracotta, si voltò e iniziò ad aprirsi la strada fra la folla uccidendo.
Non era al livello di un esperto del Reame Antico, quindi attaccò solo avversari del Reame Immortale, e lo fece con la rapidità e con la forza di un fulmine. I 33 Cieli discesero e proruppe una forza esplosiva del Reame Immortale: tutti i membri traditori del clan del Reame Immortale che lo incontrarono emisero urla raccapriccianti quando vennero distrutti nel corpo e nell’anima.


Era come un Immortale della Morte: dei boati si avvertirono quando mosse il dito destro, facendo esplodere la fronte di un membro Immortale del clan al settimo stadio; successivamente si girò e il suo sguardo gelido brillò verso due membri del clan che stavano accelerando verso di lui per attaccarlo. I loro cuori improvvisamente furono preda del terrore: prima che potessero anche solo reagire, Meng Hao sfrecciò di fianco a loro e le loro teste volarono in aria.


Un’espressione complessa apparve sul volto di Fang Yunyi quando Meng Hao uccise il membro del clan contro cui stava combattendo, poi passò oltre. Meng Hao gli aveva appena salvato la vita e ora tutto quello che poteva fare era sorridere amaramente.


Risuonavano le esplosioni mentre quel combattimento selvaggio continuava.


Meng Hao era molto abile nell’uccidere: sul Pianeta Paradiso Meridionale aveva ucciso molte, e tantissime persone. Inoltre, era estremamente familiare con i campi di battaglia caotici. Il Calderone dei Fulmini tremolò e svanì tra i rumori di tuoni.  In quel momento un membro traditore del clan che era lì vicino apparve nel posto che aveva appena occupato e venne poi distrutto con un attacco combinato di cinque esperti del Reame Antico che avevano provato ad uccidere Meng Hao.  Con il Calderone dei Fulimini era molto difficile per chiunque buttarlo giù nella mischia; in un periodo di tempo molto breve, dozzine di membri traditori del clan morirono per mano sua.


Quella era la prima volta che aveva mostrato una così brutale ferocia nel clan, e come risultato i membri circostanti del clan lo guardarono sconvolti.


Questo per non parlare dei coltivatori nelle altre sette e clan della Nona Montagna e del Nono Mare! Nonostante lo scudo protettivo, tutti quanti potevano usare diversi metodi per vedere quello che stava succedendo al Clan Fang. Era qualcosa che il Clan Ji non aveva evitato che accadesse: volevano che l’amara tragedia che si stava consumando nel Clan Fang fosse visibile a tutti, come una minaccia.


Comunque, fu a questo punto che un enorme brontolio si sentì provenire dall’area dove Fang Wei era stato schiacciato contro la montagna. Brontolii terrificanti iniziarono a diffondersi quando le pupille di Fang Wei tornarono normali.


Questi terrificanti brontolii, poi, scomparvero: lentamente si alzò dalle macerie e poi buttò indietro la testa e iniziò a ridere.


“Questo doppelgänger è eccellente! Meraviglioso… è fantastico essere così giovani…. Sebbene sia debole e non possa reggere il potere del Reame Antico… questo corpo ha un incredibile potenziale. Dopo essermi fuso completamente nel futuro e avere trasformato questo nel vero me stesso, il vertice del Reame Antico non sarà più il mio limite! Fang Wei, come discendente del mio clan, siccome mi stai dando il tuo corpo ti aiuterò a compiere una delle tua aspirazioni.” In quel momento, strane ondate di potere vennero emanate da Fang Wei. Volò nell’aria e vide Meng Hao tra la folla nel Palazzo degli Antenati, iniziando a volare verso di lui: i suoi occhi brillavano di intento omicida mentre si avvicinava.


In quel momento, Meng Hao percepì un senso di pericolo nella sua mente: guardò in alto e il suo sguardo si incatenò a quello di Fang Wei.


O forse era meglio dire che il suo sguardo si incatenò a quello… del Sesto Patriarca!


[su_service title="MadOtter" icon="icon: commenting" icon_color="#000000" size="16"]


NOTE:


1. Il nome di Ji Xiufang in cinese è 季秀芳 jì xiù fāng, dove Xiu significa “bello”e Fang significa “fragrante”. E’ chiaramente un nome femminile.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]
                                


                                



