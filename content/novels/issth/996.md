---
weight: 9960
title: Capitolo 996 - La Battaglia Continua!
pubDate: 2025-03-17T11:17:35.027Z
tags:
    - issth
---


Fang Xiufeng e Meng Li rimasero nella Torre del Tang sul Pianeta Paradiso Meridionale, guardando i disordini nel Clan Fang sul Pianeta Vittoria Orientale. Gli occhi di Meng Li si spalancarono e tremò quando afferrò il braccio di Fang Xiufeng.


“Sapevi che questo sarebbe successo, non è vero!?” disse con occhi pieni di agitazione alla vista di Meng Hao in un tale pericolo. Quello di cui si preoccupava non era tanto la distruzione del Clan Fang, ma della salvezza di suo figlio.


Fang Xiufeng guardò quelle immagini e annuì lentamente.


“Devi fidarti di me, e devi fidarti di Hao. Tutto questo finirà in fretta.” Disse Fang Xiufeng con dolcezza. Non era uno di quelli che mostrava esternamente il proprio affetto paterno, come Ke Yunhai: il suo amore era sepolto a fondo nel suo cuore. Era il padre di Meng Hao e avrebbe preferito sopportare lui stesso le ferite piuttosto che permettere al figlio di farsi male.


Ad ogni modo, tutto quello che stava accadendo… doveva succedere.


Sul Pianeta Vittoria Orientale, gli sguardi di Fang Wei e Meng Hao si incatenarono, e un intangibile brontolio riempì la mente di Meng Hao: era come se tutto nel mondo fosse scomparso e l’unica cosa rimasta indietro fossero loro due.


Gli occhi di Meng Hao brillarono di istinto omicida: non c’era stato modo per lui di predire che gli eventi si sarebbero svolti a quel modo. Non poteva fare nulla riguardo ai drammatici fatti che si stavano susseguendo nel Clan Fang, e infatti, in fondo al suo cuore, sentiva come di avere perso.


Un sorriso sinistro si dipinse sul volto di Fang Wei quando si lanciò nell’aria come una stella cadente, dirigendosi direttamente verso Meng Hao.


Meng Hao fece un respiro profondo, schiacciando il confuso sentimento che proava nel cuore. La sua battaglia contro Fang Wei non era terminata: i suoi Frutti del Nirvana non gli erano stati restituiti. In quel caso… era ora di continuare la battaglia!


Con gli occhi accecati dalla voglia di uccidere, si librò nell’aria: i due si fecero largo tra la folla come meteore, avvicinandosi rapidamente l’uno all’altro.


La loro velocità era incredibile e fece tremare tutti quanti. Sebbene gli altri membri del Clan Fang fossero bloccati nella battaglia, tutti si voltarono a guardare Meng Hao e Fang Wei. I coltivatori della Nona Montagna e del Nono Mare guardarono le due figure mentre si avvicinavano l’una all’altra: quando si scontrarono a mezz’aria, un rumore scioccante riecheggiò in tutte le direzioni, facendo tremare l’aria e illuminando il cielo di colori selvaggi.


Meng Hao attaccò con la forza esplosiva di 123 Meridiani: i 33 Cieli tuonarono e apparvero numerose catene montuose. Una testa di Demone di Sangue dopo l’altra ruggì, facendo tremare il Cielo e la Terra e facendo ululare venti selvaggi.


Fang Wei eseguì le mosse di formazione di un incantesimo, facendo materializzare un’abilità divina: apparvero delle statue, forme di reincarnazione, le Fonti Gialle e qualche altra tecnica magica che a Meng Hao era sconosciuta. Le statue girarono attorno a Meng Hao, rilasciando incessanti attacchi.


Meng Hao si accigliò: le terrificanti ondate del Reame Antico che erano state emesse da Fang Wei erano svanite, eppure Meng Hao poteva percepire che Fang Wei era molto più potente di prima.


Gradualmente Meng Hao iniziò ad avvertire le increspature dentro Fang Wei, che lo riempirono di un senso di pericolo.


“Non è Fang Wei!” pensò con gli occhi che gli brillavano di una luce fredda.


Fang Wei stava esplodendo di un’energia molto più potente di quella di prima: l’ Incantesimo delle Fonti Gialle con Un Respiro era stato rilanciato ancora una volta , ma stavolta era differente. Si avvertirono rumori di tuoni quando le Fonti Gialle si mostrarono platealmente, attaccando direttamente Meng Hao a mezz’aria.


Si produsse un forte boato mentre in pochissimo tempo i due si scambiarono un centinaio di mosse.


“E’ tutto quello che sai fare?” chiese Fang Wei con voce freddamente sinistra. “E’ questo l’Eccelso del Reame Immortale?” eseguì un incantesimo con la mano destra che fece trasformare le Fonti Gialle in qualcosa di simile ad un drago, che balzò addosso a Meng Hao con le fauci spalancate.


L’espressione di Meng Hao si era rabbuiata ma non disse nulla. La sua mano si allungò quando l’abilità divina venne rilasciata. A quel punto, apparvero i 241 Meridiani Immortali di Fang Wei: ad ogni modo, apparentemente non aveva finito! Improvvisamente apparvero altri Meridiani Immortali!


251, 261, 271…


Forti rombi riempirono l’aria quando l’aura di Fang Wei esplose, con lo stupore dei coltivatori che stavano osservando dalla Nona Montagna e dal Nono Mare.


“Fang Wei… i suoi Meridiani Immortali, loro… stanno ancora aumentando!!”


“Incredibile, questo… cosa sta accadendo?” i coltivatori erano attoniti, ma i Patriarchi del Regno del Dao a malapena si accigliarono: stavano iniziando a mettere insieme le immagini di quanto era appena successo.


“E’ posseduto…”


“Dopo essere diventato Immortale, è stato posseduto, sebbene non alla perfezione. Non può essere… dopotutto, le persone che sono in grado di raggiungere l’assoluto vertice dei Meridiani Immortali non sono persone comuni nelle Nove Montagne e nel Non Mare. L’unica possibilità è che qualcuno abbia messo un seme del Dao in Fang Wei, come una specie di scommessa! Questa persona avrebbe così ottenuto maggiori possibilità di successo, con il crescere di Fang Wei!”


“Questo è di secondaria importanza: la questione principale è che dovrebbero essere della stessa linea di sangue. Inoltre, entrambi dovrebbero coltivare la stessa tecnica; ancora più importante è il fatto che entrambi dovrebbero ricevere una goccia di sangue dal leggendario Clan degli Inferi!” I Patriarchi del Reame del Dao mantennero il loro silenzio mentre guardavano verso Fang Wei con occhi curiosi e scioccati!


Sul Pianeta Vittoria Orientale, i Meridiani Immortali di Fang Wei continuarono ad accrescersi!


281, 291, 300!


Riecheggiarono forti rumori. Gli occhi di Meng Hao si spalancarono mentre i Meridiani Immortali di Fang Wei continuavano ad aumentare. Sebbene fosse scioccato, questo non lo fece affatto esitare: ondeggiò la mano, trasformandosi in un Roc dorato. Allo stesso tempo molte catene montuose franarono verso Fang Wei, la cui risata risuonò con il crescere della sua energia.


L’istinto omicida vibrò negli occhi di Meng Hao: insorse con aria autorevole e la sua base di coltivazione da Eccelso del Reame Immortale scoppiò di potere. La pietra stellare nel suo occhio sinistro svanì, trasformandosi in luce stellare sul suo palmo: ricoprì il suo corpo quando si manifestò la Trasformazione Stellare con un Pensiero, trasformandolo in un enorme pianeta che si lanciò contro Fang Wei.


Fischi acuti e penetranti si avvertirono quando il pianeta esercitò una pressione sconvolgente sopra ogni cosa: le rocce si spezzarono e poi si sollevarono a mezz’aria, mentre i coltivatori che stavano combattendo nelle vicinanze vennero spinti lontano da una forza imponente.


L’asteroide planetario di 3.000 metri volò in aria, ricolmo di un incredibile potere e in un battito di ciglia si trovò sopra Fang Wei.


Ad ogni modo, in un istante, gli occhi di Fang Wei brillarono di arroganza: allungando entrambe le mani, gridò.


Improvvisamente i suoi Meridiani Immortali esplosero di potere mentre se ne aggiungevano sempre di più.


310 Meridiani! 320 Meidiani!


L’intera Nona Montagna e Nono Mare tuonarono: tutti i membri del Clan Fang erao scioccati e tutta l’attenzione era focalizzata su Fang Wei.


330 Meridiani!


Incredibilmente, 330 Meridiani Immortali erano comparsi dentro Fang Wei, il che era l’apice assoluto per un Immortale che non aveva corroborato il Dao per conto proprio. Quando comparvero i 330 Meridiani Immortali, 33 Anime Immortali discesero dietro Fang Wei. Era esattamente la stessa cosa di Meng Hao… i 33 Cieli!


“MUORI!” urlò, allungando entrambe le mani verso il pianeta in arrivo. Quando spinse, i 330 Meridiani Immortali si trasformarono in 330 Fonti Gialle che si combinarono insieme. Inoltre, le sue 33 anime Immortali non erano più Giudici dell’Oltretomba, ma piuttosto dei Re Yama! Una pressione indescrivibile, che era all’ultimo vertice del Reame Immortale, venne irradiata da lui.


Un forte boato scosse l’intero Pianeta Vttoria Orientale quando i due Immortali di punta iniziarono a combattere. Quando si scontrarono uno sull’altro, emisero un forte rombo: si avvertirono degli scricchiolii mentre il pianeta iniziava ad andare in pezzi e le Fonti Gialle si disintegravano. In una manciata di respiri, un assordante  schianto  si propagò quando il pianeta esplose: Meng Hao apparve, pallido in viso e con l’espressione estremamente gelida, come un spada. Tossì e sputò una boccata di sangue quando barcollò all’indietro come se fosse trascinato da una forza possente. Eppure, non perse un minimo di quelle qualità che lo rendevano affilato come una spada.


“Il vertice del Reame Immortale, i 33 Cieli. Mmh..” si ripulì il sangue dal mento e la freddezza nel suo sguardo si accese trasformandosi in un’ardente voglia di combattere.


Più avanti, le Fonti Gialle si distrussero e i 33 Re Yama crollarono! Anche Fang Wei tossì sangue: inoltre, sebbene il suo occhio destro sembrasse pieno di rabbia, si potevano vedere segni di difficoltà nel suo occhio sinistro. Quella era… l’anima di Fang Wei che combatteva!


Improvvisamente la vera voce di Fang Wei risuonò, piena della verità dei suoi stessi desideri: “Sono un membro del Clan Fang e il mio sogno è quello di guidare il Clan Fang alla gloria. Padre! Nonno! Patriarca! Se il vostro desiderio è quello di deporre il clan, allora… non sono d’accordo!”


Comunque, quasi non appena la vera voce di Fang Wei risuonò, il Sesto Patriarca pianse: “ Torna qui giù!” sopprimendolo rapidamente. L’occhio sinistro tornò al suo stato normale e Fang Wei tossì altro sangue, per poi guardare verso Meng Hao.


“Fang Hao!” Fang Wei si ripulì il sangue dalla bocca e fece qualche passo avanti. I 33 Cieli apparvero nuovamente ed esplose un potere Immortale sconfinato.


“Quello che voglio… è questa sensazione! L’ho finalmente fatto! Finalmente, ho questo corpo perfetto! Questo è il mio doppelgänger! In futuro, diventerà il vero me stesso. Fang Wei, tu sei il mio discendente, e questo significa che è un onore per te!” la mano destra di Fang Wei si alzò e i 33 Cieli si lanciarono pericolosamente verso Meng Hao.


“Ti aiuterò ad uccidere questa persona per esaudire il tuo desiderio!”


Gli occhi di Meng Hao brillarono intensamente di voglia di uccidere: guardò freddamente verso Fang Wei per un momento, poi avanzò. Sollevò la mano destra e apparvero i suoi 33 Cieli.


“Ponte dell’Eccelso!” disse leggermente.


Non appena quelle parole uscirono dalla sua bocca, suoni roboanti riempirono il Cielo e la Terra. Incredibilmente, i 33 Cieli di Meng Hao si trasformarono nell’immagine del Ponte dell’Eccelso. Si manifestarono 123 Meridiani dietro il ponte, quando questo avanzò verso Fang Wei.


“Chissene frega di quella cosa! Mondo Infernale!” Fang wei mosse la mano destra e fece apparire in un istante le Fonti Gialle. Inoltre, si manifestò un pezzo illusorio dell’Oltretomba, che rapidamente divenne fisico.


Quando i due si attaccarono, Fang Xiushan ignorò ogni potenziale ferita che avrebbe potuto ricevere e si liberò dal suo combattimento con il 19esimo zio di Meng Hao. Successivamente eseguì un teletrasporto minore, dirigendosi direttamente verso Meng Hao con gli occhi pieni di voglia di uccidere.
Mosse la sua mano e fece scoppiare la sua base di coltivazione del Reame Antico con il potere distruttivo di due Lampade dell’Anima spente.


“MUORI!”


Incredibilmente, unì le forze con Fang Wei nel tentativo di uccidere Meng Hao, per massacrarlo sia nello spirito che nel corpo!


In quel momento critico, Meng Hao ondeggiò la mano destra e il Ponte dell’Eccelso discese fino a bloccare sia Fang Wei che Fang Xiushan. Dei boati si avvertirono quando il Ponte dell’Eccelso iniziò a crollare: Meng Hao venne sbalzato all’indietro e la sua espressione non aveva alcuna traccia di allarme. Invece, era piena di ribollente voglia di uccidere.


Allungò la mano destra e nel palmo c’era un piccolo frutto che non era visibile a nessuno se non a lui.


Era… il Frutto del Nirvana del Patriarca di prima generazione!


Con il Frutto del Nirvana nella mano, il suo torreggiante istinto omicida influenzò l’intera area, raggelando l’intera folla. Fang Wei e Fang Xiushan guardarono gli occhi di Meng Hao e per qualche sconosciuta ragione, iniziarono a tremare.


[su_service title="MadOtter" icon="icon: commenting" icon_color="#000000" size="16"]


NOTE:


1. Nella cultura induista, Yama è il dio della morte che regna sia sul Paradiso che sull’Inferno (Nakara). Questa figura si è trasmessa poi al Buddhismo, trasformandosi successivamente nella divinità cinese Yanluowang (閻羅王,<em>Yánluó Wáng, </em>letteralmente “il re Yanluo”), guardiano e giudice dell’Inferno. Nel buddhismo Mahāyāna è una figura che si limita a giudicare le anime e a gestire gli inferi, ma anche se sovrumano non sfugge alla saṃsāra (letteralmente “scorrere insieme”, rappresenta il ciclo della vita terrena) :preoccupato dalle sua azioni, potrà sfuggire al suo tormento solo intraprendendo lo studio del Dharma.


2. Kṣitigarbha, in cinese Dizangawang (地藏菩萨, Dìzàng Púsà) è un bodhisattva cosmico del buddhismo Mahāyāna il cui nome significa letteralmente “matrice della Terra” ed è una figura che è spesso affiancata a quella di Yama, sebbene non ne sia l’equivalente. E’ anche una divinità taoista cinese nota comunemente con il nome Dizang.


__


Il Patreon di I Shall Seal The Heavens è ufficialmente aperto! Sostenete la novel e il gruppo di traduzione con una donazione. Vantaggi esclusivi vi attendono:


<a href="https://www.patreon.com/madotter">https://www.patreon.com/madotter </a>


Grazie![/su_service]




                                


                                



