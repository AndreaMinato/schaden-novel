---
weight: 9970
title: Capitolo 997 - Fang Xiushan… Muori!
pubDate: 2025-03-17T11:17:35.027Z
tags:
    - issth
---


I 123 Meridiani Immortali di Meng Hao scoppiarono di potere, condensando la forza dei 33 Cieli in un maestoso Ponte dell’Eccelso per bloccare Fang Wei e Fanh Xiushan. Anche quando si ritirò alla velocità della luce, i suoi occhi brillavano di una luce freddissima. Guardava Fang Wei e Fang Xiushan come se fossero morti. Si sentirono forti rombi e Cielo e Terra tremarono con forza. Il Frutto del Nirvana nella mano di Meng Hao irradiava una luce scintillante.


Quello era il Frutto del Nirvana del Patriarca di prima generazione!


Emanava un’aura antica che sembrava indicare il fatto che esistesse da innumerevoli anni e non appena comparve, il senso del tempo dentro al frutto sembrò influenzare tutto ciò che si trovava nell’area, facendo sembrare che la regione intorno a Meng Hao appartenesse ad un’era differente.


Lo sguardo di Fang Xiushan incontrò quello di Meng Hao e il suo cuore tremò. Guardò il Frutto del Nirvana per un momento, al che apparve qualcosa sinistro nei suoi occhi e le sue labbra si piegarono in un sorriso crudele.


“Assorbilo e non dovrò nemmeno attaccarti. Morirai senza ombra di dubbio!”


L’energia di Fang Wei si innalzò ma quando guardò verso Meng Hao il suo cuore iniziò a palpitare. Il suo sguardo si spostò sul Frutto del Nirvana e all’improvviso nel suo cuore esplose un forte senso di crisi.


A dire la verità non si trattava di Fang Wei: era il dopplegänger del Sesto Patriarca e per questo motivo riconobbe il frutto non appena lo vide, realizzando che… era completamente diverso dal Frutto del Nirvana che ricordava!


Non appena Meng Hao lo spinse via, il Maggiore, che stava combattendo contro Fang Heshan, lo guardò: quando vide quello che stava accadendo, perse ogni compostezza.


“Hao'er, non puoi assorbire quella cosa!” urlò con urgenza. Anche quando la sua voce riecheggiò, avvertì un profondo senso di pentimento nel cuore per le decisioni che aveva preso.


Nello stesso istante in cui il Maggiore aveva urlato, gli occhi di Fang Wei si erano spalancati e il senso di crisi che era esploso poco prima dentro di lui aveva raggiunto l’apice. Il suo cuore stava battendo così forte che se Meng Hao avesse assorbito il Frutto del Nirvana, sarebbe accaduto qualcosa di scioccante e irripetibile. Improvvisamente urlò: “FERMATELO!”


Fang Wei fece un passo avanti e mosse la mano: i 33 Cieli e i 330 Meridiani Immortali si trasformarono nel potere delle Fonti Gialle, scoppiando fino a scuotere il Ponte dell’Eccelso.


Allo stesso tempo, Fang Xiushan, nonostante la sua improvvisa e momentanea esitazione, andò comunque all’attacco, esplodendo con il potere di una base di coltivazione del Reame Antico con due Lampade dell’Anima spente. Si materializzò un attacco scioccante, che consisteva in un’enorme mano illusoria che spaccò a metà il Ponte dell’Eccelso.


Il Ponte dell’Eccelso si scosse e iniziò a crollare, pezzo dopo pezzo. Era una magia Daoista potente come un Eccelso, ma … con la base di coltivazione di Meng Hao, questo poteva solo costringerlo a materializzarsi. Considerando il fatto che Fang Wei e Fang Xiushan avevano combinato le forze, ci volle solo un momento prima che il ponte iniziasse a crollare completamente, non potendo resistere oltre.


Una volta crollato, non ci sarebbe stato nient’altro ad ostacolare la strada di Fang Wei e Fang Xiushan, che avrebbero immediatamente livellato Meng Hao di attacchi mortali.


Meng Hao indietreggiò alla massima velocità, con sguardo gelido. Proprio quando Fang Wei e Fang Xiushan si lanciarono contro il Ponte dell’Eccelso, lui sollevò il Frutto del Nirvana e lo spinse contro la sua fronte.


Il frutto si sciolse e sprofondò al suo interno, facendo fluire una sensazione di calore dentro di lui. Il corpo si scosse e la mente tremò: gli sembrava come se stesse per essere fatto a pezzi e vene azzurrognole comparvero sul suo viso; il sangue colò dai suoi occhi, dalle orecchie, dal naso e dalla bocca.


Quando Fang Wei e Fang Xiushan distrussero il Ponte dell’Eccelso, il cuore di Fang Wei stava palpitando con violenza: terminò tutte le sue abilità divine, ruggendo quando… quando finalmente distrusse completamente il ponte, i cui frammenti si dispersero in ogni direzione.


Immediatamente, Fang Wei si lanciò verso Meng Hao come una stella cadente.


“MUORI!” Fang Wei aveva una brutta sensazione riguardo a quello che stava per succedere con Meng Hao e per questo si spinse con più velocità mentre la sua voglia di uccidere infuriava.


Anche l’intento omicida di Fang Xiushan insorse e il suo desiderio di uccidere Meng Hao si fece più forte che mai. La sua base di coltivazione scoppiò di potere, facendo sì che un’enorme mano si schiantasse su Meng Hao per schiacciarlo ed annientarlo, per spazzare via l’odio nel suo cuore.


Quando Fang Wei e Fang Xiushan si avvicinarono, Meng Hao stava tremando e i suoi occhi erano di un rosso brillante: un’aura selvaggia e autorevole eruttò improvvisamente da lui.


Quell’aura fece sì che Fang Wei lo guardasse sconvolto e che la faccia di Fang Xiushan perdesse il suo contegno.


Successivamente, Meng Hao lasciò uscire un forte ruggito: il suo corpo iniziò improvvisamente a diventare più grande e allo stesso tempo i suoi meridiani… improvvisamente… aumentarono con rapidità!


Non aveva più 123 meridiani: il numero era cresciuto ad una velocità impressionante, così come i Draghi Immortali intorno a lui. Ruggirono quando 139, 152, 196 draghi apparvero…


Swi colori accesi brillarono nel cielo, il vento urlava e i corpi celestiali tremavano!


In un battito di ciglia, aveva 200 meridiani!


L’aura di Meng Hao si innalzò incredibilmente, quasi come a dire che… avrebbe superato il Reame Immortale!”


ROOOOOOOOAAAAAAAAAR!!!!!


200 Meridiani non era il limite: la crescita continuò! 213, 235… e così via fino a 246 Meridiani!


Era decisamente oltre il doppio del suo limite precedente.


Se quello fosse stato tutto ciò che aveva da dare, avrebbe potuto non essere un problema troppo grave. Comunque, nel momento in cui i Meridiani Immortali si raddoppiarono, i 33 Cieli di Meng Hao superarono il livello Immortale. Oltrepassarono il grande cerchio, esplodendo in modo tale che tutti gli osservatori rimanessero esterrefatti nel guardare quelli che sembravano essere… i 66 Cieli! C’erano due estremi: il primo erano i 33 Cieli in alto, poi c’erano le 33 Terre in basso. Nel mezzo, c’era Meng Hao!


La sua energia si alzò a picco ed esplose un’aura terrificante. Le facce di Fang Wei e Fang Xiushan persero ogni compostezza: persino Fang Xiushan avvertì una sensazione improvvisa di crisi mortale!


Era una crisi… che avrebbe portato alla sua completa e totale morte.


La mente di Fang Xiushan vorticò quando disse con voce roca: “Impossibile! Anche se il suo potere aumenta, rimane pur sempre un semplice Immortale! Io sono nel Reame Antico! Come posso provare così tanta paura?” Il volto di Fang Wei impallidì e i suoi occhi si spalancarono quando sussultò.


“Esiste un tipo di Immortale che è capace di uccidere qualcuno nel Reame Antico… Infatti, secondo la leggenda, la vera Immortalità non è l’apice del Reame Immortale. In tempi antichi, prima che gli altri Cieli e le altre Terre collassassero nella volta celeste, ci fu un’era diversa da quella delle Nove Montagne… Sopra la vera Immortalità c’era un altro livello. Era il livello… dell’Imperatore Immortale! Se avessero guardato in alto e mosso una mano, avrebbero distrutto i 33 Cieli! Se avessero guardato e indicato in basso, avrebbero schiacciato le 33 Terre… un Imperatore Immortale!” lo scalpo di Fang Wei diventò insensibile e la sua mente si riempì di sussulti. Se fosse stato lì come il vero se stesso, allora anche se Meng Hao fosse diventato un Imperatore fra gli Immortali, il Reame Antico era comunque superiore ai 33 Cieli e alle 33 Terre. Uccidere Meng Hao sarebbe stato facile come sollevare una mano. Ma ora… quello era il suo doppelgänger ed era semplicemente un corpo fisico limitato dagli obblighi del potere Immortale. Lui… semplicemente non c’era partita contro Meng Hao! La sua mente vorticò e, senza esitazione, Fang Wei si voltò e scappò.


Fang Xiushan non capiva bene la situazione come il posseduto Fang Wei, che era in realtà il Sesto Patriarca; esitò e impiegò più tempo per farsi indietro e fu esattamente in quei pochi respiri di tempo che Meng Hao … fece la sua mossa!


Guardò in alto e dei boati riempirono l’aria: la sensazione di essere fatto a pezzi fece diventare i suoi occhi completamente rossi, venati di sangue. Il suo corpo crebbe sempre di più e, al momento, sembrava possedere un vasto ed intenso potere. Non sapeva di preciso se si trattava di un’allucinazione, ma quel potere lo riempì improvvisamente di… una sensazione particolare.


Era come se avesse raggiunto uno stato in cui era la massima rappresentazione di ogni possibile significato della parola Immortale.


In quel momento, le Nove Montagne e i Nove Mari tremarono leggermente e apparvero ondate di energia che nessun coltivatore poteva avvertire.
Quelle ondate si ammassarono fuori dalle Nove Montagne e dai Nove Mari, circondandoli e costringendo il sole e la luna a fermare la loro eterna orbitazione.


Se le Nove Montagne e i Nove Mari avessero avuto una volontà, allora in quel momento sarebbe stato come se quel volere stesse guardando verso Meng Hao, emanando quelle ondate di energia, e il sole e la luna si fossero fermati per il tempo di un respiro, come per dare il benvenuto… a qualcosa che appariva per la prima volta dalla formazione delle Nove Montagne e dei Nove Mari… l’Imperatore Immortale!


Nella Grotta dell’Immortale nelle Rovine dell’Immortalità sulla Nona Montagna e sul Nono Mare, la donna vestita di bianco si alzò in piedi: guardò verso il Pianeta Vittoria Orientale e la sua espressione perennemente immutata vacillò.


“Con un destino come questo e una buona fortuna del genere… merita certamente di stare nella Lega dei Sigillatori del Demone delle Nove Montagne e dei Nove Mari.” Mormorò. Quando pronunciò le parole Sigillatori del Demone, i suoi occhi brillarono di dolore e reminiscenza.


“Antico Immortale. Nove Sigilli. Siete ancora in giro? Io… sono l’unica rimasta. L’unica…” sembrava stesse soffrendo e in effetti una lacrima scese lungo la sua guancia. Alla fine mosse la mano: il sole e la luna tornarono a ruotare nuovamente e le Nove ontagne e i Nove Mari tornarono alla normalità.


Allo stesso tempo, la lacrima volò fino a raggiungere qualche terra sconosciuta. Forse divenne parte del mare viola, o forse rimase una semplice lacrima nella tempesta di pioggia.


Se avesse avuto uno spirito, forse si sarebbe risvegliata e avrebbe avuto la brama e la determinazione di trasformarsi in mare.


Nel frattempo, sul Pianeta Vittoria Orientale, sulla schiena di Patriarca Affidabilità c’era una giovane donna. Improvvisamente guardò in alto con uno sguardo vuoto negli occhi, come se avesse appena pensato a qualcosa.


Meng Hao non era consapevole di quello che stava accadendo nelle Nove Montagne e nei Nove Mari: al momento stava solo sopportando il dolore atroce causato dal terrificante potere che lo stava riempendo. Sapeva di poter rimanere in quello stato solo per un breve periodo di tempo, così alzò rapidamente la mano indicando Fang Xiushan.


In un istante il suo Meridiano Immortale della Fiamma Divina eruttò, facendo apparire un mare di fiamme che ricoprì ogni cosa, circondando i 33 Cieli e le 33 terre di fiamme eterne di sterminio.


Un enorme mondo di fuoco si lanciò immediatamente contro Fang Xiushan.


La sua espressione vacillò e il senso di crisi dentro di lui raggiunse l’apice, fracassando la sua mente.  Si fece indietro alla massima velocità, facendo un incantesimo a due mani: apparvero tantissime abilità divine e il sangue spruzzò dalla sua bocca; apparvero le sue Lampade dell’Anima, ruotando intorno a lui, così come fecero gli altri oggetti magici, che risposero tutti agli attacchi di Meng Hao.


Nel momento in cui le sue abilità divine e i suoi oggetti magici si lanciarono contro di lui, il mare di fiamme si trasformò in una gigantesca mano che, in un battito di ciglia, inondò completamente Fang Xiushan.


Tutte le sue abilità divine crollarono e i suoi oggetti magici si sciolsero. Persino le sue Lampade dell’Anima presero fuoco.


Quando le Lampade dell’Anima spente si riaccesero, Fang Xiushan lasciò uscire un urlo di dolore e i suoi occhi si riempirono di incredulità e stupore.
Le sue Lampade dell’Anima si sciolsero e Fang Xiushan liberò un ululato quando… venne completamente ricoperto dal fuoco.


Qualche istante dopo, l’unica cosa che era rimasta di lui erano ceneri fluttuanti.


Era stato ucciso nel corpo e nell’anima.
                                


                                



