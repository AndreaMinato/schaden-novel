---
weight: 100
title: Capitolo 100
pubDate: 2024-05-14T12:27:29.242Z
tags:
    - lrg
---

Randidly fece un respiro profondo, poi espirò. Era già preoccupato per l’indomani, ma non per la parte in cui avrebbe dovuto schiacciare le squadre, facendo comprendere loro quanto ancora dovessero crescere in forza. Infatti, quella parte sarebbe stata piuttosto catartica. Gli avrebbe dato modo di scatenare tutta la sua rabbia che aveva accumulato durante la battaglia, e che ancora bruciava. Dopotutto, non era stato troppo felice nel vedere che di ritorno al villaggio Lyra era… beh, qualsiasi cosa le fosse successo. Punire il villaggio era un modo in cui poteva dare sfogo alla sua rabbia.
In verità, aveva ottenuto un certo senso di soddisfazione nella violenza.
No, la preoccupazione era per le parole che avrebbe dovuto pronunciare dopo. Randidly ancora non voleva essere coinvolto nelle attività giornaliere di Donnyton, ma voleva certamente indirizzarli verso un sentiero di crescita. Per questo motivo aveva creato un programma con Daniel e Regina, dato nuovi metodi per realizzare pozioni alla Signorina Hamilton, e usato le due ultime benedizioni.
Le scelte erano abbastanza semplici. Aveva bisogno di persone che avrebbero protetto e rafforzato Donnyton, individui attivi, e persone senza classe. Il fatto che Regina non avrebbe ottenuto una benedizione era una sfortuna, ma il potere che Randidly aveva percepito da Annie e da Hamilton e dalle loro rispettive classi sembrava promettente. La cosa migliore era che le quattro benedizioni erano state usate su tipi diversi di individui, quindi le loro classi avrebbero avuto utilizzi diversi.
Alana per forza e potere. Sam per supporto e costruzioni. La Signorina Hamilton per la gestione delle cose dietro le quinte. Annie per l’eliminazione dei pericoli.
Ma Randidly sapeva che tutte queste azioni erano solo una piccola parte di quello che doveva fare per il villaggio. Quindi dopo aver distrutto il concetto di forza delle squadre, avrebbe dovuto parlargli, sperando di motivarli in qualche modo. Questo era il motivo della sua preoccupazione.
Il sole fece capolino all’orizzonte, e Randidly sollevò le mani per coprirsi gli occhi. Era stata una lunga notte. Ma sembrava che fosse finalmente finita.
Probabilmente il gruppo di Franksburg ci avrebbe messo ancora un paio di giorni ad arrivare, rallentati dal gran numero di persone che viaggiava con loro, e dalla necessità di percorrere le strade. Dopo il loro arrive, Randidly voleva parlare con Alana e Raina, e poi si sarebbe allontanato da Donnyton per un po’, alla ricerca di una landa deserta dove allenarsi.
Almeno, questo era quello che credeva, secondo quello che era successo a Lyra…
Avevano messo il suo cadavere su di un letto, e quella poltiglia su un tavolino di fianco. Ma non sapevano cosa aspettarsi da lei. Nessuno poteva dire quando si sarebbe… ripresa, ma non vi erano stati cambiamenti nella poltiglia nelle scorse ore.
Sospirando, Randidly si massaggiò il naso, con un accenno di irritazione. Questo era esattamente il motivo per cui voleva ci fosse qualcun altro a capo di tutto…
“Una cosa per volta”. Si ricordò Randidly, facendo un respiro profondo. Poi esaminò una particolare notifica che aveva ricevuto durante la notte.
> Congratulazioni! Hai assorbito completamente la benedizione del Patrono delle Ceneri. L’abilità dell’Anima “Benedizione del Patrono delle Ceneri Lv 1” è disponibile. Puoi mantenere la tua abilità attuale e dimenticare questa nuova, mantenere questa e dimenticare la precedente, o provare a combinare le due. Tutti i benefici ottenuti finora saranno mantenuti.
Attenzione, se le due abilità dell’anima vengono combinate, un’abilità inferiore potrebbe essere ottenuta, sulla base della compatibilità. Questa azione non può essere interrotta.
Non vi era una vera possibilità di scelta qui. Sempre avanti, impugnando saldamente la lancia meglio che poteva. Randidly scelse di combinare le abilità.
Combinazione delle abilità dell’anima… Attenzione, compatibilità è al 41%. Desideri comunque procedere?
Quell’accenno di irritazione era scoppiato, riempiendo Randidly di una rabbia senza fine. Il suo sorriso si allargò, e cliccò sì, sfidando il sistema a fregarlo. Poteva avvertire le due abilità, poteva quasi vederle, il caldo potere della benedizione delle ceneri, quello freddo della decomposizione e della precisione mortale della Padronanza della Lancia della Decomposizione.
Iniziarono a ruotare nel suo petto, avvicinandosi sempre di più. Iniziarono a ruotare su loro stesse, e il cuore di Randidly iniziò a battere più forte, una strana eccitazione riempiva il suo corpo. E al suo interno, un altro battito emerse, un’energia pulsante allo stesso tempo fredda e calda. Avvicinandosi, il calore della benedizione aveva sciolto ciò che rimaneva della decomposizione, e questa si era posizionata nell’area lasciata pulita dal calore.
Iniziarono a ruotare sempre più velocemente, avvicinandosi, le loro energie diventavano sempre più instabili, pronte per una collisione esplosiva.
Istintivamente, Randidly avvertì che non poteva permettere che succedesse.
Quindi premette, usando tutto quello che aveva per mantenerle separate. Il loro avvicinamento si stabilizzò in qualche modo, ma le due abilità ruotavano sempre più velocemente, creando una pressione sempre più grande che le spingeva ad avvicinarsi.
Digrignando i denti, Randidly si rifiutò. Non in questo modo.
Questo…
I suoi occhi bruciarono di un verde smeraldo nell’oscurità.
Non avrebbe ottenuto un risultato inferiore…!
Randidly era ben consapevole della forza che gli era stata concessa dalla sua abilità dell’anima. Gli aveva dato diverse abilità uniche, benefici per l’aumento di livello delle abilità. Grazie ad essa, aveva raggiunto il suo stato attuale più rapidamente di ogni altro PC.
E questi benefici sarebbero solo aumentati se avesse avuto successo ora, lo sapeva. Nonostante non sapesse come ottenere il risultato che desiderava, sapeva che il sistema rispondeva ai desideri e bisogni. E ogni parte di lui lo desiderava. Ogni centimetro del suo corpo aveva bisogno di questa forza, per sopravvivere, per proteggere le persone che facevano affidamento su di lui. Per trovare le persone del suo passato e mettere a riposo i fantasmi delle persone scomparse. La pulsazione nel suo petto si fece più insistente.
Se desideri qualcosa, prendila.
Per un momento, gli occhi di Randidly vibrarono, per poi accendersi di uno strano colore viola. Un seme freddo e paralizzante, il nocciolo concentrato della sua rabbia e del suo calore, uscì da lui, muovendosi per posizionarsi tra le due energie roteanti. Formò una piccola sfera, creando una pressione oppressiva tutta sua, diretta all’esterno per controbilanciare quella strana gravità che voleva avvicinare le due abilità dell’anima.
Le loro orbite si stabilizzarono, rallentando lentamente, ma ancora roteando in un circolo senza fine: Decomposizione, seguita da un fuoco purificatore, seguita da altra decomposizione.
Ansimando, Randidly cadde in ginocchio.
> Congratulazioni! Hai ottenuto l’abilità dell’anima “Ciclo di Decomposizione e Cenere Lv 1”. Tutti i benefici precedenti sono stati mantenuti.
Non vi era alcuna abilità o bonus associato a questa abilità dell’anima, apparentemente, il che rese Randidly esitante. Ma alla fine, avrebbe presto scoperto se aveva avuto successo o meno, quindi per ora, si limitò a sollevare le spalle. Poi guardò le notifiche delle sue abilità.
Padronanza della Lancia era salita di 2 livelli, Affondo Fantasma e Gioco di Gambe della Lancia Fantasma di 3, Occhi della Lancia Fantasma e Mezzo-Passo Fantasma di 1, Colpo forte di 1, Schivare di 2, Abilità nella Lotta di 3, Blocco di 1, Fretta di 3, Spazzata e Potenziamento di 2, Colpo Misurato di 1, Lama della Decomposizione di 3, Squarcio Spettrale di 5, Penetra i Cieli, Frantuma la Terra e La Lancia Avanza, la Cenere Segue di 1 ciascuno, Agonia di 3, Forma Fisica di 1, Resistenza al Dolore di 3, Grazia di 3 e Rigenerazione Batterica di 2.
Tutto insieme, con ciò che gli rimaneva da prima, aveva 50 PS. Randidly sorrise. Non abbastanza da finire il sentiero dell’Affondo Fantasma, ma più che sufficienti per vedere l’utilità della sua abilità dell’anima.
Assegnò i primi 5 PS al sentiero dell’Affondo Fantasma, ottenendo +1 Agilità dal sentiero. Non ottenne nulla dall’abilità dell’anima. Accigliandosi, ne assegnò altri 5, ottenendo +1 di Forza. Ma questa volta, ottenne anche il bonus dalla sua abilità dell’anima, Ciclo di Decomposizione e Cenere: +15 Salute e +2 Vitalità.
Randidly emise un sospiro di sollievo. Gli ci erano voluti 10 PS invece che 5, ma i benefici erano comunque decenti. Randidly assegnò gli altri PS al sentiero, per vedere cosa avrebbe ottenuto. I 40 PS rimasti gli diedero +4 Agilità e +4 Forza, ma anche i risultati della sua abilità dell’anima lo lasciarono a bocca aperta.
Ognuno richiedeva l’utilizzo di 10 PS, leggermente diversi l’uno dall’altro, ma ciascuno conferiva guadagni sostanziali. Randidly non era sicuro se la rotazione fosse la stessa, ma anche in questo modo aveva ottenuto molto. Prima vi erano salute e Vitalità, poi +3 Controllo e +2 punti da distribuire. Poi per terzo vi era +15 Energia e +1 Agilità e Forza, poi +3 Concentrazione e +2 statistiche distribuibili. Finalmente, alla quinta rotazione vi era +15 mana e +1 a tutte le rigenerazioni.
Le statistiche distribuibili finirono in Resistenza, poi Randidly guardò al suo status.
Randidly Ghosthound
Classe: ---
Livelli: N/D
Salute(/R per ora): 556/548 [+8] (234 [+12])
Mana(/R per ora): 12/874 (91.75)
Energia(/R per min): 601/678 (85 [+4])
Vitalità: 70 [+4]
Tempra: 42
Forza: 60 [+12]
Agilità: 79 [+12]
Percezione: 46
Riflessi: 62
Resistenza: 29
Forza di Volontà: 70
Intelligenza: 96
Saggezza: 46
Controllo: 85
Concentrazione: 53
Equipaggiamento: Tunica di Pelle Comune Lv 5: (+2 Vit), Guanti della Rapidità (Vit +1, Agi +3), Collana del Gatto dell’Ombra Lv 20 ®: (Vit +1, For +2, Agi +7)
Abilità (Abilità dell’Anima): Ciclo di Decomposizione e Cenere Lv 51
Combattimento: Padronanza della Lancia Lv 56, Affondo Fantasma Lv 53, Gioco di Gambe della Lancia Fantasma Lv 44, Occhi della Lancia Fantasma Lv 28, Mezzo-Passo Fantasma Lv 18, Colpo Forte Lv 30, Padronanza dei Pugnali Lv 10, Pelle di Pietra Lv 27, Schivare Lv 38, Abilità nella Lotta Lv 43, Blocco Lv 33, Fretta Lv 30, Carica Fantasma Lv 15, Spazzata Lv 34, Parare con la Lancia Lv 10, Potenziamento Lv 32, Colpo Misurato Lv 21, Calcio Circolare Lv 21, Lama della Decomposizione Lv 23, Squarcio Spettrale Lv 7, Penetra i Cieli, Frantuma la Terra Lv 3.

I 7 Kata della Lancia Cinerea: La Lancia Avanza, la Cenere Segue Lv 2

Incantesimi: Radici Perforanti Lv 13, Dardo di Mana Lv 28, Scudo di Mana Lv 24, Manipolazione delle Radici Lv 28, Globo Arcano Lv 22, Palla di Fuoco Lv 30, Missile Magico Lv , Palmo Curativo Lv 9, Polline della Rafflesia Lv 15, Evoca Pestilenza Lv 17, Rinforzo di Mana Lv 14, Muro di Spine Lv 7, Seme dell’Anima Lv ®, Agonia Lv 27, Ispirazione ®, Dardo Inceneritore, Cerchio di Fiamme
Costruzione: Distillare Pozioni Lv 30, Coltivazione Lv 20, Coltivazione di Piante Lv 9, Cartografia Lv 7, Analizzare Lv 24, Raffinare Lv 12

Ausiliarie: Forma Fisica Lv 36, Meditazione Lv 35, Correre Lv 23, Scatto Lv 19, Evasione Furtiva Lv 23, Resistenza all’Acido Lv 22, Resistenza al Veleno Lv 16, Resistenza al Dolore Lv 20, Primo Soccorso Lv 13, Equipaggiare Lv 25, Senso dell’Orientamento Lv 18, Forza Mentale Lv 15, Resistenza alle Maledizioni Lv 3, Resistenza al Fuoco Lv 14, Cucire Lv 11, Tagliare Verdure Lv 2, Lavoro Manuale Lv 3, Scavare Lv 5, Cucinare Lv 16, Grazia Lv 14, Estrarre Lv 1, Rigenerazione Batterica Lv 3, Superiorità Lv 2
La sua lista di abilità era davvero enorme, da quando aveva iniziato ad ottenere sempre più passive che gli davano piccoli bonus. Quelle più promettenti erano Superiorità e Rigenerazione Batterica, che probabilmente gli avrebbero conferito un vantaggio in battaglia che nessun altro avrebbe avuto. In più, Randidly non era sicuro come, ma credeva che sarebbe riuscito ad ampliare il suo repertorio ancora di più, per quanto riguarda i Set di Abilità. Si ricordò della notifica che gli diceva di essere la seconda persona sulla terra ad aver creato un set di abilità, quindi c’erano sicuramente altri che erano forti. Ma era il fatto che fosse di rarità Runica a dargli una certa sicurezza nell’andare avanti.
Ma non era sufficiente. Non era neanche lontanamente sufficiente.
Dopo essersi riposato per un po’, Randidly si alzò lentamente. Il Mana iniziò a fluire ancora una volta attraverso il suo corpo, permettendogli di usare incantesimi, una sensazione ben accetta. All’angolo del suo campo visivo notò un movimento, una donna graziosa con un prendisole, che lo guardava con occhi violetti.
“…Sei invecchiata?” Chiese Randidly, nel mezzo di confusione, stanchezza e esasperazione comica.
La giovane donna gli fece una linguaccia e i suoi capelli biondi sporchi, che come una cascata le scendevano per la schiena, si accorciarono, fino a raggiungere le sue spalle. I suoi zigomi si accorciarono, diventando più aguzzi, più giovani. Il suo corpo da slanciato si fece magro, tornando a quello di una ragazzina.
Lyra sollevò le spalle, in modo timido. “Non saprei, pensavo di essere abbastanza carina.”
“Lo sei.” Disse Randidly, dicendo il vero.
Si guardarono per diversi secondi. Con sua grande sorpresa, Randidly si ritrovò ad interrompere il silenzio. “… Mi fai sentire… strano. Positivo, ma strano. Ma non sappiamo davvero nulla sulla vita dell’altro. E ora… posso pensare che tu sia ancora tu?”
Lyra sbuffò. “Dimmi allora, oh saggio Randidly. Con tutte quelle abilità e statistiche, e quelle… energie dentro di te, … tu sei ancora TU?”.
Randidly si fermò, per pensare alla domanda. Poi sollevò le spalle. “…Immagino non abbia importanza. Ma probabilmente hai… ragione…”
“Ovviamente. Quindi voglio dirti una cosa.” Lyra esitò, rivolgendogli uno sguardo di traverso. “Se pensi… che io sia bella, e ti piace stare con me… non essere strano e non pensarci troppo. Lascia che succeda, ok?”.
Sorridendo, Randidly scosse la testa. Non pensarci troppo, huh…? Questo non era più un mondo in cui si poteva sopravvivere senza pensare attentamente. Vi erano troppe cose che non sapevano, il mondo stava diventando strano e diverso troppo rapidamente…
Si alzarono in quello che sembrava un silenzio amichevole per diversi minuti, osservando il sole sorgere su Donnyton, le persone che si alzavano per svolgere i loro compiti. Nonostante avessero resistito ad una tempesta, altre ne sarebbero arrivate. Quello era il prezzo da pagare per poter rimanere in questo mondo.
Ma poi Lyra pestò per terra. “Davvero? Non hai nulla da dire?”.
Randidly sbatté le palpebre. “Uh”.
Ma Lyra stava già farneticando, indicandolo con un dito. “Non posso neanche ricevere un complimento su come sto?!?! Sai che razza di giornata ho avuto ieri? Ho seguito la Tribolazione! Ho distrutto le sue difese! Ho sacrificato la mia vita umana! Ho persino fermato il suo piano, proprio quando la tribolazione stava per divorare Nul, e li ho assorbiti entrambi, diventando uno Spirito del Villaggio Completo! E tu non hai nulla da dire.”
Randidly si grattò la testa. “Beh, non sapevo fosse successo tutto questo…”
Lei gli rivolse uno sguardo feroce. “Pensavi che i problemi si fossero risolti da soli con il tuo ritorno al villaggio? Non so perché mi affatico con te.”
Lyra se ne andò arrabbiata.
Randidly nascose il suo sorriso, sapendo che la sua era solo una finta rabbia. Lo stava facendo solo per farlo rilassare. E aveva funzionato. Randidly respirò profondamente, preparandosi per la giornata, il suo sguardo affilato. C’era davvero qualcosa su cui non doveva riflettere troppo a fondo, pensò.
Nonostante fosse problematico, Randidly doveva indirizzare gli abitanti sul percorso della forza. Avevano bisogno del suo aiuto, altrimenti sarebbero morti prima o poi, divorati da quello che sarebbe arrivato per il loro Nexus.
****
L’esistenza di Lyra era… strana.
Aveva ottenuto da Nul l’accesso ai controlli da Spirito del Villaggio, ma da Kimmy aveva ottenuto l’abilitò di mutare la sua forma. Aveva diverse idee interessanti in merito a come abusare di questa abilità, ma al momento aveva una questione più urgente che richiedeva la sua attenzione.
Dopo aver tirato su di morale Randidly, era andata a cercare Daniel, così che il villaggio potesse spendere la grande quantità di SP che aveva ottenuto per aver sconfitto la Tribolazione e i suoi Boss da Incursione. Ma ricevette una strana notifica che non era una vera e propria notifica. Cercando tra le memorie delle regole ereditate da Nul, realizzò si trattasse di un messaggio da… dai poteri che gestivano gli Spiriti dei Villaggi.
Caro Signore o Signorina,
Due individui, Nul e Kim-Lath, hanno inviato una lamentela formale contro le tue azioni, secondo le quali avresti rubato il controllo del Villaggio che era loro per diritto. Questa situazione è estranea al normale ambito del Codice, quindi la questione è stata affidata al Condotto per un giudizio finale.
La tua presenza è richiesta per un’udienza. Per favore preparati a testimoniare la verità, e a giurare sullo stesso Etere che ti dona la vita.
L’udienza avrà luogo in 24 ore. Per favore preparati e lascia qualcuno che gestisca le cose prima della tua partenza.
Con affetto
Octavius Shrike, supervisore della 7ma Coorte del Nexus.
Lyra voleva vomitare. Che fastidio. Non solo era costretta ad interagire con Daniel per la necessità di spendere i PS, ma doveva anche andare ad un’udienza il giorno successivo…?
…Non poteva mandare un rappresentante…?
Poi esitò, facendo qualche calcolo.
No… non avrebbe funzionato… e se avessero offerto un pasto? Cibo alieno le sembrava piuttosto allettante adesso.
