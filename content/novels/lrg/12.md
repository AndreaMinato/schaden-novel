---
weight: 120
title: Capitolo 12
pubDate: 2024-05-10T20:27:29.228Z
tags:
    - lrg
---

"A quanto pare..." iniziò Shal lentamente. "Quest'eventualità non deve essere stata prevista. Devi essere almeno al livello 10 per poter usare la porta di un sotterraneo. Mentre sei qui, però, non puoi ottenere una classe, quindi non puoi neppure aumentare il livello..."
Randidly fissò lo sguardo a terra. Era davvero bloccato lì dentro? Era passata più di una settimana dal cambiamento. Non era sicuro di cosa stesse succedendo fuori dal sotterraneo, ma non doveva essere nulla di buono. Anche se i mostri fossero stati più deboli fuori dal sotterraneo, restavano pur sempre mostri. Mostri che avrebbero cercato di ucciderlo.
Shal da parte sua era a disagio. Non voleva abbandonare il suo piccolo amico dopo che questi lo aveva aiutato, ma non voleva neppure restare a fargli da balia. Sospirò: doveva pensare anche ai suoi problemi. Avanzare di livello non era poi così difficile, ma la sua classe si concentrava sulla forza fisica, perciò accumulare abbastanza punti di Volontà da poter sopravvivere non sarebbe stato semplice. Shal avrebbe ottenuto soltanto due punti statistica liberi a ogni livello, e i suoi Sentieri per avanzare richiedevano un aumento delle abilità; la maggior parte delle sue era oltre il livello 50, e sarebbe stato quasi impossibile.
A quel punto si blocco ad occhi spalancati.
Nessuna... classe...?
"Ragazzo, che abilità hai?" chiese improvvisamente.
Randidly aprì la bocca, poi la richiuse. Sapeva di non avere alcun motivo di dubitare di Shal, ma rivelare qualcosa del genere così incautamente...
A quel punto però l'altro stava già gesticolando: "No, no, non è quello, non hai capito. Quante abilità hai?"
Dopo un rapido calcolo, Randidly rispose: "19".
Shal scoppiò a ridere, il suo volto ancora una volta allargato in un ghigno. "Lascia che ti riveli un segreto, ragazzino. Quando ricevi una certa classe, le tue abilità vengono limitate. Non puoi impararne più di un certo numero. Puoi mantenere quelle che avevi prima, ma non potrai più sbloccarne di nuove una volta entrato nel sistema. Il mio limite è 12, e la mia classe piuttosto rara. Tu però ne hai già 19..."
A quel punto Shal cominciò a tracciare mentalmente una mappa. Onestamente... Sembrava troppo facile.
Con un ampio ghigno, si voltò verso Randidly. "Esiste naturalmente un altro modo di uscire di qui, se vuoi saperlo."
"C'è un'altra entrata?" chiese Randidly, sollevato. "Non l'ho vista nella mia mappa".
"No, no, no" rispose Shal con un gesto della mano. "Non ci sono altri modi per ritirarsi. Ma si può sempre proseguire".
A quel punto fece un ampio movimento del braccio. "Aiutami a sconfiggere il boss di questo Sotterraneo, la Salamandra di Acido, e io ti porterò fuori da qui."
"Sconfiggere il boss...?" Randidly lo fissò sorpreso.
"Beh, non sarebbe nulla di così ambizioso. Prima del boss ci sono quegli Sciamani Orchi che in passato mi hanno ferito così gravemente... mi aiuteresti a superare loro. Non dovrebbe essere così difficile, se ci concentriamo sul portare la tua Volontà a 50 sarà un gioco da ragazzi. Ah! Dimenticavo! Puoi imparare tutte le abilità che ti servono. Se imparassi la Resistenza Mentale e la allenerai un po' potrebbe bastarti un misero 35 di Volontà!"
"Una Volontà di 35...? Ma come...?"
Shal gli diede qualche pacca sulla schiena, uno strano scintillio negli occhi. "Via, via, non preoccuparti dei dettagli. Dobbiamo muoverci però. Prima cominciamo, prima usciremo, sì?"
****
Quella stessa sera Randidly si ritrovò ancora una volta nella stanza sicura. Shal sembrava fin troppo di buon umore, e Randidly si sentì esitare. Nonostante fosse felice di avere un raggio di speranza di poter uscire da quel sotterraneo, non riusciva a non dubitare che sarebbe davvero stato così semplice.
Dopo averlo mollato a terra davanti alla stanza, Shal chiese: "Quanti PS ti mancano per completare il tuo Sentiero attuale?"
Randidly controllò e rispose: "Due, ne ho abbastanza da farlo subito".
"Fallo allora, ma non sceglierne ancora un altro".
Al 14 Randidly non aveva ricevuto nulla, ma il 15 gli aveva dato due punti statistica, un +2 a Intuito e Riflessi e l'abilità Cartografia al Lv 1. Sentendosi convincere dalle parole di Shal, assegnò i due punti alla Volontà.

Randidly Ghosthound
Classe: ---
Livello: N/D
Salute (/R all'ora): 157/153 [+4] (58.5 [+6])
Mana (/R all'ora): 50/96 (25)
Energia (/R al min): 66/78 (23 [+2])
Vitalità: 16 [+2]
Tempra: 18
Forza: 7
Agilità: 15
Intuito: 17
Riflessi: 15
Resistenza: 9
Volontà: 11
Intelligenza: 21
Saggezza: 12
Controllo: 15
Concentrazione: 10

"Bene, e adesso?" chiese Randidly.
Shal allungò una mano e gliela mise sulla testa. "Adesso facciamo un patto. Se io faccio questo per te, tu devi promettere di aiutarmi a sconfiggere lo Sciamano e qualsiasi altro problema si trovi nel sotterraneo. Se riusciremo ad uscire considererò il tuo debito pagato".
"Ma soprattutto" continuò "Dovrai accettare l'allenamento che ti darò. Non sarà facile. Farà male, ma quella forza ti servirà, sia per sopportare il dolore, sia per sfruttare le abilità che ti passerò. Accetti queste condizioni?"
Randidly osservò quello strano alieno con mente silenziosa e fredda. A quel punto un pensiero emerse, spontaneo, nella sua mente.
'Voglio essere forte'.
Randidly annuì.
"Allora apri il tuo menu dei Sentieri e seleziona l'opzione per diventare mio allievo".
Aprendo la schermata, Randidly eseguì, osservando la strana scelta.

Discepolo di Shal: 0/X.

“…ha un limite X…?”
Shal annuì. "Sì, proseguirà fino al mio livello. Al momento sono al 36. Quando mi avrai raggiunto riceverai un'abilità e il sentiero sarà completato. Dipendentemente dai tuoi risultati, potrà essere una delle mie abilità o una versione superiore ed evoluta, o persino una parziale e semplificata".
Randidly ci cliccò sopra e vi assegnò i punti. La cosa scioccante era che ogni livello gli conferiva dei punti statistica da ridistribuire. Al 5 ne ricevette uno, oltre a uno per Tempra e Agilità. Immediatamente colpito dalla cosa, Randidly buttò tutti i punti appena guadagnati in Volontà, spingendola fino a 19.
"Bene, e adesso?" chiese.
Shal sorrise soltanto.
***
Shal gli aveva dato una lancia e gli aveva detto di iniziare a giocarci mentre lui sarebbe andato a preparare un paio di cose. Randidly lo aveva fatto, imparando l'abilità Padronanza della Lancia e riuscendo persino a portarla al livello 3. Forse però la parte più soddisfacente degli ultimi sviluppi era stata che il suo Equipaggia fosse salito al lv 10.
A quel punto Randidly aveva finalmente potuto equipaggiare e ricevere i bonus dei guanti di pelle che aveva trovato nel forziere più piccolo.

Guanti della Rapidità. Guanti prodotti con la pelle di un Cervo del Vento. Aumentano la velocità di chi li indossa. Vitalità +1. Agilità +3.

Nonostante il bonus non potesse dirsi significativo, considerato il livello delle sue statistiche era comunque un gran passo avanti. Il vero vantaggio era che i tre PS guadagnati lo avevano spinto al lv 11, consentendogli di assegnare altri tre punti statistica alla Volontà, e che al livello 10 aveva ricevuto un +2 Agilità, +1 Forza, +1Riflessi e l'abilità Affondo Fantasma.
'Essere un allievo è... decisamente una bella cosa' pensò Randidly mentre provava l'abilità. Sarebbe costata 15 punti Energia, ma l'allenamento con la lancia che gli aveva dato Shal avanzava così in fretta da essere quasi fuori controllo. Gli affondi mancavano il bersaglio il più delle volte, ma erano senza dubbio potenti.
Fu a quel punto che Shal tornò e il regime cambiò.




