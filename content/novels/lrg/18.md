---
weight: 18
title: Capitolo 18
pubDate: 2024-05-11T02:27:29.228Z
tags:
    - lrg
---

Randidly si svegliò con un sussulto. Poi, rendendosi conto che Shal si trovava poco distante, cucinando uno stufato, si calmò e cominciò immediatamente a meditare. Con sua sorpresa, Meditazione era salita di un livello. Ma più che di ciò, Randidly fu sorpreso di vedere che Radici Aggroviglianti aveva guadagnato un livello e aveva anche una nuova abilità: Manipolazione delle Radici.

Manipolazione delle Radici Lv 1: Controlla le radici nell'area circostante percependole e infondendovi del mana. La durata del controllo e la distanza aumentano il consumo di mana. Utilizzando più mana, puoi aumentare la dimensione e la forza delle radici che controlli.

Prima di guardare la sua schermata dei sentieri, Randidly si prese qualche minuto per provare questa nuova abilità, guadagnando un altro livello e salendo al secondo.
Nonostante ci fosse solo erba nelle immediate vicinanze in questa strana pianura, Randidly riuscì comunque a sentire diverse radici più grandi in profondità nella terra. Ma muoverle svuotò praticamente la sua riserva di mana immediatamente.
Spostando la sua attenzione alle più piccole radici dell'erba, si meravigliò della sua abilità di controllarle singolarmente, portandole a spuntare dal suolo e ad aggrapparsi saldamente alle dita dei suoi piedi nudi.
Tristemente, scosse il capo. Al momento ciò era sostanzialmente inutile. Il consumo di mana era molto più alto delle Radici Aggroviglianti e il potere non avrebbe fermato niente. Ma allo stesso tempo...
Randidly alzò le spalle interiormente. In un certo senso gli piaceva così. Era un'abilità versatile e sarebbe soltanto diventata più forte allenandola.
Poi, col cuore che batteva all'impazzata, Randidly tornò alla schermata dei sentieri e mise l'ultimo punto al Senza Direzione.

> Congratulazioni! Hai completato il Sentiero Senza Direzione! Hai ormai capito che tutti i sentieri sono uguali e conducono allo stesso luogo.

Ma dopo questa notifica totalmente inutile, ne apparve un'altra.

Sebbene tutti i sentieri conducano allo stesso luogo, hai capito che piedi diversi li percorrono e, mentre passi diversi risuonano, il mondo intero cambia. Hai sbloccato l'Abilità del Sentiero dell'Anima "Padronanza della Lancia Verde Lv 1". Un'Abilità del Sentiero dell'Anima guadagnerà un livello di abilità ogni volta che consumerai un PS per proseguire su un altro sentiero. I PS non possono essere utilizzati per far avanzare un'Abilità del Sentiero dell'Anima. Ricorda che mentre il sentiero si estende davanti a te, sempre in avanti, in continuo cambiamento, anche tu a volte cambierai.
Attenzione. Puoi avere una solo Abilità dell'Anima per volta. Ottenerne un'altra causerà la perdita dell'abilità precedente e di tutti i relativi progressi.

Incuriosito, Randidly aprì la sua schermata delle statistiche. Sicuramente aveva una nuova abilità, nonostante apparisse leggermente diversa, sottolineata sulla schermata.

Padronanza della Lancia Verde: Utilizza le intuizioni in merito alla lancia per comprendere il terreno e le intuizioni riguardo il mondo naturale per avanzare con la tua lancia. Il successo nella creazione di oggetti con materiali del mondo naturale aumenta col livello dell'abilità. Alti livelli di abilità rendono lievemente più semplice l'apprendimento di abilità legate alla lancia, alla creazione, alla terra e alla vita.

Un semplice miglioramento passivo...? Nonostante sarebbe cresciuto naturalmente, Randidly era comunque deluso in un certo senso. All'inizio aveva pensato che si trattasse di qualcosa di simile ad una classe, ma ora sembrava un'abilità di affinità.
Tuttavia, proprio come la sua nuova Manipolazione delle Radici, sarebbe diventata estremamente forte (sperava) in poco tempo, quindi lamentarsi era inutile.
Presto, l'attenzione di Randidly tornò al resto della schermata dei sentieri e alla sua pletora di opzioni.

Sentiero della Forma Fisica 0/25, Sentiero del Dardo di Mana 0/25, Sentiero dell'Evasione 0/35, Sentiero dell'Affondo Fantasma 0/40, Sentiero della Padronanza della Lancia I 0/50, ????? 0/??

Tutti questi sentieri, eccetto l'ultimo, erano stati sbloccati raggiungendo determinati livelli nelle sue attuali abilità. La domanda era quale voleva percorrere per primo.
Eliminò immediatamente il sentiero misterioso e la Padronanza della Lancia I. Il primo perché probabilmente si trattava di altra roba senza direzione e Randidly non ne poteva più. Il secondo perché sarebbe costato troppi PS.
Per lo stesso motivo, Randidly mise da parte con esitazione l'Evasione e l'Affondo Fantasma, nonostante quelle fossero il suo pane quotidiano. La vera ragione per cui Randidly propendeva per questi sentieri più piccoli era la possibilità, che lui accarezzava, di ottenere un'abilità come ricompensa. Poiché era più probabile che il Dardo di Mana lo facesse, e probabilmente gli avrebbe dato del mana, Randidly optò per quello.
Ci mise immediatamente 5 PS, guadagnando 1 mana nei livelli 1-4, poi +1 su una statistica mentale a scelta al 5. Randidly lo investì in Intelligenza.
Ma la cosa davvero sorprendente fu la notifica che ne seguì.

Padronanza della Lancia Verde ha raggiunto il Lv 5! +5 Mana. Affinità della Lancia Aumentata.

Quindi era un'abilità che si comportava come un sentiero...? E sarebbe salita di livello ogni volta che avrebbe usato i PS...?
Sentendosi stranamente soddisfatto di sé e in pace, Randidly guardò di nuovo la sua schermata di stato.

Randidly Ghosthound
Classe: ---
Livello: N/D
Salute(/R per ora): 206/200 [+6] (63.75 [+9])
Mana(/R per ora): 139/159 (44.25)
Energia(/R per min): 105/105 (24 [+3])
Vitalità: 17 [+3]
Tempra: 27
Forza: 8
Agilità: 26 [+3]
Intuito: 18
Riflessi: 23
Resistenza: 9
Forza di Volontà: 52
Intelligenza: 42
Saggezza: 26
Controllo: 21
Concentrazione: 16
Equipaggiamento: Tunica di Pelle Comune Lv 5: (+2 Vitalità), Guanti della Rapidità (Vitalità +1. Agilità +3)
PS: /
Sentieri: Principiante 7/7, Dif. Fisica 10/10, Supp. Mentale 10/10, Intrepido 15/15, Fisico di Base 20/20, Praticante 15/15, Sopravvissuto Errante 20/20, Senza Direzione I 5/5, Senza Direzione II 5/5, Senza Direzione III 10/10, Navigatore 15/15, Discepolo di Shal 37/37, Senza Direzione IV 10/10, Senza Direzione V 15/15, Senza Direzione VI 15/15, Senza Direzione VII 20/20, Senza Direzione VIII 20/20, Senza Direzione IX 25/25, Senza Direzione X 50/50, Senza Direzione 100/100, Sentiero del Dardo di Mana 5/25

Abilità: Correre Lv 10, Forma Fisica Lv 20, Evasione Furtiva Lv 6, Agricoltura Lv 17, Dardo di Mana Lv 21, Colpo Forte Lv 15, Resistenza all'Acido Lv 13, Resistenza al Veleno Lv 10, Scatto Lv 11, Pelle di Pietra Lv 19, Equipaggia Lv 12, Coltivazione di Piante Lv 9, Meditazione Lv 24, Padronanza del Pugnale Lv 8, Radici Aggroviglianti Lv 23, Scudo di Mana Lv 16, Schivare Lv 24, Distillare Pozioni Lv 18, Analizza Lv 7, Navigatore Lv 3, Cartografia Lv 1, Padronanza della Lancia Lv 34, Affondo Fantasma Lv 30, Resistenza al Dolore Lv 10, Abilità nella Lotta Lv 19, Primo Soccorso Lv 13, Bloccaggio Lv 23, Gioco di gambe della Lancia Fantasma Lv 19, Occhi della Lancia Fantasma Lv 9, Mezzo Passo Fantasma Lv 3, Forza Mentale Lv 8, Resistenza alle Maledizioni Lv 3, Manipolazione delle Radici Lv 2, Padronanza della Lancia Verde Lv 5.

La sua Intelligenza e la sua Forza di Volontà sembravano di tutto rispetto, anche se le sue statistiche fisiche, in particolare la Forza, erano state trascurate. La cosa davvero impressionante era la sua lunga lista di abilità...
Randidly si avvicinò a Shal. "E adesso?"
Shal gli lanciò uno sguardo sprezzante. "Ovviamente continuiamo finché ogni nemico davanti a noi non sarà morto."
