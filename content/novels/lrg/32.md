---
weight: 320
title: Capitolo 32
pubDate: 2024-05-11T16:27:29.229Z
tags:
    - lrg
---

Esattamente come Randidly si aspettava, il poliziotto era tornato. Quello che non si era immaginato era che il gruppo sarebbe arrivato in un furgoncino della polizia, con indosso l’armamentario completo dei membri della SWAT. Avanzavano, diretti ancora una volta verso l’edificio centrale, dove si trovava Donny, a braccia incrociate e con sguardo petulante.
Avvicinandosi di soppiatto, Randidly si iniziò a chiedere quanto danno poteva fare un proiettile. Probabilmente non troppo, specialmente se possedevi un po’ di tempra a rafforzarti. Un umano iniziava normalmente con qualcosa come 20 punti di salute, e i proiettili erano facilmente in grado di ucciderli. Ma non era l’impatto, piuttosto il danno interno, il sanguinamento.
Quindi magari la vitalità sarebbe stata più utile a difendersi contro i proiettili…?
***
Decklan era disteso su di una delle sedie di legno che Sam scambiava per carcasse di ghiottoni o lucertole, pensando a come approcciare le forze di polizia. Considerando il loro portamento, i primi tre circa dovevano essere addestrati, ma gli altri…
Beh, erano semplicemente nuovi assunti. Le loro mani scattavano in continuazione alle armi, gli elmetti si agitavano avanti e indietro, sotto il loro sguardo indagatore sulla folla.
Decklan era estremamente insoddisfatto di aver perso l’occasione di essere allenato da Randidly come era successo a Donny, ma si era reso utile in altri modi. Lui, Tera e altri sopravvissuti della notte prima avevano pattugliato le vallate circostanti, alla ricerca di piccoli villaggi che in origine dovevano trovarsi lì. Alcuni c’erano ancora, altri no.
A volte quelli che c’erano ancora erano coperti dalle viscere di quelli che dovevano essere gli abitanti, ma altri avevano sopravvissuti, che osservavano con sospetto la colonna di luce che si alzava dal Villaggio dei Principianti, altri ancora si rintanavano nelle loro abitazioni. In ogni caso, quando Decklan arrivava, mostrava loro un grande sorriso dandogli qualcosa che non avevano provato per molto tempo; la possibilità di un’interazione umana.
Erano riusciti a raccogliere 20 persone durante il giorno, e più o meno lo stesso quantitativo aveva raggiunto il villaggio da soli, seguendo la luce.
La cosa più piacevole era che ora il loro gruppo contava 8 donne, senza includere Tera. Nessuna di loro era giovane quanto Tera, tranne una forse, che però era tenuta sotto stretta sorveglianza da parte di un individuo particolare chiamato Dozer.
Dozer aveva il fisico tipico di un difensore e una fronte che sembrava essere più dura del granito. La cosa ancora più fastidiosa era che aveva ottenuto la classe “Bruto”, che apparentemente gli dava +2 forza per livello, +1 statistica, e +4 salute/mana/energia.
Il bonus secco alla forza era molto meno utile di quello di Donny sparso tra tre statistiche, ma anche se Dozer non sarebbe mai diventato uno resistente, sicuramente avrebbe potuto colpire forte.
In questo momento Decklan, Dozer e un'altra dozzina di persone erano seduti su delle sedie, mentre guardavano la polizia avvicinarsi, con quell’atteggiamento di chi sa di essere più forte delle altre persone davanti a loro.
Decklan e gli altri sopravvissuti non avevano partecipato allo scontro, ma Dozer sì. Decklan non aveva dubbi sul fatto che avesse puntato tutto quello che aveva sulla forza, dopo averlo visto lanciare un uomo in aria come una bambola di pezza, prendendo la sua sedia come bottino di guerra, unendosi al cerchio di Decklan, con la ragazza dai capelli corvini sotto braccio.
Ma questo avvenimento ebbe una conseguenza positiva alla fine; uno dei nuovi che vagava per il campo, un tipo magro con gli occhiali, rivelò di possedere la classe Discepolo e con l’abilità Palmo Curativo, risanava le ferite, curando danni che altrimenti avrebbero richiesto settimane in poche ore.
Quell’uomo, Ptolemy, si unì al loro nel cerchio di sedie, visibilmente nervoso.
Uno dei nuovi arrivati si allontanò visibilmente a disagio mentre la polizia si fermava di fronte a Donny, che rimase fermo lì da solo di fianco alla Casa del Capo Villaggio.
“Pensi… uh, pensi dovremmo andare a… ad aiutare?” Chiese l’uomo con incertezza.
“Hanno armi da fuoco, rimanete seduti, la situazione si risolverà da sola.” Sibilò un altro.
Decklan si limitò a sorridere. “Non c’è nulla di cui preoccuparsi. Non accadrà nulla fino a quando il Ghosthound avrà la situazione sotto controllo.”
I quattro che avevano ottenuto classi il giorno precedente, ed avevano superato la notte, annuirono ferventemente, essendo stati testimoni della sua forza.
Dozer grugnì e piegò il capo.
“Chi è questo Ghosthound?” Chiese la ragazza che aveva sotto braccio, con voce leggermente irritata.
Chiudendo gli occhi, Decklan ignorò la domanda, e il campo si fece muto nel momento in cui il capo degli ufficiali di polizia si tolse l’elmetto, rivelando un volto dalla pelle scura e una faccia seria.
“Ragazzino, te lo chiederò solo un’altra volta…“
“E anche io te lo dirò solo una volta,” lo interruppe Donny, con voce nasale, ma più bassa e controllata di quanto Decklan si potesse aspettare. “Se ti rifiuti di sottometterti a me, per quale motivo dovrei aiutarti? Più persone ottengono classi qui, più mostri ci attaccheranno ogni notte.”
Il gruppo intorno a Decklan iniziò a borbottare, scioccati dalla notizia, ma Decklan vide che nel frattempo Dozer aveva aperto la bocca e mostrava un sorriso smagliante. Con grande sorpresa di Decklan, Donny continuò a parlare, cancellando ogni traccia di buone intenzioni che aveva dimostrato con il suo atteggiamento calmo in precedenza.
“Siamo riusciti a malapena a sopravvivere alla scorsa nottata! È troppo rischioso permettere ad altre persone di ottenere classi.”
“La risposta è semplice,” Rispose il poliziotto. “Venite nella città. Abbiamo realizzato un perimetro di difesa. I mostri verranno facilmente abbattuti.”
Ma Donny continuava a scuotere la testa. “Il Villaggio ha bisogno di essere difeso. Se i mostri riescono a raggiungere il suo centro e a distruggerlo, diventerà…“
“Allora vi offriremo protezione. Stazioneremo degli ufficiali di polizia qui. Potreste anche avere delle classi, ma noi abbiamo le armi. Perché ti stai comportando in modo così testardo? Stiamo cercando di aiutarvi.”
Donny continuò a fissarlo. “Potrete anche avere le armi, ma non siete forti. Se lo foste stati, avreste semplicemente ucciso un mostro blu ed ottenuto una moneta per fondare il vostro Villaggio dei Principianti. Pensate forse di potervi nascondere e comunque ottenere benefici da chi invece rischia la propria vita?”
“Maledetto…“ Il capo dei poliziotti si fece avanti, ma il suo istinto lo fermò.
“C’è un’altra possibilità.” La voce dell’uomo era pacata, ma il fatto che questo tipo che doveva avere circa 20 anni gli fosse apparso di fronte senza alcun avvertimento fece calmare improvvisamente il poliziotto.
“…è forse…?” Si chiese. “Il potere di una classe?”
Decklan si sporse in avanti e agitò una mano, i suoi occhi fissi sulla scena che stava avendo luogo davanti a lui. “…entra in azione il Ghosthound.”
Dozer aggrottò le sopracciglia e strizzò gli occhi per mettere a fuoco la figura. Decklan doveva ammettere che non era niente di che. Alto ma non troppo. Sembrava atletico ma era comunque piuttosto asciutto di fisico, con braccia lunghe da nuotatore. Capelli neri corti. Occhi freddi del colore del sole che si riflette sull’erba, un verde vivido e caldo che stranamente era in grado di riempirti di immensa paura.
La lancia che era ormai il suo simbolo non era in vista, ma Decklan lo aveva visto farla apparire dal nulla in precedenza. Stava indossando pantaloncini e una maglietta marrone, con una tracolla in spalla. I suoi piedi erano nudi e sporchi, e sembrava che avesse perso del sangue, perché la sua spalla sinistra era rossa.
“Un altro… modo…?” Ripeté il poliziotto, osservando il personaggio di fronte a lui. Il suo istinto, affinato in 10 anni di servizio, gli diceva che non era una minaccia, ma qualcosa di più in profondità, qualcosa di più primordiale, lo faceva rimanere all’erta. E la possibilità che avesse una classe lo rendeva nervoso.
Ma poi l’uomo fece qualcosa che il poliziotto non si era aspettato. Aprì una mano e mostrò una moneta dorata.
La maggior parte dei presenti sgranarono gli occhi.
“Ero preoccupato da una vostra possibile azione violenta, quindi mi sono procurato una sorta di assicurazione. Dovrebbero esserci 4 boss blu nell’area. Ho già ucciso il goblin e il ghiottone. I folletti possiedono magia, e siete troppo spaventati dalle lucertole per avventurarvi sottoterra per affrontarli, dico bene? Vi siete trovati in inferiorità numerica, vero?”
Il poliziotto serrò i pugni. Randidly inclinò la testa e li guardò. “Potete avere questa moneta. Tutto quello che voglio in cambio è…vetreria.”
“Vetreria?” Ripeté il poliziotto quasi sconvolto. Randidly annuì.
“Bicchieri, fiale, barattoli… questo genere di cose. Di vetro e che è possibile chiudere ermeticamente. Nulla di plastica. Siamo d’accordo?”
L’ufficiale rimase immobile, più alto di Randidly di circa 10 cm. Ma Decklan aveva osservato le persone intorno a lui per tutta una vita, e si era reso conto che il poliziotto era quello assalito dalla paura in questo momento.
“…Qual è il tuo nome?” Chiese il poliziotto alla fine.
“….Ghosthound.” Le parole erano dolci, ma Decklan si ritrovò insieme ad altri a ripeterle a bassa voce, assaporarle in bocca, echeggiare fino a che non colpirono il poliziotto, come un’onda sorda.
Ghosthound.
“…D’accordo, Ghosthound, abbiamo un accordo.”
E così, Randidly diede la moneta al poliziotto per poi allontanarsi, diretto verso Donny. Dopo qualche secondo di indecisione del poliziotto, che non sapeva se gli era concesso andarsene o no, si girò e si allontanò, con al seguito il resto del gruppo.
Decklan aveva osservato tutta la scena con una luce negli occhi. Gli umani erano complessi e semplici allo stesso tempo.
Avevano miille motivazioni, mille giustificazioni, mille ragioni. E combattevano per ognuna di queste singolarmente e per nessuna.
Ma a volte, era sufficiente una sola idea forte, un oggetto, un simbolo, per mettere in ordine tutta questa complessità. Non sembrava probabile che qualcuno nel Villaggio potesse agire per conto suo, essendoci questa potente figura nascosta nell’ombra.
Decklan si ritrovò a muovere le labbra ancora una volta, quasi contro la sua volontà.
Ghosthound.




