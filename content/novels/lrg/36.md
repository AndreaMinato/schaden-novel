---
weight: 360
title: Capitolo 36
pubDate: 2024-05-11T20:27:29.230Z
tags:
    - lrg
---

Per conto suo, Randidly era piuttosto soddisfatto del bottino di quella notte, nonostante fosse leggermente turbato dalla sua mancanza di reazione di fronte alla morte. Supponeva però che fosse semplicemente dovuto al tipo di mondo in cui vivevano.
Schivare, Abilità nella Lotta, Gioco di gambe della Lancia Fantasma e Velocità erano tutti aumentati di un livello. Inoltre, Globo Arcano, Potenziamento e Spazzata si erano alzati di due. I maggiori guadagni, però, erano stati in Calcio Rotante, Palmo Curativo e Colpo Misurato, che erano migliorati rispettivamente di quattro livelli, tre e -sbalorditivo- sette.
A quanto pareva uccidere grandi masse di nemici di basso livello faceva tanto per il Colpo Misurato. Per come stavano le cose al momento, Randidly non faceva praticamente nessuna fatica nel vedere le debolezze dei quattro tipo di nemici che popolavano l'area.
Le abilità guadagnate erano abbastanza da fargli completare Uccisore di Mostri V.

> Congratulazioni! Hai completato il Sentiero dell'Uccisore di Mostri V! +5 in tutte le statistiche, +1 alla Rigenerazione di Salute, Mana e Energia. A volte il percorso davanti a te attraversa il sangue, e a volte la strada è lunga. Ma non puoi esitare.

Il completamento del sentiero però lasciava Randidly davanti a una scelta tra diverse opzioni. Aveva sbloccato il Sentiero dell'Uccisore di Mostri, che avrebbe richiesto 50 PS, e aveva ancora anche il Sentiero dell'Osservatore, ma dopo aver portato l'abilità al Lv 20 aveva anche ottenuto il Sentiero di Distillare Pozioni I. Sarebbe costato 25 PS, ma Randidly era incerto a causa delle buone probabilità che al suo termine ci fosse una nuova abilità.
In fin dei conti, l'attrattiva fu troppo grande, e Randidly scelse di riversare i suoi 14 PS rimasti in Distillare Pozioni I. Mentre lo faceva, scoprì con gioia che dopo averne assegnati cinque aveva ottenuto un punto in Concentrazione, dopo dieci uno in Controllo. Era una bella sorpresa dopo i Sentieri dell'Uccisore di Mostri, che avevano un bonus solo alla fine.
Dopo che Randidly aveva assegnato 12 dei suoi 14 PS al Sentiero di Distillare Pozioni I, accadde un'altra cosa che lo fece fermare:

> Congratulazioni! Il tuo Sentiero dell'Anima "Padronanza della Lancia Verde" ha raggiunto il livello 250. Hai seguito questo sentiero per un lungo tempo, eppure al momento si dirama. Alla tua sinistra hai la Rafflesia Morente, alla tua destra l'Ortensia In Fiore. Scegli la direzione che vuoi Percorrere.

Randidly non ne sapeva molto di fiori, ma capiva che 'Morente' e 'In Fiore' fossero dei descrittori. Per un momento prese in considerazione di chiedere magari a Sam che fiori fossero quelli esattamente, ma non sembrava particolarmente importante. Invece Randidly decise di seguire l'istinto.
"Rafflesia Morente". L'altro percorso suonava come l'aspetto più gentile delle piante, quello di crescita e guarigione. Randidly però sapeva che per avere la forza che cercava, per proteggere il villaggio, trovare i suoi amici... Gli sarebbe servita la forza della decadenza e della morte.

Hai scelto il Sentiero del Giglio Cadavere Maleodorante. La Padronanza della Lancia Verde è diventata Padronanza della Lancia della Decomposizione. Il livello dell'abilità è tornato a 1. Manterrai tutti i benefici della Padronanza della Lancia Verde.

Hai ottenuto l'abilità Polline di Rafflesia al Lv 1. Hai ottenuto l'abilità Lama della Decomposizione al Lv 1. Hai ottenuto l'abilità Evoca Pestilenza al Lv 1.

Polline di Rafflesia: Rilasci polline dalla tua lancia, diffondendo l'odore di spezie e decomposizione. I nemici che lo inaleranno proveranno sonnolenza, nausea e allucinazioni minori. Costa 50 mana. L'efficacia dipende dall'Intelligenza e dal livello dell'abilità.

Lama della Decomposizione: Abilità passiva. Le ferite da te inflitte contengono un tocco della Decomposizione della Rafflesia, che spesso causa una maggiore infezione e necrosi della ferita. La frequenza e la velocità della decomposizione dipendono dal livello dell'abilità.

Evoca Pestilenza: La Rafflesia ha uno stretto rapporto con gli insetti affamati. Evoca uno sciame di questi insetti affamati e scatenali contro i tuoi nemici. Il numero degli insetti dipende dall'Intelligenza e dal livello dell'abilità. La concentrazione degli insetti dipende dalla tua Concentrazione, Saggezza e dal livello dell'abilità. Il controllo degli insetti dipende dal tuo Controllo e dal livello dell'abilità.

Randidly sorrise automaticamente, poi scosse la testa tristemente. A quel punto c'erano così tante abilità che avrebbe dovuto allenare. Le giornate non erano semplicemente lunghe abbastanza. Eppure...
Randidly aggiustò i propri piani e guardò a Sud, verso l'area da cui provenivano gli imp armati di Palle di Fuoco. Forse la prima cosa da fare sarebbe stata testare le sue nuove abilità.
****
Dopo essere sgattaiolato oltre le loro sentinelle, guadagnando un altro punto in Evasione Furtiva, Randidly si trovo all’interno dell'edificio in rovina che costituiva la loro base. Mentre si metteva in posizione, un altro pilastro di luce si era alzato in cielo, e una notifica sul Villaggio dei Principianti del Poliziotto gli era apparsa davanti, ma l'aveva subito minimizzata, concentrandosi sul suo compito attuale.
Mentre stava lì, nascosto, attivò il Polline di Rafflesia e sentì, più che vedere, una nuvola di... qualcosa, il polline, che si espandeva intorno a sé.
Randidly si accigliò mentre due folletti camminarono, o piuttosto volarono, dritti nella nube. In un primo momento non accadde nulla, e Randidly fu leggermente deluso. Ma poi notò dei movimenti strani e attivò Occhi della Lancia Fantasma, e subito la sua vista si fece più acuta.
L'imp[1]  sulla sinistra sembrava star bene, ma quello a destra aveva... degli spasmi. Mentre Randidly lo osservava, sembrava che stesse parlando da solo. Mentre si addentrava ancora nella nube di polline, le contrazioni peggiorarono sempre più.
Altri due imp voltarono l'angolo, entrando nel campo visivo di Randidly, apparentemente in direzione opposta ai primi due, e la reazione di quello in preda agli spasmi lo lasciò senza fiato.
Sollevò una mano e fece saltare in aria i suoi compagni con una Palla di Fuoco. Caddero indietro urlando, ma quello scatto avanti con violenza e sparò di nuovo.
Il Polline di Rafflesia di Randidly salì al Lv 2.
L'imp a destra, reagendo finalmente all'orrore, cercò di afferrare il compagno, ma mancò e cadde a terra, dove vomitò tutto quello che aveva nello stomaco. Il primo imp continuò ad arrostire gli altri due, ma Randidly era colpito. Il suo punteggio di Intelligenza probabilmente compensava il basso livello dell'abilità, e contro gli imp era piuttosto efficace, se non sapevano cosa stesse succedendo.
Randidly fletté una mano, evocando una pestilenza, e uno sciame di insetti ronzanti grande come il suo pugno apparve sopra di essa. Iniziarono immediatamente a volare dappertutto e lui si accigliò, facendo pressione con la sua volontà, e quelli si riunirono controvoglia.
Così facendo fece immediatamente salire l'abilità al Lv 4. Sembrava che il suo controllo lo stesse aiutando a ottenere livelli più velocemente. A quel punto Randidly puntò verso il bersaglio, e la pestilenza avanzò ondeggiando, attaccando l'imp che era a terra vomitando. Le mosche e vespe affondarono immediatamente le loro bocche avide nella sua carne, facendolo rotolare a terra urlante. In pochi secondi, metà della sua testa era sparita, mangiata dalla pestilenza.
L'imp che stava bruciando gli altri due si voltò con occhi opachi e confusi. Randidly estese la propria Volontà e spinse, e la pestilenza si staccò dal primo imp e attaccò il secondo, o perlomeno, la maggior parte degli insetti fece così. Dovette ammettere che alcuni restarono a mangiare quello a terra. Randidly guadagnò anche un altro livello di abilità.
Dopo aver osservato per diversi minuti, Randidly concluse che fosse un'abilità utile, ma che al momento non fosse mortale. Nonostante potessero mangiare parecchia della carne dell'imp, si trattava principalmente di ferite superficiali. Aveva il sospetto che l'abilità sarebbe stata leggermente più potente ora che era al Lv 5, ma non abbastanza da fare la differenza.
Ciò nonostante sarebbe stata una distrazione eccellente e avrebbe potuto usarla per raggiungere nemici difficili da colpire, come il gatto. Con Missile Magico e Evoca Pestilenza Randidly si sentiva molto più sicuro nell'affrontare i nemici oltre il confine della zona sicura.
