---
weight: 370
title: Capitolo 37
pubDate: 2024-05-11T21:27:29.230Z
tags:
    - lrg
---

Il sudore colava lungo la fronte di Randidly mentre si trovava faccia a faccia con i nemici di fronte a lui; aveva commesso un errore terribile.
Se avesse incontrato un singolo gatto, Randidly non avrebbe avuto dubbi di poterlo gestire con facilità. E in effetti, c'era un solo gatto davanti a lui.
Ma ovviamente c'erano anche due uomini-lucertola che brandivano delle scimitarre. Randidly si era imbattuto negli uomini-lucertola e aveva deciso di rischiare combattendo. Ma, per puro caso, Randidly e il gatto apparvero quasi nello stesso momento, tendendo un'imboscata agli uomini-lucertola, e si erano bloccati entrambi. Ora le tre fazioni avevano stipulato una tregua inquieta e aggressiva.
Tuttavia sembrava che gli uomini-lucertola e il gatto fossero arrivati alla stessa conclusione e rivolsero i loro occhi verso Randidly. Lui era della fazione più debole. Avanzarono velocemente, correndo verso di lui, col gatto che si trasformava in un turbinio di artigli affilati e morte.
Dopo mezzo secondo di esitazione, Randidly digrignò i denti ed estrasse qualcosa che sperava di non utilizzare mai più: lo strano e rinvigorente succo di banana ancestrale. Lo avrebbe lasciato senza forze, ma...
'L'unica direzione per una lancia è in avanti. Un uomo che impugna una lancia non può esitare."
Randidly lo mandò giù e un sorriso rilassato si allargò quasi immediatamente sul suo viso. Perché mai si era preoccupato...?
Il gatto strideva ancora più vicino, mentre i suoi artigli si agitavano verso di lui, seguito dagli uomini-lucertola dallo sguardo severo.
Facendo roteare la lancia, Randidly sbadigliò con noncuranza. Poi mosse un passo, attivando il Mezzo Passo Fantasma e coprendo metà della distanza che lo separava dall'uomo-lucertola più lontano, attraversando il gatto e comparendo accanto all'uomo-lucertola più vicino.
Mezzo Passo Fantasma salì di un livello. Randidly fece un verso compiaciuto; questa era difficile da far salire.
Gli occhi dell'uomo-lucertola si spalancarono, poi si strinsero, ma Randidly aveva già portato un calcio al lato del suo ginocchio, facendolo inciampare.
Randidly emise un verso, tirando un affondo con la sua lancia e beccandolo alla spalla. Nonostante l'uomo-lucertola fosse stato spinto indietro, c'era solo una piccola quantità di sangue sulla ferita. Sembrava che le scaglie fossero più resistenti di quanto Randidly si aspettasse. Ma Affondo Fantasma aveva guadagnato un livello, perciò non si preoccupò troppo della mancanza di danni.
Gettò un'occhiata verso il lato con noncuranza, mentre la sua mano sinistra ruotava ed evocava Pestilenza, creando insetti che si lanciarono verso gli occhi del secondo uomo-lucertola, il quale stava correndo verso di lui sollevando la scimitarra. Gli insetti affondarono nella tenera carne dei suoi occhi e del naso, costringendolo ad aprire la bocca e ruggire, poi il resto degli insetti distrussero i tessuti molli della bocca e della gola.
Cadde all'indietro, privo di sensi.
Nel complesso Randidly guadagnò 5 livelli di Evoca Pestilenza controllando gli insetti tanto intensamente. Portandosi una pozione di mana alla bocca, Randidly si voltò a guardare il feroce turbinio che l'aveva quasi raggiunto.
Attivò all'istante Gioco di gambe della Lancia Fantasma e Fretta, lanciandosi verso il lato, quasi divertito dal gatto che gli sfrecciava vicino. Stranamente, e fastidiosamente, il gatto cambiò direzione a mezz'aria, precipitandosi verso la faccia di Randidly.
Accigliandosi, evocò le Radici Aggroviglianti, riempendo totalmente lo spazio tra lui e il gatto. Ma il gatto le squarciò con i suoi artigli, aprendo con facilità un buco tra le radici.
Per fortuna Randidly l'aveva previsto e una Carica Fantasma potenziata si scagliò in avanti verso il buco appena creato e le dozzine di affondi aprirono tagli piccoli e profondi nel gatto. Ma ancora la sua grazia soprannaturale superò l'avversario e il gatto scivolò via senza problemi.
Solo per essere poi colpito lateralmente dal Missile Magico che Randidly aveva evocato e lasciato nascosto dietro le Radici Aggroviglianti. Il gatto colpì il suolo, per la prima volta sbilanciato, e Manipolazione delle Radici esplose verso l'alto, afferrandone gli arti e tenendolo a terra.
Per sicurezza Randidly lo colpì con due Globi Arcani, sostanzialmente svuotando la sua riserva di mana. Poi passeggiò verso l'animale, ignorando l'uomo-lucertola che si era alzato e si affrettava ad assistere il suo amico, cercando di capire perché gridasse.
Randidly recise abilmente uno degli artigli del gatto e lo sollevò al cielo con approvazione. Poi si voltò per affrontare i due uomini-lucertola che gli stavano puntando dei pugnali. Apparentemente lo shock era passato, oppure la vitalità degli uomini-lucertola era più impressionante di quanto Randidly pensasse, perché la sua connessione alla pestilenza era stata interrotta. Considerò di evocarne ancora, poi rise fragorosamente. Ah, tutto il suo mana era andato.
Piuttosto fece ruotare la lancia e sorrise agli uomini-lucertola che si avvicinavano. Si allontanarono per circondarlo, ma Randidly scattò in avanti verso quello di sinistra, che aveva colpito in precedenza con la lancia, attaccandolo con un Affondo Fantasma.
L'uomo-lucertola incassò al petto e si spinse in avanti, agitando la sua enorme scimitarra. Ma Randidly parò con calma l'attacco, muovendosi poi verso il lato grazie al Gioco di gambe della Lancia Fantasma, posizionandosi in modo tale che gli uomini-lucertola non potessero attaccarlo contemporaneamente. Poi continuò ad attaccare, schivare e bloccare, facendosi strada tra i due col Gioco di gambe della Lancia Fantasma.
Erano strane in lui tutta questa concentrazione e questa sicurezza. Probabilmente era così che Shal si sentiva tutto il tempo, pensò Randidly, mentre il suo sorriso si faceva più ampio. È questo che gli serviva, questa forza.
Continuarono a combattere mentre l’energia di Randidly diminuiva, ma il suo sorriso non vacillava mai, finché uno degli uomini-lucertole non mandò giù un'enorme boccata d'aria e sputò del veleno, spruzzandolo su tutto il braccio di Randidly.
Gli occhi dell'uomo-lucertola si incurvarono verso l'alto, in una gioiosa previsione di vittoria, ma Randidly si limitò a ridere, ignorando il veleno e la salute perduta e anzi muovendosi più vicino, troppo vicino, così vicino che sia la scimitarra che la lancia erano inutili.
Il secondo uomo-lucertola fece il giro, provando ad assistere il suo amico, ma il primo sibilò in maniera compiaciuta, lasciando cadere la scimitarra e allungando le sue mani squamose, sicuro della propria forza. E aveva ragione di esserlo, rifletté Randidly, la forza dell'uomo-lucertola era senza dubbio maggiore della sua.
Ma Randidly allungò semplicemente le mani e disegnò un sorriso lungo il collo dell'uomo-lucertola con l'artiglio del gatto, mentre le squame si separavano un po' controvoglia, ma di netto. Osservando il sangue che sgorgava dal suo collo, l'uomo-lucertola rimase immobile, poi cadde in avanti.
Randidly scivolò via e lanciò Radici Aggroviglianti sull'altro uomo-lucertola, grazie al suo mana che finalmente si era ripristinato dopo i pochi, lunghi minuti di colluttazione con l'uomo-lucertola.
Sibilò e quasi subito strappò via le radici dal suolo con la forza bruta, lanciandosi in avanti. Randidly scosse tristemente il capo; non c'era riposo per i cattivi, suppose. Affidandosi all'esplosione che l'avrebbe distratto, Randidly usò il resto del mana per colpire l'uomo-lucertola in faccia con una palla di fuoco.
Il lampo di luce, fumo e calore lo fecero inciampare e Randidly fece piovere un Affondo Fantasma potenziato su di lui, aprendo un buco dopo l'altro nella sua pelle.
Dopo diversi colpi disperati, alla fine smise di considerare Randidly una preda e si voltò per scappare, abbandonando il corpo del suo compagno. Randidly lo guardò allontanarsi, ammirando quanta salute doveva avere per restare indifferente a tutti quegli attacchi.
Fu anche il momento giusto, visto che gli ultimi Affondi Fantasma erano solo per fare scena. Tutto il corpo di Randidly tremava e riusciva a malapena a tenersi in piedi. Il siero di banana aveva esaurito l'effetto. Dentro sé Randidly decise che non l'avrebbe mai più usato. Sarebbe potuto diventare una droga se avesse fatto troppo affidamento su di lui.
Soprattutto voleva la forza per farcela da solo, non la forza derivante dal fare affidamento su una strana pozione.
Eppure, i risultati erano piuttosto convincenti...
Oltre ai livelli di abilità che aveva notato all'inizio del combattimento, aveva anche ottenuto 1 Livello di Fretta, 3 di Gioco di gambe della Lancia Fantasma, 1 di Forma Fisica, 2 di Padronanza del Pugnale, 1 di Affondo Fantasma, 1 Globo Arcano, 1 Radici Aggroviglianti, 3 di Missile Magico, 1 Palla di Fuoco e 2 per Lama della Decomposizione.
Randidly valutò la propria schermata di stato.

Randidly Ghosthound
Classe: ---
Livello: N/D
Salute(/R per ora): 206/279 [+6] (114 [+9])
Mana(/R per ora): 139/273 (53.25)
Energia(R per min): 105/247 (41.5 [+3])
Vitalità: 33 [+3]
Tempra: 30
Forza: 18
Agilità: 42 [+3]
Percezione: 23
Riflessi: 24
Resistenza: 9
Forza di Volontà: 52
Intelligenza: 56
Saggezza: 30
Controllo: 36
Concentrazione: 19
Equipaggiamento: Tunica di Pelle Comune Lv 5: (+2 Vitalità), Guanti della Rapidità (Vitalità +1. Agilità +3)
PS: 21
Abilità: Correre Lv 17, Forma Fisica Lv 26, Evasione Furtiva Lv 20, Agricoltura Lv 20, Dardo di Mana Lv 28, Colpo Forte Lv 22, Resistenza all'Acido Lv 22, Resistenza al Veleno Lv 14, Scatto Lv 13, Pelle di Pietra Lv 25, Equipaggia Lv 16, Coltivazione di Piante Lv 9, Meditazione Lv 27, Padronanza del Pugnale Lv 10, Radici Aggroviglianti Lv 29, Scudo di Mana Lv 23, Schivare Lv 27, Distillare Pozioni Lv 20, Analizza Lv 24, Senso dell'Orientamento Lv 8, Cartografia Lv 4, Padronanza della Lancia Lv 38, Affondo Fantasma Lv 40, Resistenza al Dolore Lv 11, Abilità nella Lotta Lv 28, Primo Soccorso Lv 12, Parata Lv 24, Gioco di gambe della Lancia Fantasma Lv 26, Occhi della Lancia Fantasma Lv 16, Mezzo Passo Fantasma Lv 5, Forza Mentale Lv 8, Resistenza alle Maledizioni Lv 3, Manipolazione delle Radici Lv 24, Padronanza della Lancia della Decomposizione Lv 11, Globo Arcano Lv 20, Fretta Lv 12, Carica Fantasma Lv 10, Spazzata Lv 11, Parare con la Lancia Lv 5, Potenziamento Lv 9, Colpo Misurato Lv 11, Calcio Circolare Lv 6, Palla di Fuoco Lv 3, Missile Magico Lv 4, Palmo Curativo Lv 5, Polline di Rafflesia Lv 2, Lama della Decomposizione Lv 3, Evoca Pestilenza Lv 10

Randidly aveva sicuramente un sacco di abilità adesso. E un po’ di PS messi da parte. Ma per prima cosa, raccolse il corpo del gatto e l'uomo-lucertola, grugnendo sotto il peso sorprendente, e cominciò a trascinarsi verso il confine.





