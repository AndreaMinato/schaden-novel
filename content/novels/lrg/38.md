---
weight: 38
title: Capitolo 38
pubDate: 2024-05-11T22:27:29.230Z
tags:
    - lrg
---

Dopo aver meditato per recuperare tutta la salute, mana ed energia, Randidly distribuì i suoi PS, completando il Sentiero del Distillare Pozioni I. Proprio come sospettava, ottenne una nuova abilità: Raffinare, che gli permetteva di usare il suo mana per raffinare i materiali trasformandoli in loro versioni più pure.
Randidly la mise alla prova immediatamente; utilizzando versioni più concentrate degli ingredienti per le sue pozioni, aveva creato una pozione del mana che faceva recuperare 130 punti in un attimo. Nel mentre Raffinare era salito di due livelli, mentre Distillare Pozioni di uno.
Ora non vedeva davvero l’ora di ottenere nuovi contenitori per le sue pozioni.
Dopodichè inizio con il sentiero dell’Uccisore di Mostri, che gli avrebbe richiesto 100 PS. Era scettico al riguardo, ma il fatto che le ricompense precedenti fossero in tasso di rigenerazione lo convinse.
Vi assegnò il resto dei suoi PS, rimanendo felicemente sorpreso dal fatto che guadagnava 1 punto statistica per ogni 10 PS.
Una sorpresa ancora migliore fu vedere che aveva guadagnato livelli nella Padronanza della Lancia della Decomposizione. Come per la Padronanza della Lancia Verde, questa offriva benefici ogni 5 livelli. Ma la rotazione era diversa, ora dava 10 mana, +1 Vitalità e Controllo, +10 stamina, +2 statistiche. Di base l’unica cosa che era rimasta uguale erano i due punti statistica; tutto il resto era raddoppiato. Randidly aprì ancora una volta la schermata del suo status, questa volta concentrandosi sulle sue statistiche.

Randidly Ghosthound
Classe: ---
Livello: N/D
Salute(/R per ora): 206/283 [+6] (120 [+9])
Mana(/R per ora): 139/291 (54.25)
Energia(/R per min): 105/267 (43.5 [+3])
Vitalità: 35 [+3]
Tempra: 30
Forza : 18
Agilità: 42 [+3]
Percezione: 22
Riflessi: 24
Resistenza: 9
Forza di Volontà: 52
Intelligenza: 60
Saggezza: 30
Controllo: 37
Focus: 19

Il totale dei suoi punti ammontava a 378, il che lo rendeva incredibilmente vicino a sbloccare il Sentiero Apprendista, e le relative abilità. Ciò di cui aveva bisogno ora era concentrarsi, o almeno decidere come voleva distribuire i suoi punti da ora in poi.
Di recente aveva iniziato a mettere punti in Intelligenza, per mantenere alto il potere delle sue magie e aumentare la sua riserva di mana. In più, Padronanza della Lancia della Decomposizione gli dava passivamente un decente quantitativo di Vitalità e Controllo. Quello che diventava sempre più evidente erano i benefici di non avere una classe, che aumentavano ogni volta che guadagnava più abilità, e poteva sbloccare più sentieri.
Era frustrante come i sentieri di livello più alto dessero meno ricompense. In più, a differenza di persone con poche abilità che potevano essere ripetutamente affinate, Randidly aveva diviso la sua attenzione su diverse cose. Le sue abilità sarebbero state più deboli a confronto, anche se il numero di trucchetti che poteva utilizzare era maggiore.
Sospirando, Randidly si appoggiò contro un albero. Probabilmente questo non sarebbe stato evidente se non verso la fine, ma era meglio essere già da ora consapevoli dei suoi svantaggi. Aveva bisogno di scegliere una direzione.
Randidly passò alcuni minuti a riorganizzare le sue abilità, dividendole in categorie. Diede di nuovo rapidamente un’occhiata a tutto.

Abilità (Abilità dell’Anima): Padronanza della Lancia della Decomposizione Lv 35
Combattimento: Padronanza della Lancia Lv 38, Affondo Fantasma Lv 40, Gioco di Gambe della Lancia Fantasma Lv 26, Occhi della Lancia Fantasma Lv 16, Mezzo Passo Fantasma Lv 5, Colpo Forte Lv 22, Padronanza del Pugnale Lv 10, Pelle di Pietra Lv 25, Schivare Lv 27, Abilità nella Lotta Lv 28, Bloccare Lv 24, Fretta Lv 12, Carica Fantasma Lv 10, Spazzata Lv 11, Parare con la Lancia Lv 5, Potenziamento Lv 9, Colpo Misurato Lv 11, Calcio Circolare Lv 6, Lama della Decomposizione Lv 3
Magie: Radici Aggroviglianti Lv 29, Dardo di Mana Lv 28, Scudo di Mana Lv 23, Manipolazione delle Radici Lv 24, Globo Arcano Lv 20, Palla di Fuoco Lv 3, Missile Magico Lv 4, Palmo Curativo Lv 5, Polline di Rafflesia Lv 3, Evoca Pestilenza Lv 10
Crafting: Distillare Pozioni Lv 21, Agricoltura Lv 20, Coltivazione di Piante Lv 9, Cartografia Lv 4, Analizza Lv 24, Raffinare Lv 3
Ausiliarie: Forma Fisica Lv 26, Meditazione Lv 27, Correre Lv 17, Scatto Lv 13, Evasione Furtiva Lv 20, Resistenza all’Acido Lv 22, Resistenza al Veleno Lv 14, Resistenza al Dolore Lv 11, Primo Soccorso Lv 12, Equipaggia Lv 16, Senso dell’Orientamento Lv 8, Forza Mentale Lv 8, Resistenza alle Maledizioni Lv 3

A dirla tutta, al momento aveva un sacco di abilità di combattimento, il che voleva dire che quella sarebbe stata una buona area in cui concentrarsi. Allo stesso tempo, doveva anche ammettere l’utilità di essere un mago, specialmente in questo momento. Nessun altro, a parte per quella ragazza Lyra che stava con Sam, sapeva utilizzare magie. Gli dava un certo potere che nessun altro possedeva.
In più, come aveva già avuto modo di constatare, non era difficile allenarsi con Mana ed Energia allo stesso tempo. Il problema sarebbe stato integrarle tra di loro.
Per quanto riguarda le abilità di combattimento, si sarebbe concentrato sulla lancia, e sulle abilità della Lancia Fantasma in particolare. In più, lavorare su Fretta e Potenziamento gli avrebbe fornito un certo vantaggio alla fine.
Il crafting era una categoria a parte, e quando aveva tempo, avrebbe utilizzato agricoltura, coltivazione di piante e distillare pozioni per supportare le altre sue abilità.
L’altra decisione che prese riguardava le abilità. Randidly era molto felice delle sue nuove magie, e sospettava che a livelli alti sarebbero diventate tutte potenti. In più, Radici Aggroviglianti e Manipolazione delle Radici erano le due che lo avevano fatto arrivare dov’era ora, e avrebbe continuato a lavorarci.
Quello che doveva decidere era su quale magia d’attacco concentrarsi.
Dopo averci pensato per un po’, scelse Palla di Fuoco, anche se non aveva troppo senso. No, magari l’aveva scelta proprio perché non aveva senso. Un mago lanciere della terra che manipolava anche il fuoco? Era quasi controproducente.
Randidly sorrise tra sé e sé. Sembrava anche estremamente figo. E dopo tutto il suo duro lavoro si meritava di scegliere quello che preferiva in momenti come questi.
Con queste idee in mente, decise di concentrare i suoi punti statistica su Agilità, Intelligenza e Controllo. Avrebbe dominato il campo di battaglia con il livello delle sue abilità e la sua lancia, e supportato queste con le sue magie di restrizione. Finalmente, con un’Intelligenza alta avrebbe potuto scatenare potenti magie di fuoco per distruggere nemici con difese alte.
Randidly annuì, soddisfatto. Osservando il cielo, sembrava che non fosse ancora mezzogiorno. Esitò per un attimo, ma poi i suoi occhi si socchiusero. Non poteva fuggire dal pericolo. Avrebbe di nuovo oltrepassato il confine, cercando nuove sfide. Era l’unico modo in cui poteva crescere.
****
Randidly tornò al campo per le 4 di pomeriggio, affamato ed esausto.
Con lui aveva i corpi di due gatti, due uomini lucertola, e di uno strano scorpione delle dimensioni di un grosso cane. Tra tutti, lo scorpione era stato il più pericoloso; lo aveva punto prima ancora che Randidly potesse accorgersene, e lo aveva paralizzato a partire dalla gamba colpita. Per fortuna la sua resistenza al veleno era molto alta, quindi ebbe il tempo di rompere il guscio dello scorpione, cuocergli il cervello con una palla di fuoco, per poi cadere irrigidito per via del veleno.
La paralisi era durata per diversi minuti, e aveva segnato la fine della sua avventura per quel giorno. Dopodiché, Randidly decise che era il momento di riposarsi.
Aveva guadagnato 2 livelli in resistenza al veleno, 1 in Correre, Radici Aggroviglianti, Evoca Pestilenza, Meditazione e 6 in Palla di Fuoco. Questa era la magia che aveva utilizzato per uccidere la maggior parte dei nemici.
Una volta tornato nella sua casetta, rimase sorpreso nel vedere che vi erano diverse persone che si stavano occupando dei suoi campi. Dopo averli osservati per diversi minuti, e avendo stabilito che non stavano facendo un cattivo lavoro, rientrò nella sua casetta.
Stranamente, vi era già qualcuno dentro.
Lyra era seduta sul giaciglio che di solito utilizzava come letto in quelle poche occasioni in cui si decideva a riposarsi, e stava facendo volteggiare diverse palle di mana multicolori in formando strani disegni. Lui tossì appena per attirare la sua attenzione, lei lo vide e si sedette, rivolgendogli uno sguardo fulminante.
“Sei forse stato derubato sulla strada di casa? Sembra tu abbia perso un combattimento contro un barbone.”
Randidly la ignorò, gettando i corpi degli animali in un angolo. Probabilmente avrebbero puzzato nei giorni seguenti, ma per ora…
In realtà, forse sarebbero andati in putrefazione anche prima per via della sua abilità Lama della Decomposizione…? Era leggermente fastidioso procurare materiali decenti che Sam poteva utilizzare. Ma Sam aveva parlato di un metodo per preservare i corpi, quindi…
Lyra diede uno sguardo alle carcasse e si mise in piedi superandolo con un atteggiamento di ostentazione. “Sam vuole parlarti. Così come Donny e Daniel. E Decklan continua a dare strane occhiate a questa tua casetta. Non è forse bello essere popolare?” E con questo, se ne andò.
Sospirando, Randidly si grattò la testa e prese un bicchiere d’acqua.
Aveva notato che ora vi erano più persone che vivevano intorno al villaggio, quasi cento. Nonostante non fosse sicuro del motivo, se avessero tutti ottenuto una classe, e avessero dovuto respingere un’orda di mille nemici…
Scuotendo la testa, prese nuovamente le carcasse e si incamminò verso Sam. Una cosa per volta.




