---
weight: 39
title: Capitolo 39
pubDate: 2024-05-11T23:27:29.230Z
tags:
    - lrg
---

Randidly era felice di essere andato da Sam prima di tutto, perché gli aveva dato buone notizie. Aveva creato degli stivali dalla pelliccia e dagli artigli del gatto che Randidly gli aveva dato, e sembravano essere di qualità discreta.
Purtroppo però il suo livello di Equipaggia era ancora troppo basso perché potesse sfruttarne i bonus. Per il momento non si prese nemmeno la briga di studiarli, rifiutandosi di lasciarsi entusiasmare per nulla.
Li indossò, lasciò Sam con i nuovi corpi e tornò verso il villaggio. Mentre superava la sua capanna gettò ancora una volta una lunga occhiata agli uomini che stavano lavorando nel suo orto. Alla fin fine sembravano avere buone intenzioni, e avevano perlomeno una conoscenza di base di come raccogliere la frutta senza distruggere la pianta, perciò si morse ancora una volta la lingua.
Nello spazio tra la capanna e il villaggio era spuntata una dozzina circa di tettoie, di livello decisamente inferiore rispetto a quella di Sam. Il muro che stavano costruendo intorno all'abitato invece sembrava molto più valido. A quel punto era formato da ceppi accatastati e fango, e arrivava all'altezza della vita. A quanto pareva uno dei nuovi arrivati doveva avere qualche nozione di ingegneria, perché c'era anche un cancello dall'aria misera.
C'erano persino alcuni individui in piedi lì intorno, come se fossero di guardia, che davano al villaggio un'aria molto più ufficiale. Mentre Randidly si avvicinava, però, si tolsero tutti in fretta dalla sua strada.
Nemmeno lui però era pronto per quello che lo aspettava all'interno del muro di cinta. La sua prima stima aveva calcolato un centinaio di abitanti nel villaggio, ma c'erano più di 300 persone sedute in giro e accucciare in drappelli che bisbigliavano tra loro.
Daniel, che stava parlando con un ampio gruppo, scorse Randidly in arrivo e gli si avvicinò di corsa. "Grazie a Dio sei qui. Ho notizie grandi e notizie cattive: a quanto pare il sindaco giù in città ha dato di matto dopo aver ottenuto la sua classe, perciò sta facendo scappare un sacco di gente. Donny sta dando a tutti il permesso di scegliere una classe se vogliono, ma..."
Daniel abbassò lo sguardo e infine disse: "... hai davvero intenzione di non aiutare per niente, stanotte...?"
"Esatto" confermò Randidly, occhieggiando le persone intorno a loro con sguardo critico. Quindi alla base lì vicino c'era stato un qualche cambio di potere, eh? Andare ad investigare e informarsi per i recipienti di vetro l'indomani era diventato ancora più importante.
Per il momento, però...
Randidly si voltò nuovamente verso Daniel. "Non vorrei farlo, ma parla con Donny e vedi di fargli acquisire l'emporio generare, e comprate delle fiale di vetro per le pozioni. Non parteciperò alla lotta, ma non significa che non vi aiuterò a prepararvi".
****
Decklan si accigliò osservando l'ondata di mostri in carica contro al villaggio. C'erano un sacco di persone che sarebbero state un peso morto, secondo lui, che non avevano scelto una classe per cercare di diventare più forte. Quelle persone erano lì soltanto per trovarsi un tetto sopra alla testa, perciò il conteggio finale di coloro che avevano una classe era di 77. Tra i nuovi arrivati c'erano anche diversi individui con delle classi interessanti, ma Decklan non prestò molta attenzione a loro, o alle ragazze carine che erano arrivate. Dopotutto, senza Ghosthound, sarebbe stata una lunga notte. Era difficile prevedere quanti di quei 77 sarebbero arrivati al mattino. Un mostro non avrebbe controllato se fossi attraente o meno prima di strapparti via la faccia e sgranocchiarti il midollo.
Seguendo le istruzioni di Ghosthound, avevano speso la maggior parte della giornata dividendosi in gruppi basati sulle specializzazioni di ognuno. I risultati erano sbilanciati. 34 di loro, la maggior parte dei quali erano sopravvissuti dai primi giorni, avevano scelto di perseguire la forza e avrebbero seguito Dozer. Erano un gruppo dall'aspetto selvatico, ma ad essere onesti tutti loro lo erano dopo aver ucciso mostri per diversi giorni senza lavarsi.
Decklan ha 27 uomini con sé, specializzati nella velocità, la perlustrazione, la furtività e naturalmente l'assassinio. Non era vero che le statistiche avrebbero dovuto rispecchiare il tipo di fisico, perciò diversi uomini imponenti avevano potuto scegliere quel percorso, sorprendentemente, e scattavano ora con grazia soprannaturale.
Altri 10 avevano scelto, o erano stati spinti a farlo, il ruolo di chi avrebbe assorbito il danno, assegnando la maggior parte dei loro punti alla Vitalità e alla Tempra. Avrebbero seguito Donny, e avevano preso posizione con nervosismo dietro al cancello, armati degli scudi che Sam aveva costruito.
I rimanenti sei erano "Maghi", con uno di loro specializzato nell'utile e rara classe del Mago Blu. Era una donna sulla quarantina che era stata a quanto pareva un'assidua giocatrice di Dungeons and Dragons alla biblioteca locale, per cui aveva accettato quel nuovo mondo piuttosto velocemente, mordendo il freno finché non era riuscita a ottenere una classe. Due degli altri maghi erano Ptolemy e un tipo che aveva ricevuto la classe di Erborista, il che significava che si sarebbero focalizzati principalmente sulla guarigione.
Infine, i loro artificieri a lunga distanza sarebbero stati tre cretini armati di Dardi di Mana e il Mago Blu con i suoi ghiaccioli. Erano ben lontani dalla devastazione che avrebbe potuto scatenare Ghosthound.
Il lato positivo era che quest'ultimo li aveva riforniti di pozioni. Parecchie. Decklan abbassò una mano e le contò alla cintura, 5 di Energia, 4 di Salute, una di Mana.
A quel punto però dalla palizzata si levò il suono di un tamburo, il segnale che i nemici stessero arrivando.
"Il primo gruppo avanti!" urlò Donny, guidando un drappello di otto persone, tra cui Dozer, verso la prima linea. Erano i veterani, che avrebbero potuto sostenere la maggior parte del danno, mentre la ventina di persone dietro di loro si sarebbe alternata per dare ai sostituti modo di riprendersi.
Dietro di loro, il resto di coloro che avevano una classe aspettava come riserva, insieme a Daniel, nel caso in cui i mostri avessero scalato la palizzata. Gli "PNC", o "Personaggi Non Classificanti", come erano stati scherzosamente battezzati, si erano raccolti intorno all'edificio centrale e ai due strani negozi che Donny aveva acquisito.
Decklan però scosse la testa e diede con la mano il segnale ai suoi 20 uomini. Tutti insieme, scalarono la palizzata, impresa decisamente più facile dall'interno, e si accovacciarono fuori dal suo perimetro in atteso. Una volta iniziato lo scontro, il compito di Decklan sarebbe stato quello di falciare qualsiasi sbandato che non fosse arrivato al cancello o che avesse tentato di circondare il villaggio.
Nonostante il termine per definirli fosse 'sbandati', Decklan non si illudeva che il suo compito sarebbe stato facile. Piuttosto, sarebbe stato il più difficile. Lui però ghignò: era così che gli piaceva.
Riuscì a sentire il momento in cui la battaglia iniziò. Ci fu un colpo, urla di sfida da parte dei difensori, ringhi e sibili dai mostri.
Un bagliore dorato si sprigionò dal cancello: era Donny che attivava la sua abilità Egida per potenziare la Salute e l'Energia di coloro che gli erano vicino. A Decklan non piaceva quel piccolo delinquente, ma doveva ammettere che la sua classe fosse incredibilmente utile. Soprattutto in grandi battaglie come questa.
Dopo qualche minuto, Decklan sentì il suono di mostri in avvicinamento. Con un leggero sorriso estrasse i suoi pugnali e fece un gesto ai suoi subordinati. C'era del lavoro per loro.
*****
Donny non riusciva a respirare, e stava andando avanti così da un bel po'. Non aveva nemmeno tempo di controllare il proprio status, però, perciò tenne alto lo scudo con un braccio, mentre con l'altro continuava a ingollare pozioni di Mana e ad attivare Egida.
Tre ghiottoni e una lucertola caricarono l'uomo alla sua sinistra, facendolo barcollare all'indietro.
'Non ce la faccio...' pensò Donny. A quel punto voleva soltanto crollare e mollare tutto, ma si ritrovò a fare un passo in avanti. Il movimento era stato inconscio, e poteva praticamente sentire il piede di Randidly contro la sua schiena che lo spingeva in avanti. E la domanda che lo aveva tenuto in piedi negli ultimi due giorni continuò a riecheggiargli nella mente:
'Che cosa farai, Donny?'
Il suo colpo di scudo centrò la lucertola al lato della testa, stordendola, e la sua spada scattò in avanti per pugnalarlo a una spalla. Colpisci e indietreggia, passo a lato e colpisci di nuovo. L'uomo dietro al tipo che era stato spinto indietro era stato bloccato dal suo corpo, ma quello dietro a Donny era libero.
Grecko era stato uno dei primi ad ottenere una classe: era un uomo brizzolato appena sotto ai quaranta. Quando Donny slittò a sinistra, Grecko venne avanti, schiantando la sua enorme ascia contro a un ghiottone ignaro.
In origine, l'idea era di Daniel. Seguiva una strategia per le prime linee simile a quella delle legioni romane. Nessuno di loro era un esperto di storia, ma si erano arrangiati per trovare una soluzione che potesse funzionare. E per i primi venti minuti circa era andato tutto bene. Adesso però stavano tutti perdendo il mordente man mano che la battaglia si prolungava più a lungo di quanto non si aspettassero.
Donny sentì tre colpetti alla sua schiena e fece un passo indietro con gratitudine mentre altre due persone si facevano avanti per prendere il suo posto. Dopo circa tre metri, si sentì abbastanza al sicuro da voltarsi a sorvegliare i guerrieri rimasti. Dozer era lì, con il respiro affannoso mentre buttava giù due pozioni di stamina in una volta.
Vedendolo, Donny batté le palpebre, quindi analizzò la propria schermata di stato.

Donny Parke
Classe: Cavaliere
Livello: 15
Salute (/R all'ora): 92/358 (63.25)
Mana (/R all'ora): 8/75 (3)
Energia (/R all'ora): 11/211 (22)
Vitalità: 19
Tempra: 13
Forza: 20
Agilità: 11
Percezione: 9
Reazione: 11
Resistenza: 22
Volontà: 9
Intelligenza: 2
Saggezza: 2
Controllo: 2
Concentrazione: 2

Abilità: Capo del Villaggio dei Principianti Lv 84, Nascondersi Lv 7, Corsa Lv 9, Corpo a corpo Lv 7, Uso della Clava Lv 2, Carpenteria Lv 2, Costruzione Lv 3, Lavoro Duro Lv 11, Colpo Forte Lv 15, Dardo di Mana Lv 1, Cavalcare Lv 1, Carica Onorevole Lv 5, Difensore Leale Lv 13, (1) Maestro di Spada Lv 8, (2) Padronanza dello Scudo Lv 16, (3) Colpo di Scudo Lv 9, (4) Egida Lv 9, (5) Carica della Legione, (6) Passo a Lato Lv 5.
Donny batté lentamente le palpebre, osservando le sue statistiche. Non c'era da stupirsi che fosse esausto, aveva usato quasi tutta la sua Energia. Prese lentamente le sue ultime tre pozioni di Energia e le bevve una dopo l'altra. Ptolemy trotterellò verso di lui e lo guardò interrogativo, ma Donny gli fece solo cenno di lasciar stare. Una delle nuove reclute stava vomitando lì a lato.
Tutti avevano negli occhi uno sguardo morto. Proprio come Donny si sentiva.
'Che cosa farai, Donny?'
Tuttavia, per qualche strana ragione, le sue gambe si misero in moto e lo condussero verso Dozer. Apparve una notifica, ma Donny la ignorò, concedendosi solo un grugnito irritato alla perdita di un altro dei suoi slot per le abilità.

> Congratulazioni! Hai ottenuto l'abilità passiva Autorità al Lv 1.

"O questo o la morte. E mi rifiuto di morire vergine" disse Donny goffamente, dando qualche pacca sulla schiena di Dozer. Quest'ultimo si bloccò. Gli altri veterani, senza fiato senza l'enorme riserva di pozioni di Energia che avevano Donny e Dozer, si fermarono.
Poi scoppiarono tutti a ridere.

La tua abilità Autorità è salita al Lv 2!

"Non preoccuparti, ti farò fare un pompino dalla mia ragazza se sopravviviamo alla notte" disse Dozer, picchiandosi un ginocchio mentre si sbellicava. Gli uomini intorno a loro ridacchiarono. Persino alcune delle donne sembravano leggermente divertite.
“Uh…” disse Donny, chiedendosi se fosse davvero così che funzionava. Le ragazze sarebbero state disposte a fare dei pompini ad altra gente se glielo avesse chiesto il loro fidanzato...?
Poi scosse la testa e accettò uno scudo integro da un altro PNC che girava lì intorno, insieme a una pozione di Salute e una di Energia.
"Queste sono le ultime" disse il PNC con espressione nervosa. Donny però sorrise semplicemente, voltandosi verso Dozer:
"Pronto a tornare al lavoro?"
****
Randidly tornò all'accampamento con il cuore pesante, ignorando i festeggiamenti sfrenati intorno a sé. A quanto aveva capito, il Villaggio dei Principianti se l'era cavata bene, con meno di dieci perdite. In un mondo gestito dal sistema, era una buona ragione per festeggiare. Nonostante fosse appena l'alba, si stavano già abbattendo altri alberi e portando via i corpi.
Randidly però non vi prestò attenzione. Durante la notte aveva ottenuto due livelli in Equipaggia, uno in Evasione Furtiva e Occhi della Lancia Fantasma, e tre in Polline di Rafflesia. Si era unito all'orda di mostri diretta verso la città vicina, lasciando che il suo polline si diffondesse passivamente, curioso di vedere come se la sarebbe cavata la cittadina contro l'ondata di nemici. Basandosi sul numero di mostri, dovevano esserci almeno 180 persone con una classe.
Ma non avevano usato i cittadini. Avevano usato dei fucili.
Avevano due mitragliatrici pesanti che avevano fatto fuoco tutto il tempo. Nonostante sembrasse plausibile che, contando come Sam avesse ottenuto l'abilità di Guidare, ci fossero anche abilità per sparare, le armi da fuoco richiedevano dei proiettili. A meno che non fosse capitato qualcosa di molto strano a livello geografico, non avrebbe dovuto esserci una struttura per produrre altri proiettili nelle vicinanze.
Ciò nonostante, Randidly immaginava che fosse possibile. Di conseguenza dovevano avere una base molto vicina con qualcuno che sapesse produrre proiettili in massa... Oppure a qualcuno non importava che ben presto sarebbero finiti.
In entrambi i casi era un segno preoccupante. Randidly tornò alla sua capanna, ma ancora una volta venne bloccato prima che potesse ritirarsi per il suo allenamento serale.
Un uomo alto era in piedi davanti alla struttura, appoggiato all'entrata. Indossava uno dei mantelli cuciti da Sam, ma sembrava che avesse una qualità di molto superiore agli altri. Randidly notò che parte della pelliccia di gatto che aveva portato era stata usata intorno al colletto.
La caratteristica più distintiva dell'uomo però era il suo viso. Aveva occhi profondi e malinconici e una mascella scolpita. Sembrava anche stranamente familiare, ma per il momento Randidly accantonò la sensazione.
"Sì?" chiese, irritato.
L'uomo ridacchiò, e il suono era caldo e attraente. Privatamente, Randidly lo apprezzava sempre meno. "Forse sarà la mia vanità, ma... mi sorprende... beh, non importa. Il mondo è davvero cambiato. Sono Kal Drake, mi chiedevo se potessi farmi un favore".
Una piccola lampadina si accese nella mente di Randidly sentendo il nome. Ricordava vagamente che Kal Drake fosse un attore d'azione piuttosto famoso in...
...c'era decisamente un film...
Vedendo la sua espressione confusa, Kal sorrise impotente. "... Sembra che per te non significhi niente. Va bene lo stesso. È semplice: a Sam sembra piacere l'idea di restare con il tuo gruppo, ma il resto di noi non è così a suo agio. Vorrei che tu ci accompagnassi all'altro villaggio domani mattina".
Dopo che Kal se ne fu andato, Randidly si sedette per meditare e rifletté nel buio. Quindi quell'attore famoso era una delle figure incappucciate che aveva visto. Spiegava anche come mai sia Lyra sia Ellaine fossero così attraenti: erano probabilmente attrici.
Il fatto che fosse venuto di persona, senza passare da Sam, probabilmente significava che volessero partire senza dirgli nulla.
Avrebbe dovuto lasciarlo accadere così...?
Il suo livello di Meditazione salì, distraendolo, e sospirò.
Il punto di lasciare che Donny fosse il Capo Villaggio era proprio evitare problemi stupidi come quello. Come facevano a capitargli lo stesso...?
Perché la gente non lo lasciava semplicemente in pace...?
Di lì a qualche ora sarebbe sorto il quarto giorno. Erano a metà strada verso la fine della Zona dei Principianti. Nonostante lui sarebbe probabilmente riuscito a sopravvivere, nutriva poche speranze per il resto del gruppo. Forse quel villaggio era condannato a fallire. Forse quell'intero universo era una trappola mortale.

NdT: In D&D, i personaggi con cui i giocatori possono interagire sono detti PNG, ossia personaggi non giocanti. Ammetto di aver sacrificato la grammatica sull’altare del gioco di parole.
Godetevi il capitolo con i POV alternati, e se vi va lasciateci un commento, sono sempre apprezzati!
Lingcon
