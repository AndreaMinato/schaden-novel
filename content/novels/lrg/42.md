---
weight: 42
title: Capitolo 42
pubDate: 2024-05-12T02:27:29.231Z
tags:
    - lrg
---

“Prima rispondimi” disse Randidly con fermezza, tenendo stretta la moneta. Erano circa le dieci del mattino, ed erano riusciti a tornare al villaggio dopo il suo piccolo assalto ai loro vicini di casa. La speranza era che quella dimostrazione fosse abbastanza da intimidire Constance, ma Randidly non ci avrebbe scommesso. Nonostante ciò, era improbabile che avrebbe avuto presto l'occasione di vendicarsi: avrebbe cercato di diventare molto più forte prima di avere il coraggio di farsi rivedere da lui.
Magari però non avere più la lingua e corde vocali lo avrebbe fatto riflettere.
Nul annuì velocemente e con palpabile eccitazione: “Sì, sì. Ogni Villaggio ha la possibilità di costruire il proprio sotterraneo 'privato’, generalmente al Rango del Praticante.
“No” lo interruppe Randidly scuotendo la testa lentamente, senza mai staccare gli occhi da quelli di Nul. “Voglio risposte migliori. Come faceva la loro guida ad avere questa moneta?”
Nul raggelò, e la sua espressione si fece improvvisamente neutrale e distaccata. “... Non so di cosa parli”.
“Io credo di sì” disse Randidly, e vide Daniel trattenere il fiato, giungendo alla sua stessa conclusione. Sollevò la moneta e disse: “Non ho mai visto una di queste e, non per essere arrogante, ma se non sono stato in grado io di trovare ciò che le produce e ucciderlo, dubito che chiunque tra loro abbia potuto farlo. E se non proviene da nessuno dei cittadini…”
Nul sembrava turbato “... Questo… non posso parlarne, te lo giuro. Ho le mani legate. Ti basti sapere, però… non hai torto a essere sospettoso. Non tutte le guide sono state create uguali… Il che mi dà un'opportunità perfetta per darvi una buona notizia! Ho anch'io un regalo, è stato appena sbloccato quando il vostro Capo Villaggio è arrivato al Lv 100 dell'abilità dell’anima”.
Il sorriso di Nul non aiutò per niente a placare i sospetti di Randidly. Se non proveniva dai cittadini, doveva venire dalla guida. E non tutte le guide erano state create nello stesso modo... Aveva le mani legate…?
Randidly però supponeva che alla fine ne sarebbe valsa la pena, se il sotterraneo si fosse sviluppato come quello in cui era rimasto bloccato. “Quindi che regalo hai? Ha lo stesso valore di questo?”.
“Questo forse dovresti deciderlo tu… sembri piuttosto intelligente” replicò argutamente Nul, rivolgendogli un ghigno. "Si chiama Eredità di Classe... Detto molto semplicemente, grazie alla mia influenza c'è un oggetto che è possibile comprare al Negozio di Accessori: si chiama la Pietra del Mentore. Usarla creerà una connessione che conferirà a qualcuno il Sentiero di Discepolo della persona che l'avrà attivata. Quando quel sentiero sarà completo, se me la riporterai e il mentore sarà originario del villaggio... Io potrò assicurarmi che tu ottenga una classe simile".
Randidly si bloccò. Si trattava chiaramente di un metodo affine a quello che Shal aveva usato con lui. Se fosse stato vero, e avrebbero potuto riprodurre classi con un ritmo di crescita più alto...
Il fatto che Shal fosse in grado di farlo però lo fece accigliare sospettosamente. Era davvero qualcosa che avrebbe causato Nul, o qualsiasi villaggio sarebbe stato in grado di accedervi una volta superato un certo livello...?
"Cosa intendi con una classe simile?" chiese Daniel.
Nul alzò le spalle con fare misterioso. "Difficile a dirsi. Ma c'è sempre la possibilità di cambiare. Più alto sarà il prestigio della classe, maggiori saranno le probabilità che si degeneri verso una sottoclasse meno potente. Al contrario, però, le classi di livello più basso potrebbero migliorare".
"Dunque" chiese Nul, rivolgendosi a Randidly. "Sarà utile questo mio regalo?"
"Non hai... nient'altro?" chiese Randidly con tono leggero.
L'espressione di Nul si inacidì, e per un lungo periodo non disse nulla. Infine parlò: "Ci sarebbe un Sentiero che potresti intraprendere, richiede equilibrio e una delle due metà potrebbe doversi nutrire dell'altra per diventare più forte. Se lo seguirai e io sarò ancora vivo a quel punto, allora potrò rispondere alle tue domande".
Alla fine del suo breve discorso Nul era rosso in volto, e il suo intero corpo tremava. Randidly sospettava che fosse un trucco, ma in un certo senso c'erano anche delle similitudini con quello che l'altro spirito aveva detto sull'essere parte di un intero. Pensieroso, Randidly consegnò la moneta nera.
***
"Il modo più semplice sarebbe quello di fornire ai vari ranghi diversi livelli di equipaggiamento, ma i materiali di alta qualità che sono semplicemente insufficienti.
Randidly si massaggiò il mento. Quel giorno aveva programmato di passare più tempo ad allenarsi oltre il confine, ma a quanto pareva avrebbe dovuto concentrarsi di più sulla raccolta. Sam aveva bisogno di rifornimenti se doveva sperimentare le sue nuove teorie su come conservare dei corpi. Meditabondo, si voltò, solo per scoprire che Decklan lo stava ancora seguendo.
La bestia da soma perfetta.
Dopo aver assicurato a Sam che se ne sarebbe occupato lui e aver chiesto l'aiuto di Decklan, Randidly lasciò il villaggio, grato di andarsene. L'insediamento era cresciuto ancora, arrivando a circa 600 persone, e a giudicare dai pettegolezzi ne sarebbero arrivate altre. Gli ultimi coloni avevano detto che quando il sistema si era installato si trovavano in una modesta cittadina a Sud, e che si erano perlopiù nascosti nelle loro case. Quando il primo pilastro di luce era apparso in cielo, insieme alla notifica, alcuni dal cuore coraggioso si erano avventurati fuori, desiderosi di sopravvivere.
Erano convinti che altri li avrebbero seguiti, quando avevano visto ergersi il secondo pilastro e i mostri si erano soltanto fatti più frequenti.
Ciò significava che a soli quattro giorni di viaggio verso Sud c'erano altre varietà di mostri e monete d'oro. Randidly ghignò. Quattro giorni per una persona normale.
L'altra cosa strana riguardo all'affluenza di persone era che l'intera valle intorno alla sua casa era stata lentamente disboscata e vicino alla sua capanna sorgeva ora un villaggio di PNC (Personaggi Non Classanti). Si affidavano al sistema di abilità del sistema per accrescere la propria forza, ma la responsabilità nei confronti del villaggio che la scelta di una classe avrebbe comportato li spaventava.
Certa gente non aveva il fegato per respingere un'orda di mostri tutte le mattine. La situazione avrebbe potuto cambiare una volta che Daniel fosse riuscito ad organizzare il sistema dell'Eredità di Classe, ma per quello ci sarebbe voluto tempo.
Inoltre, c'era circa una dozzina di agricoltori che dedicavano tutto il proprio tempo alla coltivazione delle piante di Randidly, dalla semina al raccolto. Sentì una fitta al cuore al pensiero di aver perso l'occasione di ottenere altri livelli di abilità, ma supponeva anche di averne altre che avrebbe dovuto allenare di più. La sopravvivenza prima di tutto. E poi la coltivazione era un'attività abbastanza noiosa.
I PNC stavano anche facendo un buon lavoro; i campi erano ormai cinque volte la taglia dei primi quattro orti di Randidly: un immenso mare di cibo in rapida crescita.
Mentre lasciavano il villaggio, una voce irritata li fermò: "Qualcun altro mi ha battuta sul tempo, eh? D'accordo, non importa. Portatemi con voi, dovunque stiate andando. Sono pronta, credo".
Lyra fece un passo avanti da dietro un albero, i capelli raccolti in una comoda coda.
Decklan era rimasto a bocca aperta: “Lyra Silver?!?!”
Lei lo liquidò con un'occhiata, per poi sollevare una mano di fronte a Randidly, interrompendolo prima ancora che potesse iniziare a parlare. "So cosa stai pensando. Però guarda".
E di colpo Lyra si teletrasportò a cinque metri di distanza, cambiando posizione nel giro di un attimo.
"La mia riserva di Mana è abbastanza grande da farlo due volte, se non lanciò praticamente nient'altro. Posso controllare la direzione e la distanza, anche se questa è più o meno il massimo. Dovrebbe essere abbastanza per prendere tempo finché tu non arriverai a proteggermi, no? Fai strada, capitano".
Il suo sorriso era tagliente, dolce e aspro come una lama dopo aver tagliato un frutto in due.
Randidly fece per dire qualcosa, ma nel frattempo scorse qualcosa negli occhi di Lyra, una certa paura di essere respinta. Praticamente spalle al muro, Randidly si voltò e iniziò ad allontanarsi, ignorandola.
Lei rise sottovoce e lo seguì, con Decklan in coda che ancora la fissava.
'Proteggila' aveva chiesto Ellaine.
Perciò, neanche a dirlo, la prima cosa che Randidly stava facendo era portarla con sé nel posto più pericoloso di cui fosse al momento a conoscenza. Si grattò la nuca, sentendosi leggermente in colpa.




