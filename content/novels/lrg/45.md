---
weight: 45
title: Capitolo 45
pubDate: 2024-05-12T05:27:29.232Z
tags:
    - lrg
---

Sam non batté nemmeno ciglio, limitandosi a grattarsi un orecchio con indifferenza.
“Dovrete fare il giro e portarlo sul retro, non posso lavorarci qui” commentò. “Dozer, resta un attimo qui. Mi servirai per frantumargli le giunture, così potremmo lavorare su un pezzo per volta”.
Accigliato e più stanco di quanto non si fosse mai sentito, Randidly se ne andò. Certo che Sam poteva restare almeno un po’ sorpreso. Allo stesso tempo, però, Randidly era soddisfatto della ricompensa che aveva ricevuto tornando:

> Congratulazioni! Hai ottenuto l'abilità Rinforzo di Mana al Lv 1.
Rinforzo di Mana: puoi incanalare il Mana nel tuo corpo per aumentare i tuoi attributi fisici. L'efficacia aumenta con il livello e l'Intelligenza. Il costo in Mana diminuisce con il livello.

Solo tornando a casa aveva portato l'abilità al livello 7, bevendo una pozione di mana dopo l'altra. Era l'unica ragione per cui era riuscito a trascinare quel corpo enorme fino al Villaggio dei Principianti.
Randidly era anche eccitato in prospettiva del futuro: attivando sia Velocità, sia Potenziamento, sia Rinforzo di Mana... il suo consumo di Mana ed Energia sarebbe stato immane, ma le sue abilità lo sarebbero state altrettanto.
Una volta tornato alla sua capanna, evitando gli sguardi vagabondi e leggermente intimoriti della gente attorno, finalmente solo, collassò. Si stropicciò gli occhi, esausto. Stava guadagnando forza, lento ma costante. Ancora sdraiato a terra, sollevò una mano verso il soffitto.
Sempre più persone si riversavano al villaggio ogni giorno: le probabilità di trovare Ace e Sydney erano sempre più alte.
'E poi...? Cosa farò dopo averli trovati? Cosa sto cercando?' pensò Randidly. La risposta giunse spontanea.
Forza.
Era semplice, e il risultato di sette lunghi mesi di sforzi. Randidly scosse la testa mentre sul suo viso si allargava un sorriso mesto. Poi aprì la schermata dei Sentieri e raggelò.

Osservatore: 0/??, ?????, Radici Aggroviglianti 0/40, Meditazione 0/35, Eretico I 0/???, Spergiuro 0/25, Sentiero dell'Apprendista 0/50

I Sentieri dell'Osservatore e '???' erano più vecchi, ma Randidly aveva ottenuto ogni altro Sentiero dopo aver iniziato quello dell'Uccisore di Mostri da cento PS. Immaginava che Radici Aggroviglianti e Meditazione venissero dai livelli di abilità, e l'Apprendista era stato sbloccato quando il totale delle sue statistiche era arrivato a 400. L'Eretico e lo Spergiuro, però...
Randidly fece una smorfia. Ancora una volta avrebbe lasciato da parte i primi due. Quelli di cui non conosceva la fonte probabilmente a quel punto non sarebbero valsi l'investimento in PS, con così tante opzioni. Il che limitava la sua scelta a Radici Aggroviglianti, Meditazione e Apprendista.
Tutti e tre avevano dei punti forti. L'Apprendista probabilmente avrebbe rilasciato delle Abilità, ma era il più caro. La Meditazione avrebbe migliorato ancora le sue abilità rigenerative, cosa di cui aveva bisogno, ma probabilmente non avrebbe portato delle abilità, e forse non avrebbe dato nemmeno molti bonus intermedi.
Allo stesso tempo, Radici Aggroviglianti era l'abilità standard di Randidly ogni volta che incontrava un nuovo avversario, per rallentarlo e tenerlo a terra mentre lui si riposizionava. Qualsiasi miglioramento su quel fronte, o la possibilità di avere un'abilità simile e più potente, sarebbe valso la spesa.
Però poteva scegliere solo un Sentiero. Erano tutti percorsi significativi, il più leggero dei quali era Meditazione, che avrebbe richiesto35 PS.
A quel punto Randidly considerò un attimo il suo futuro. Cosa avrebbe fatto l'indomani? Più tardi avrebbe partecipato alla lotta contro l'orda di mostri. Dopodiché... forse avrebbe dovuto tornare all'altro Villaggio dei Principianti per i contenitori...? Magari non così presto, gli avrebbe lasciato tempo di organizzarsi, e di dimenticare che aveva attaccato il loro capo.
Sarebbe stato meglio invece tornare oltre il confine, dirigendosi in un'altra direzione: avrebbe potuto portare con sé un gruppo di combattenti di prima linea e combattere i gatti....
No, i gatti probabilmente avrebbero ucciso la maggior parte delle persone al primo colpo, escluso Donny. Persino Randidly aveva i brividi ogni volta che quegli artigli scattavano nella sua direzione. Magari allora sarebbero tornati verso i lucertoloidi? Non sarebbe stato male, aveva guadagnato un sacco di livelli combattendo contro di loro. Magari si sarebbe affidato di più agli incantesimi, in modo da lasciare che altri si allenassero per la mischia...?
A quel punto, se voleva concentrarsi sugli incantesimi...
Alla fine Randidly mise da parte il Sentiero dell'Apprendista. Sarebbe stato meglio concentrarsi sul migliorare le abilità che aveva già, o con Meditazione o con Radici Aggroviglianti, anziché impararne di nuove. In quel momento aveva bisogno di alzare immediatamente la sua forza, se voleva sopravvivere più a lungo oltre il confine.
Per diversi lunghi secondi, Randidly tentennò tra due opzioni. Alla fine però si decise per Radici Aggroviglianti. Le sue preoccupazioni più pressanti erano aumentare la sua forza e raccogliere più materiali per tenere in vita il resto degli abitanti della neobattezzata Donnyton. Perciò Randidly assegnò i suoi sei PS rimasti al Sentiero delle Radici Aggroviglianti.
Al quinto ottenne un punto in Controllo e Concentrazione, quindi quel Sentiero sarebbe stato almeno uno di quelli ricchi di bonus. A quel punto diede un'occhiata alla sua schermata dello stato completa.

Randidly Ghosthound
Classe: ---
Livello: N/D
Salute (/R all'ora): 206/291 [+6] (137 [+9])
Mana (/R all'ora): 139/347 (60.75)
Energia (/R al min.): 105/307 (53 [+3])
Vitalità: 39 [+3]
Tempra: 30
Forza: 27
Agilità: 47 [+3]
Percezione: 23
Riflessi: 26
Resistenza: 9
Volontà: 55
Intelligenza: 68
Saggezza: 30
Controllo: 43
Concentrazione: 20
Equipaggiamento: Tunica Di Pelle Comune Lv 5: (+2 Vitalità), Guanti della Rapidità (+1 Vitalità, +3 Agilità)
Abilità (Abilità dell'Anima): Padronanza della Lancia della Decomposizione Lv 120
Combattimento: Padronanza della Lancia Lv 40, Affondo Fantasma Lv 41, Gioco di gambe della Lancia Fantasma Lv 27, Occhi della Lancia Fantasma Lv 19, Mezzo Passo Fantasma Lv 5, Colpo Forte Lv 22, Padronanza del Pugnale Lv 10, Pelle di Pietra Lv 25, Schivare Lv 27, Abilità nella Lotta Lv 29, ParataLv 27, Velocità Lv 15, Carica Fantasma Lv 10, Spazzata Lv 12, Parare Con La Lancia Lv 6, Potenziamento Lv 16, Colpo Misurato Lv 11, Calcio Rotante Lv 9, Lama della Decomposizione Lv 5.

Incantesimi: Radici Aggroviglianti Lv 31, Dardo di Mana Lv 28, Scudo di Mana Lv 24, Manipolazione delle Radici Lv 25, Sfera Arcana Lv 22, Palla di Fuoco Lv 15, Missile Magico Lv 4, Palmo Curativo Lv 5, Polline di Rafflesia Lv 6, Evoca Pestilenza Lv 13, Rinforzo di Mana Lv 7.

Artigianato: Distillare Pozioni Lv 22, Coltivare Lv 20, Coltivazione di Piante Lv 9, Esploratore Lv 4, Analizza Lv 24, Raffina Lv 4.
Accessori: Forma Fisica Lv 28, Meditazione Lv 30, Corsa Lv19, Scatto Lv 13, Evasione Furtiva Lv 21, Resistenza al Veleno Lv 16, Resistenza al dolore Lv 11, Primo Soccorso lv 19, Senso dell'Orientamento Lv 16, Forza Mentale Lv 11, Resistenza alle Maledizioni Lv 3.

Dato che il suo punteggio di Intelligenza era già impressionante, i suoi incantesimi facevano parecchio male. Forse era arrivato il momento di dirigere qualche punto verso le altre statistiche, in modo da mantenere alta anche la sua prestanza fisica: se non fosse stato così veloce durante lo scontro contro il centopiedi sarebbe stato ucciso dalla potenza soverchiante del suo corpo enorme.
Randidly si alzò e uscì, finalmente di nuovo con i piedi per terra e un nuovo obiettivo in mente. Era giunto il momento di allenarsi. Con suo fastidio, intorno alla sua capanna la gente si affrettava nei preparativi per la notte con la diligenza di tante formiche operaie. I contadini continuarono la loro veglia con occhi tetri, continuando anche in quel momento ad accudire le piante. Tutti stavano ben lontani da Randidly.
Con un sospiro lui svanì all'ombra degli alberi, lungo un sentiero che scalava la montagna vicina. Una volta trovato uno spiazzo relativamente sgombero iniziò, nonostante la cosa lo innervosisse parecchio, un nuovo regime di allenamento: lanciarsi Palle di Fuoco in pieno petto.
La prima esplosione lo scagliò barcollante all'indietro, con una bella fetta di Salute in meno e una condizione 'Ustionato’ in più. Tastando la ferita Randidly uso un paio di volte Palmo Curativo per recuperare la prima ed eliminare la seconda, ma la pelle continuò a pizzicare leggermente.
Poi Randidly rifece esattamente la stessa cosa.
Dopo circa dieci ripetizioni fu costretto a fare una pausa per fare il giro di tutte le zone in cui crescevano le Schegge Blu; le aveva segnate prima sulla mappa per facilitarne il raccolto. Dopo aver spazzato via i mostri che si erano inevitabilmente raccolti lì intorno fece ritorno alla radura.
Palla di Fuoco.
Palmo Curativo. Palmo Curativo.
Palla di Fuoco.
Palmo Curativo.
Palla di Fuoco.
Distillare Pozioni.
Un po’ di Gioco di Gambe della Lancia Fantasma Potenziato per rompere la monotonia e consumare Energia.
Palla di Fuoco.
Nonostante Randidly avesse già ottenuto due punti in Palla di Fuoco e tre in Palmo Curativo, fu in quel momento che ricevette la notifica che lo fece davvero sorridere:

> Congratulazioni! Hai ottenuto l'abilità Resistenza al Fuoco al Lv 1.

Ridacchiando, Randidly riprese la routine, i suoi occhi più decisi.
Forza. Qualunque cosa volesse, avrebbe avuto bisogno di forza. Non era il momento di poltrire.
