---
weight: 460
title: Capitolo 46
pubDate: 2024-05-12T06:27:29.232Z
tags:
    - lrg
---

Annie batté le ciglia in maniera aggraziata, fingendo di essersi appena svegliata mentre Dozer si sporgeva in avanti, reggendosi la fronte. Nonostante Dozer si fosse addormentato abbastanza presto la notte precedente soprattutto grazie agli aiutini... intimi di Annie, faceva ancora fatica ad alzarsi così presto per l'orda di mostri.
Ma si alzò comunque in piedi, indossando pelle e pellicce e facendo scendere sul capo la collana col dente.
Ecco il tipo di uomo che piaceva ad Annie. Grosso, minaccioso e schietto. In fondo ammetteva che ciò li rendeva un po' più facili da controllare, ma non era quella la ragione per cui le piacevano gli uomini con quei tratti particolari...
Nonostante fosse un bell'effetto collaterale...
Sbadigliando per fare scena, lasciò scivolare via parte della coperta, facendo spuntare il suo capezzolo sinistro. Amava  il modo in cui lui la seguiva con lo sguardo, prima di grugnire e voltarsi, grattandosi l'inguine e afferrando l'enorme clava che aveva trovato nel sotterraneo.
Non che gli avrebbe permesso di farla sua appena prima di dover combattere contro l'orda. Ma le piaceva farglielo desiderare.
"Resta qui." Disse con tono serio, lanciandole uno sguardo da sopra la spalla mentre andava via. "Aspettami."
Annie annuì, gli occhi luminosi.
Non appena lui se ne andò, lei sbuffò, calciando via le coperte e cercando un po' dello spandex che aveva raccattato dall'arrivo del sistema. Non che le pellicce non fossero in perfetta sintonia con l'atmosfera tribale, ma si sentiva quasi nuda senza i suoi leggings.
Legandosi i capelli in una pratica coda di cavallo, Annie uscì dalla capanna e si diresse allo spazietto tra le mura in cui aveva riposto il suo arco. Non amava vantarsi, ma probabilmente, e ovviamente, era l'arciere migliore del villaggio al momento. A volte gli altri avevano fortuna e colpivano il bersaglio, ma lei era in grado di scoccare una freccia e colpire il bersaglio a...
Si grattò la testa, poi alzò le spalle. Sostanzialmente da più lontano di chiunque altro.
Aveva anche iniziato ad ottenere delle abilità per questo. Padronanza del Tiro con l'Arco, Occhio di Falco, Cecchino, Tiro Potente...
Ma al momento sfrecciò fuori, diretta verso le mura: doveva andare in un posto. Come se fosse mai rimasta a casa lasciando che Dozer gestisse un problema da solo.
E dopo diversi incontri imbarazzanti per sedurre Daniel, alla fine lui aveva ceduto e le aveva permesso di salire sulle nuove fortificazioni per tirare delle frecce. Lei era il miglior arciere, dopotutto. Si misero d'accordo perché nessuno dei due dicesse niente a Dozer. Era incredibilmente sensibile riguardo alcune cose.
Annie raggiunse l'area vicino al cancello, dove si trovavano i gruppi di Classanti, con le facce cupe.
Sam andava in giro urlando, distribuendo i nuovi scudi che era riuscito a fabbricare dall'insetto gigante che Ghosthound aveva riportato. Era veramente carino, in un certo senso, il modo in cui così tanta gente si affollava e sgomitava per ricevere un pezzo di pelle di insetto morto.
Ampiamente ignorata dalla folla di guerrieri che si azzuffavano, Annie raccolse delle frecce dalla gente di Sam e poi si arrampicò lungo il lato della fortificazione dal cancello, issandosi fino al punto con la visuale migliore. Con sua sorpresa, c'era già qualcuno lassù.
Era la maga più grande che era entrata nel Dungeon con Dozer e i suoi uomini. Annie le sorrise dolcemente, ma non disse nulla. Clarissa le fece un cenno con la testa, poi si voltò di nuovo per guardare la valle. Nel villaggio dei PNC più in basso, stavano spegnendo i fuochi e le luci, uno ad uno, per non attirare l'attenzione dei mostri.
"Bene! Prima Squadra in prima linea. Seconda Squadra pronta al cambio." urlò Donny, sfoggiando un nuovo scudo di insetto nero e lucido e una spada di ferro dall'aspetto mediocre che probabilmente aveva preso dal nuovo negozio di armi. Poi si rivolse al gruppo che si azzuffava dietro le prime 10 squadre. "Tutti voi altri, ascoltate Daniel. Vi dividerà per squadre. Faremo una rotazione completa con i soliti, poi inseriremo la carne fresca nelle altre squadre, va bene?"
Daniel annuì e Donny si voltò di nuovo verso le squadre davanti sorridendo. La maggior parte delle persone doveva stare in punta di piedi, sforzandosi per riuscire a vedere la sua sagoma da adolescente allampanato. Ma poi sollevò lo scudo enorme, grande quanto tre quarti di una porta, come se niente fosse, rivelando la sua potenza.
"Quindi adesso..." disse lentamente, camminando verso il fronte. "Voi soliti. Il conteggio finale dice che abbiamo 260 persone con una classe qui. Sinceramente... potremmo avere delle cattive notizie per le nuove leve. Chissà se ci sarà ancora qualche mostro dopo che avremo fatto una rotazione completa, giusto ragazzi?"
Tutti urlarono e fischiarono, uomini e donne, giovani e vecchi, colpendosi il petto. Anche Dozer, col suo sorriso adorabile che si allargava mentre colpiva il suolo con la sua clava.
Annie scosse leggermente la testa. Se fosse stato abbastanza ambizioso, Dozer sarebbe stato due volte meglio di quello sfigatello di Donny. Ma era veramente felice adesso, quindi andava bene così. E se mai avessero voluto togliere di mezzo Donny...
Strizzando gli occhi, Annie riuscì a vedere una figura che si avvicinava passeggiando dal villaggio dei PNC, ruotando la lancia, rilassato e non curante fino all’inverosimile. Il Ghosthound. Con sua sorpresa, restava nell'ombra, camminando con calma. Se qualcuno non avesse avuto un'abilità legata alla vista come Annie..
Poi batté le palpebre, sbalordita. Di colpo era comparsa un'altra persona con lui, una ragazza agile, con i capelli biondi sollevati in una crocchia. Il Ghosthound le lanciò un'occhiata, ma si voltò subito.
I due erano anche veloci. In 10 secondi avevano percorso la distanza dal villaggio alle mura e l'avevano scalato in silenzio, saltando sull'area più bassa della fortificazione su cui si trovavano Annie e Clarissa. Con calma il Ghosthound si avvicinò e i suoi occhi guizzarono oltre Annie e Clarissa, analizzando i classanti in attesa.
Quando si avvicinarono, il rumore attirò l'attenzione di Clarissa che si voltò e sobbalzò leggermente, stupita dalla comparsa improvvisa dei due individui.
"Ah- oh, sei tu. Tu... Sei il Ghosthound, giusto?" disse Clarissa nervosamente, mentre la paura, la meraviglia e l'entusiasmo le percorrevano il volto. "Io sono eh, Clarissa. La Strega del Clima."
Allungò la mano, ma la ragazza bionda si mise davanti a Ghosthound, ricevendola al posto suo.
"Non vedi che è in modalità pensierosa? Aspettiamo che si renda conto di noi prima di fare amicizia, d'accordo?" disse la ragazza allegramente, mostrando un sorriso sfacciato.
Era la prima volta che Annie vedeva il Ghosthound da vicino. Era alto, ma non così tanto. Era ovviamente atletico, ma non troppo muscoloso. Ma c'era... qualcosa. Riusciva a sentirlo. Forse era il modo in cui i suoi occhi si erano mossi velocemente su di lei, registrandola e poi congedandola all'istante. Forse era la sua innaturale immobilità, come se fosse addormentato o morto, finché non si muoveva ad una velocità fuori dalla norma.
Forse era il verde penetrante dei suoi occhi. Come se potessero squarciarti l'anima e osservare i tuoi pensieri in qualsiasi momento. Quando alla fine Ghostound le voltò le spalle, Annie liberò il fiato che non si era nemmeno accorta di aver trattenuto. La ragazza bionda le rivolse un sorriso d'intesa.
"Quello che voglio dire è che se hai intenzione di chiedermi pozioni di mana per tutta la notte, prendile ora e basta" disse Ghosthound, con voce divertita, guardando la ragazza bionda.
Lei scosse il capo energicamente. "Ma dove sarebbe il divertimento così? Immagina che momento epico sarebbe se mi passassi la pozione di mana proprio nel momento in cui mi serve ed io lanciassi il miglior incantesimo di sempre e salvassi il mondo. Prova a pensare un po' a qualcuno che non sia tu, Cagnolino."
"Tra l'altro," aggiunse la ragazza bionda mentre il suo sorriso diventava perfido, "ovviamente ho delle pozioni di mana tutte mie. Non sono un'idiota. Ti do soltanto la possibilità di sentirti coinvolto nella mia vita. Non sono generosa?"
Questa volta fu Annie a mostrare alla ragazza bionda un sorriso d'intesa e per un secondo i loro sguardi si incontrarono.
Questa ragazza parlava un sacco e recitava la parte della principessa arrogante piuttosto bene, ma Annie aveva capito abbastanza in fretta quanto questa ragazza desiderasse le attenzioni del Ghosthound. Per quanto fosse brava come attrice o quel che era, restava pur sempre una ragazzina.
Grattandosi la testa, Ghosthound annuì a Clarissa per farle capire che l'aveva sentita e poi fece un passo avanti, verso il bordo della fortificazione.
"Donny, Daniel, Dozer." C'era qualcosa anche nella sua voce, un baritono basso che ti vibrava nel petto. La folla si zittì di colpo, guardando in alto verso la figura che era comparsa su di loro e che impugnava una lancia dall'aspetto semplice e li osservava con uno sguardo serio.
I tre uomini si fecero avanti, accigliandosi.
"Randidly," disse Daniel, "Combatterai...?"
"Solo come artiglieria," rispose il Ghosthound con un sorrisetto. Annie batté le palpebre. Era la prima volta che sentiva il suo vero nome. Avrebbe dovuto sapere che Ghosthound era finto ma...
Gli calzava proprio bene.
"No, ma c'è dell'altro. Il nemico porterà con sé del supporto aereo... Sospetto che non saremo in grado di tenerli fuori dalle mura come abbiamo fatto in precedenza. Gestitela."
Gli occhi di Daniel si spalancarono, il suo panico era palese, ma Ghosthound gli aveva già dato le spalle e Dozer e Donny stavano annuendo, i loro sguardi erano risoluti.
Ciò che Annie non si aspettava era che Randidly si voltasse e la guardasse dritto negli occhi. "Sei un arciere?"
Un po' nervosa, Annie annuì. "Io... non ho una classe, ma..."
Lui sollevò soltanto le spalle, rivolgendo il suo sguardo verde smeraldo all'oscurità dietro di loro. "Va bene. Ma quando te lo dico, vorrei che tu colpissi. Prepara il tuo arco."
Le lanciò un'occhiata e poi aggiunse: "Stanno arrivando."
Ovviamente, quando Annie guardò fuori, vide un vero e proprio mare di mostri sfrecciare verso di loro. E sopra di loro era possibile vedere delle piccole sagome che scendevano in picchiata e grandi ombre colossali.
"Quelli..." mormorò Annie.
"Sembrano condor giganti, giusto? Sono anche piuttosto resistenti. I Dardi di Mana del Cagnolino non riescono ad abbatterli con un colpo e quei cosi sono potenti." Disse la ragazza bionda in tono entusiasta.
Ghosthound stava già osservando Clarissa. "Usa il mana a terra con moderazione, i guerrieri possono farcela da soli. Elimina il supporto aereo. Se ti serve più mana, dimmelo."
Poi Ghosthound allungò un dito e un lampo luminoso di fuoco fu sparato verso l'orda in avvicinamento. Quando colpì la linea dei mostri, il fuoco esplose verso l'esterno in un soffio di fiamme, abbattendo qualunque cosa nel raggio di 3 metri e i mostri nell'epicentro furono carbonizzati.
Sembrava davvero che l'artiglieria avesse colpito.
Poi allungò ancora il dito, e ancora, e ancora e la prima linea che caricava verso di loro era sfinita e sparpagliata. Donny sospirò in maniera teatrale. "Vabbè, facciamo le valigie ragazzi, sembra che questa volta sarà facile."
Ci fu qualche risatina e la tensione diminuì molto tra le prima squadre, ma non erano rilassati. Stavano riscaldando i muscoli e stringendo le cinghie, impugnando i manici delle asce e sistemando le pellicce e l'armatura di pelle di serpente. Questi erano gli uomini che avevano superato almeno due notti.
Nonostante non ne avessero passate tante, ci sapevano fare. Se non fosse stato così, sarebbero già morti.
I primi mostri avevano rallentato, spaventati, ma la seconda ondata si riversò bruscamente, superando di corsa la prima, urlando in preda alla furia. Ancora e ancora Ghosthound allungò il dito, messaggero di morte.
Ma ci fu una terza ondata di mostri, e una quarta, e una quinta, e Ghosthound bevve una pozione di mana dopo l'altra e le distrusse tutte.
Altre 10 ondate si riversarono. Con lo sguardo bieco, si allungò e si scrocchiò il collo. Al di sopra, un uccello emise uno stridio e una strana creatura alata con la testa e il busto di donna si tuffò verso di loro, mostrando gli artigli.
“Clarissa-”
"Oh, Cagnolino," la ragazza bionda lo interruppe, sbattendo le ciglia, "Che ne dici di far provare prima a me?"
Uno strano falco brillante si condenso sul braccio teso della ragazza e si sollevò agitando le ali. Poi sfrecciò verso l'alto, incontrando l'arpia a mezz'aria. Lo stridio fu interrotto improvvisamente e l'arpia precipitò divisa in due. Il falco si lanciò in picchiata più volte, sventrando alcune delle arpie che si avvicinavano, ma ce n'erano a dozzine.
Ghosthound alzò gli occhi, rivelandosi inaspettatamente umano mentre sorrideva alla ragazza bionda. "Se è tutto qui, Clarissa-"
"Ti dispiacerebbe troppo fare un complimento di tanto in tanto? Il tipo stoico è figo e attraente, ma c'è anche un sacco di gente che non ne può più." La ragazza bionda borbottò. Ma poi pestò un piede per terra e agitò le braccia, e improvvisamente un corvo, un colibrì, un cardellino e un'aquila comparvero dal nulla, fatti tutti di quella strana energia luminosa, e volarono in alto, unendosi al falco.
Ciascuno di loro sembrava più un'arma che una creatura della natura, aprendo squarci nelle arpie semplicemente volando contro di loro. I corpi delle arpie cadevano come la pioggia. I corpi degli uccelli sfrigolavano e scintillavano, ma urlavano silenziosamente la loro furia e si facevano strada tra le arpie massacrandole.
Ma non appena apparsi, svanirono mentre la ragazza bionda crollava in un bagno di sudore.
"Credo che tocchi a me," disse Clarissa facendo un passo avanti ed evocando dei ghiaccioli che cominciò a lanciare, infilzando abilmente un'arpia che volava.
"Anche tu," tuonò il Ghosthound, ed Annie cominciò. Lei...?
Voleva che lei colpisse degli uccelli che volavano all'impazzata...?
Di notte...? Mentre piombavano giù e cercavano di ucciderla?!?
A dire il vero il Ghosthound abbatteva tutti quelli che si avvicinavano troppo, il tutto mentre lanciava palle di fuoco all'esercito a terra, lasciando dei grandi buchi nel fiume di mostri.
Digrignando i denti, Annie incoccò una freccia e sollevò l'arco, prendendo la mira. Ma non appena provò a seguire le Arpie, la sua vista si sfocò per i movimenti troppo confusionari.
Quindi chiuse semplicemente gli occhi e scoccò, sperando per il meglio.
Fu ricompensata con un grido. Aprì gli occhi, sorpresa di trovare una freccia nell'occhio di un'arpia, col corpo che si contorceva e cadeva al suolo. Guadagnò un livello in Padronanza del Tiro con l'Arco.
Sentendosi stordita, incoccò velocemente un'altra freccia e la scagliò. Questa squarciò la gola di una delle arpie e rimbalzò, colpendone un'altra al petto.
Guadagnò un altro livello in Padronanza del Tiro con l'Arco.
Ghosthound le lanciò una lunga occhiata.
"...Bei tiri."
Ma poi si voltò, lanciando uno sguardo al cielo. "Ancora troppo lontano..." borbottò.
"Egida!" La chiamata arrivò, una luce dorata pervase la prima squadra mentre questa attraversava facilmente la prima ondata di nemici e poi la seconda. Ma quando ne arrivarono altri, arrivarono più fitti tra Ghiottoni, Lucertole e Folletti.
A questo punto, i componenti della prima squadra erano tutti sopra il livello 10 e potevano affrontare più nemici contemporaneamente. Ma se fossero stati 100?
Le loro armi tagliavano in avanti con colpi brevi e brutali. In effetti erano ancora piuttosto goffi, ma si stavano abituando a combattere secondo lo stile della legione romana.
Annie uccise un'altra arpia e scosse tristemente il capo. C'era un'altra ragione per cui Dozer non era al comando; il suo stile di combattimento non era adatto alla strategia.
"Finalmente," disse Ghosthound guardando in alto nel cielo "stanno arrivando."





