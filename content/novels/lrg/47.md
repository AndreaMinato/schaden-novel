---
weight: 470
title: Capitolo 47
pubDate: 2024-05-12T07:27:29.232Z
tags:
    - lrg
---

Randildy concentrò una fiamma nelle sue mani per poi lanciarla verso l’alto. Non si preoccupò di calcolare né la direzione del vento né la velocità, utilizzando la sua statistica di controllo incredibilmente alta, insieme alla sua forza di volontà, per deviarne il percorso quando ce n’era bisogno.
Questa palla di fuoco colpì l’ala del primo enorme condor, l’uccello iniziò ad emettere grida e a virare lateralmente, avendo perso la sua abilità di volo per via dell’enorme pezzo di ala che gli era stato staccato. Ma ve ne erano comunque diverse dozzine che ancora si stavano avvicinando, diretti verso la base.
“Prima Squadra, cambio!” Gridò Donny, i membri indietreggiarono uno alla volta, scambiandosi con quelli della seconda squadra. Era un’idea intelligente. Avere la prima squadra non in prima linea pronta ad intervenire se qualcosa fosse andato storto.
Randidly lanciò diverse altre palle di fuoco in alto. Il primo condor cadde a terra, con un’apertura alare di 30 metri, schiacciò decine di mostri per terra. Non sembrava essere di livello alto, o avere nessun tipo di attacchi, ma era in grado di trasportare circa trenta mostri sulla sua schiena mentre volava. Randidly li aveva visti scendere diretti verso Donnyton da una montagna, e planare lentamente verso la loro posizione.
Erano fastidiosi ma alla fine non erano un vero e proprio problema; era ciò che rappresentavano che lo preoccupava. Randidly attivò i suoi Occhi della Lancia Fantasma e osservò la fine dell’orda. Ma tutto ciò che riusciva a vedere erano mostri di basso livello.
Non ancora, huh…?
Randidly bevve una pozione di mana e lanciò un’altra dozzina di palle di fuoco in aria, facendo altri buchi nelle ali di altri condor e facendo saltare direttamente la testa ad altri. La maggior parte si schiantarono nella massa di mostri, creando caos, ma ce n’erano semplicemente troppi. Diversi erano andati a finire contro le loro mura, e circa due dozzine di mostri erano scesi dalle loro schiene, ingaggiati dalle nuove squadre, supportate dalla prima squadra.
L’unico problema si verificò quando un condor si andò a schiantare contro un muro, distruggendolo e dando ai mostri la possibilità di oltrepassarlo.
Per fortuna il gruppo di Decklan era apparso come dei fantasmi, a distruggere il gruppo di mostri distratti, mentre San felicemente insieme ai suoi uomini trascinava il condor dalla loro parte del muro. Scuotendo la testa, Randidly dovette ammettere che le priorità di Sam stavano diventando… strane. Randidly incrociò il suo sguardo solo per poco, mentre osservava il corpo del mostro, con occhi avidi.
Il modo in cui lo guardava, in cui guardava alla carne fresca di un nemico, non aveva mai visto nulla di simile… non era morale.
Randidly continuava a far piovere palle di fuoco sui nemici, il livello della sua abilità aumentava, le esplosioni diventavano leggermente più larghe, centimetro per centimetro.
Le squadre si alternavano senza problemi, le reclute più fresche faticavano, ma riuscivano a sopravvivere. Ptolemy era lì, a guarire graffi, bendare ferite, sostituire ogni scudo di legno che si rompeva.
Randidly rivolse un’occhiata alla Strega del Clima e all’Arciere. Entrambe possedevano una sorprendente quantità di coraggio,erano a testa alta mentre le arpie attaccavano il loro gruppo. Lui non avrebbe permesso che si avvicinassero troppo, eppure. Entrambe erano precise, pratiche, silenziose.
“Una pozione del mana!” cinguettò Lyra, punzecchiando scherzosamente il fianco di Randidly. Scuotendo la testa, le lanciò una pozione. Per quanto la trovasse fastidiosa, era difficile arrabbiarsi troppo con lei dopo averla vista evocare quegli uccellini luminosi, con i quali trafiggeva dozzine di nemici, chiaramente mettendo in mostra le sue abilità. Era… quasi piacevole- doveva ammetterlo- avere qualcuno che non lo guardasse con paura e ammirazione. Lo trattava come una persona normale.
Il fatto che fosse solo una ragazzina e che fosse riuscita a padroneggiare abilità che Randidly non era stato in grado di imitare non danneggiava sicuramente la sua immagine.
Dopo essersi occupato di Lyra, si girò verso il campo di battaglia, esibendo un lungo sorriso.
In fondo all’orda, a quattro zampe vi era un enorme ghiottone. Troppo grande. E Randidly poteva chiaramente vedere il suo nome e livello, in blu.
Madre Ghiottone Lv 19.
Randidly si preparò ad andarle incontro, per poi ripensarci. Invece, si girò verso le forze sotto di lui. La metà erano sotto sforzo per via dei continui combattimenti, l’altra metà era piegata a recuperare fiato.
“Dozer, è il momento di dimostrare quanto vali. Creami un percorso direttamente in avanti, dentro le forze nemiche. Donny, raduna i tuoi combattenti più resistenti e seguitelo. È arrivato il nostro primo boss.”
La squadra di Dozer si mise stancamente in piedi, sollevando gli scudi e sguainando le loro spade corte. Randidly sorrise, poi scosse la testa lentamente.
“No, no, lasciate quei bastoncini qui. Ho detto di creare un sentiero, non uno spiraglio. Date a Donny uno spazio sufficiente di manovra.”
L’intero gruppo rimase immobile. Dozer si mosse, guardando Randidly. Poi il suo volto brutto e piatto esibì un enorme sorriso. Fece cadere la sua spada e il suo scudo, e tirò fuori un enorme mazza che aveva ottenuto nel dungeon. Intorno a lui, gli uomini lasciarono le loro armature e armi piccole per tirare fuori asce, mazze, alabarde e lance. Armi enormi e pesanti ideate per colpire e annientare i nemici.
Dozer diresse la carica, con dieci uomini dietro di lui. La quarta squadra al momento era in prima linea, a trattenere l’orda di nemici.
“Squadre dalla 6 alla 10,” urlò Dozer. “FATEVI DA PARTE.”
Confuse, queste indietreggiarono, lasciando la squadra 5, che nervosamente si guardò alle spalle, mentre la squadra 4 in difficoltà mostrava espressioni preoccupate. Donny formò un gruppo di venticinque persone, subito dietro Dozer.
Dozer e gli altri iniziarono a correre.
Randidly lanciò diverse palle di fuoco, non nella zona vicino il cancello, ma in linea retta, diminuendo la densità dei nemici.
Con i muscoli delle cosce sotto sforzo, Dozer si accovacciò dietro la quinta squadra, con occhi larghi, per poi saltare, con in mano la sua mazza lunga più di due metri. La sua squadra lo seguì fedelmente, gridando. Le loro figure muscolose raggiunsero l’apice dei loro salti per poi cadere al suolo agitando le loro armi.
La maggior parte dei mostri nei dintorni venne trasformata in carne trita prima di potersi rendere conto della situazione. Dozer diede il via alle danze, con la sua mazza che fendeva l’aria, schiacciava quattro o cinque mostri alla volta o li rispediva indietro con ogni colpo. I suoi uomini dietro di lui andavano alla carica, anche loro attaccando all’impazzata, mentre l’orda di mostri veniva rasa al suolo di fronte alla loro furia.
Donny li seguiva, l’aura dorata di Aegis circondava il gruppo che avanzava, rastrellando ciò che Dozer lasciava. Sentendo che era arrivato il momento, Randidly bombardò l’area intorno alla Madre Ghiottone con le sue fiamme, uccidendo i mostri più deboli e attirando l’attenzione del boss.
Questo iniziò a gridare e si alzò sulle zampe posteriori in segno di sfida verso il cielo. Poi si riabbassò e iniziò la carica, incurante dei mostri più piccoli che venivano schiacciati. In pochi secondi, Dozer poté vedere il ghiottone che correva verso di loro e rise con abbandono, sollevando la sua mazza.
Le due forze si scontrarono emettendo forti rumori, Dozer venne rispedito indietro di diversi passi, mentre il boss rimase immobile. Era confuso, furioso subito dopo, si alzò di nuovo sulle zampe posteriori, ma in quel momento entrò in scena Donny, il suo scudo circondato da una luce dorata, e con un Colpo di Scudo mirò alla sua faccia. Sorpresa, la creatura fece qualche passo indietro, ma Decklan era pronto ad intervenire, i suoi coltelli lasciarono lunghi graffi sui suoi fianchi.
Le squadre si disposero intorno al boss, allontanando i mostri e formando un cerchio difensivo, permettendo alle forze più potenti di affrontarsi.
Randidly rimase leggermente deluso dal non poter intervenire, ma sentiva che questo avversario non gli avrebbe fatto ribollire il sangue nelle vene. Nonostante fosse di livello alto come la creatura oltre il confine, aveva solo una salute molto elevata. Erano sufficienti loro tre per sconfiggerlo. E in più, la loro fiducia nelle loro possibilità di sopravvivenza sarebbe aumentata se non fosse intervenuto. Era una cosa molto importante, per il futuro.
Invece, Randidly tirò fuori la sua lancia e scese dal muro. Ora era il suo momento di giocare.
****
Randidly aveva un’espressione soddisfatta mentre osservava il sole sorgere. Prima di tutto, vi erano state solo tre morti oggi, e una era un PNC troppo curioso che si era avvicinato troppo all’orda.
In più, aveva guadagnato un sacco di livelli. Padronanza della Lancia era salita di 2 livelli, Affondo Fantasma di 1, Gioco di Piedi della Lancia Fantasma di 3, Colpo forte e Abilità di Combattimento di 1, Fretta di 2, Spazzata di 4, Potenziamento di 3, Colpo Misurato di 8, Calcio Circolare e Lama della Decomposizione di 4.
Palla di Fuoco era anche salita di 3 livelli, Manipolazione delle Radici di 1, Polline della Rafflesia e Evoca Pestilenza di 2 e Rinforzo di Mana di 3.
Anche l’abilità Equipaggia era salita di livello, raggiungendo il 20, e gli aveva dato una bella sorpresa. Era finalmente in grado di identificare e equipaggiare la collana che aveva ottenuto dal primo gatto che aveva ucciso.

Collana del Gatto dell’Ombra Lv 20 ®: (Vitalità +1, Forza +2, Agilità +7)

Assaporò il bonus in Agilità, dopo averla indossata per così tanto tempo senza ricevere benefici. A quel punto i suoi occhi si allargarono e si chiese se l’usanza di indossare collane di denti per definire i livelli di autorità non fosse nata dall’idea di imitarlo. Scosse la testa tristemente.
Non poteva essere quello il caso, vero…?




