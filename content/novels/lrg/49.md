---
weight: 490
title: Capitolo 49
pubDate: 2024-05-12T09:27:29.232Z
tags:
    - lrg
---

Un movimento attirò lo sguardo di Randidly che vide, per la prima volta, due gatti strisciare insieme per la landa desolata. Immaginava che anche loro dovevano riprodursi in qualche modo, quindi non fu sorprendente. Piuttosto fu più sorprendente il fatto di non averlo visto prima.
I mostri si riproducevano. Ecco perché alcuni dei Classanti avevano catturato dei Ghiottoni e delle Lucertole e avevano avviato una fattoria per la carne. Sembrava anche che accettassero di essere addomesticati abbastanza bene, a patto che ci fosse qualcuno di livello 10 o superiore, o altrettanto forte. Intuivano in qualche modo chi poteva ucciderli.
Tuttavia, il fatto che fossero due insieme rendeva la sua caccia più pericolosa, ma anche doppiamente efficiente.
Non sembravano averlo notato, quindi Randidly avanzò lentamente, nascondendosi nel lato in ombra di una grande crepa nel terreno. Quando si mise in posizione, ricevette un livello in Evasione Furtiva, cosa che lo fece ridere; era da un bel pezzo che non usava questa abilità.
Quando si avvicinarono sfrecciando, spuntò un muro di spine dal quale il primo fu investito, facendo partire una serie di lunghi ululati. Le Radici Perforanti sfrecciarono verso l'alto, mettendolo subito a tacere.
L'altro schivò verso il lato, evitando le spine per un pelo, e fu colpito alla zampa posteriore da una Radice Perforante. Delle nuove Radici Perforanti si stavano già precipitando verso la sua sagoma zoppicante, ma il gatto fece qualcosa che Randidly non aveva mai visto prima.
Fece ondeggiare la parte superiore del corpo, subendo qualche graffio, ma fondamentalmente evitò l'attacco. Poi, sempre contro le apparenze, balzò via, strisciando nella direzione da cui era venuto, lasciando una scia di sangue.
Strano, solitamente lo attaccavano a vista, senza curarsi delle proprie ferite.
Randidly raccolse il corpo del primo gatto e guardò di sbieco quello ferito. Facendo spallucce, decise di seguirlo.  Sarebbe stato sempre più pericoloso se fosse tornato in una tana o in un labirinto di quei cosi, ma avrebbe anche accelerato la sua caccia di un bel po'.
Con un sorriso che si estendeva a partire dagli angoli della bocca, Randidly lo seguì in silenzio a grandi passi.
****
Dozer, Donny e Decklan si guardarono l'un l'altro impauriti, poi guardarono la pila di fogli davanti a loro. I moduli perfettamente progettati e preparati erano mollicci e fradici di caffè.
Quando era arrivato l'uomo che voleva coltivare del caffè, aveva addolcito la pillola offrendo alcuni dei suoi chicchi già tostati. Naturalmente, la tangente percorse subito la catena di comando fino ad arrivare a Donny.
Avendo solo sedici anni e non essendo un gran bevitore di caffè, lui si era rivolto a Decklan e Dozer a causa della loro esperienza in materia. Gira e rigira, i due gli avevano assicurato che era una miscela eccellente.
Sfortunatamente, avevano colpito la caffettiera, versando tutto il caffè restante.
Sfortunatamente, i fogli con cui avrebbero dovuto classificare tutti i classanti erano stati rovinati.
"Voglio dire... Che può farci davvero...? Io sono il capo del villaggio..." disse Donny in modo incerto.
"Bene, ti prendi la colpa." disse Decklan facendosi il segno della croce.
"Lui distribuisce il cibo..." mormorò Dozer. "Decide chi prende le armi dal negozio coi PA, piuttosto che dover mettere da parte oro da solo... La legna che viene dai PNC? La controlla lui. Volevi iniziare a costruire una casa, vero Donny...?"
I tre presero il problema sul serio, immaginando la faccia cicciottella di Daniel contorta dalla furia. Era veramente difficile da immaginare. Non poteva essere davvero così male, giusto...?
"Bene..." disse Dozer, titubante. "Ha detto che tutto ciò che gli serviva davvero era una classificazione da 1 a 10... potremmo semplicemente..."
"Classificare tutti? Oggi?" sbottò Decklan.
Allora Donny batté le palpebre, poi rise.
"Sì! È esattamente ciò che faremo. Col metodo più efficiente che ci sia per determinare la forza!"
Gli altri due lo guardarono. Fece un grande sorriso e allargò le mani. "Con un Torneo!".
I tre si misero dritti, mentre le loro espressioni preoccupate si facevano serie e pensierose.
"Un torneo..." disse Decklan con calma, facendo danzare un coltello tra le sue mani.
"Un torneo." concordò Dozer col petto ansimante e gli occhi luminosi.
"Andrò a dirlo alle squadre e a prendere Sam. Sono sicuro che possiamo mettere su uno stadio o qualcosa del genere prima di arrivare agli ottavi. Chi perde alle fasi preliminari deve costruire." disse Donny, immaginando di essere incoronato campione.
"Ah" disse Dozer, sbattendo le palpebre. "Parteciperà... anche il Ghosthound...?"
Rimuginarono su questa domanda per diversi secondi.
"Non... non disturbiamolo con questa roba." disse Donny. "In fin dei conti, è semplice lavoro amministrativo. Lo facciamo per classificare i Classanti, niente di più."
"Niente di più," fecero eco gli altri due, guardandosi a vicenda.
****
Randidly aveva seguito la scia fino al bordo di un piccolo sentiero che portava giù in un burrone davanti al quale esitò, mentre sentiva dei brividi dietro la nuca. C'era qualcosa di... strano qui. Qualcosa di sbagliato.
Ma la scia di sangue continuava e Randidly sentì un fremito che conosceva bene. Contro il suo buon senso, scese nella gola tra curve tortuose, attraversando sentieri contorti, e finalmente giù nel burrone Randidly giunse ad una grossa caverna.
La scia di sangue era già scomparsa da tempo, quindi Randidly si aspettava un'imboscata. Gli Occhi della Lancia Fantasma erano attivi e analizzavano i paraggi, ma quando finalmente individuò il nemico, non era certo uno che necessitava di abilità speciali per essere visto.
Era grande, grande quanto un piccolo autobus. Corpo di leone, testa di donna, ali di aquila. I suoi occhi del colore dell'ambra si aprirono lentamente, avanzando verso di lui. Se ne stava disteso davanti all'entrata della caverna, alla luce del giorno.
Il testo che fluttuava sulla sua testa catturava tutta l'attenzione di Randidly, pietrificandolo. Davanti un testo giallo vivace che non riconosceva, Randidly capì immediatamente che forse si trovava di fronte alla propria fine.

La Tribolazione Affamata, Ep-Tal Lv 30

"Mio, mio, mio," mormorò la creatura, mettendosi in piedi. "Sembra che la pecora abbia passeggiato piuttosto lontano dal pastore. E che lana soffice che hai. Non hai ancora ricevuto una classe... Bene, bene, bene..."
"Cosa... Cosa sei? Il tuo nome è giallo-"
"Ah, ah, ah," disse la creatura, apparentemente compiaciuta. Stava seduta sulle zampe posteriore, guardandolo con una punta d'interesse. "Quindi la pecora non sa ancora alcune cose. Sì, non rientro nella normale gerarchia di nemici che si incontrano. Sono... speciale. Sono la tribolazione che sta fuori dai confini della Zona Principianti in attesa di villaggi appena formati. Una desolazione, ma forse anche una benedizione. L'Affamata, Affamata, Affamata Tribolazione."
La sfinge mostrò i denti.
Randidly ricordava ora, la paura che aveva appreso per la prima volta nel sotterraneo, circondato da nemici molto più potenti di lui. Nonostante questo nemico non fosse di livello alto come il Boss del Sotterraneo, l'aura opprimente era 10 volte più grande e non c'era Shal ad assorbire il grosso dei danni. Arrivò quella sensazione, umida e cruda e fresca. L'antica paura del predatore che incombeva su di lui. Le sue mani tremavano, ma il suo sorriso si faceva sempre più ampio, i suoi occhi luminosi.
Poteva morire qui... Ma si sentiva anche decisamente vivo qui.
Con un movimento fluido, estrasse la lancia e la puntò verso la sfinge. "Non dovresti pormi un indovinello o qualcosa del genere?"
Il sorriso della creatura si allargò e si mise accovacciata. "No, no, no... Ma ci divertiremo giocando insieme. Ad una pecora sperduta, vagabonda ci sono un po' di lezioni che vorrei insegnare, insegnare, insegnare."
Balzò in avanti e Randidly schivò verso il lato, attivando Fretta, Potenziamento, Gioco di gambe della Lancia Fantasma e Rinforzo di Mana. Strizzò gli occhi, percependo piuttosto che vedendo che non avrebbe fatto in tempo.
Usò immediatamente Mezzo Passo Fantasma per guadagnare un po' di distanza, soppesando le sue opzioni.
Ma se i gatti erano fastidiosamente veloci, questa creatura era inimmaginabilmente veloce e aveva già attraversato la distanza che li separava, mentre la sua zampa enorme arrivava da lato.
La sua lancia si sollevò in tempo e attivò Scudo di Mana e Pelle di Pietra. Nello stesso momento, utilizzò Radici Perforanti, mirando al ventre mentre la creatura era distratta ad attaccarlo.
Il mostro rise muovendosi verso il lato così velocemente da sparire, evitando le radici, e sputò del fuoco contro di lui.
Randidly sentì il sudore sulla fronte mentre sollevava la mano, attivando Manipolazione delle Radici e lanciando una palla di fuoco simultaneamente per intercettare la palla di fuoco sputata dalla sfinge. Randidly era certo che non sarebbe riuscito ad incassare molte di quelle palle di fuoco a causa della sua Resistenza troppo bassa.
Le palle di fuoco si incontrarono in un'enorme esplosione di fiamme ruggenti e Randidly era sicuro che la sua fosse leggermente più debole. Ma saltò oltre il fumo, sfruttando la copertura per tirare fuori e buttare giù una pozione di mana e una di stamina. Poi strizzò gli occhi, in cerca della sfinge.
"Qui, qui, qui..." sussurrò dietro di lui, mentre la sua zampa si schiantava contro la schiena di lui.
L'impatto fu brutale; anche con la Pelle di Pietra, Randidly sentì di avere diverse ossa rotte e alcuni dei suoi organi stavano smettendo di funzionare. Fece semplicemente pressione con le mani sul suo petto e attivò Palmo Curativo, tenendo la sua salute a livelli a malapena accettabili. Mettendosi in piedi a fatica, bevve due pozioni di guarigione, sentendo il suo corpo che tornava a posto con un po' di dolore, ma comunque senza ripercussioni.
Randidly aveva capito una cosa. La Sfinge non era veloce, utilizzava semplicemente la stessa abilità di Lyra.
Poteva letteralmente teletrasportarsi ovunque attorno a lui. Ridendo, la sentì muoversi.
Anziché provare a seguirla con gli occhi, Randidly sollevò la lancia e si preparò a ricevere i suoi attacchi. Se Lyra gli aveva insegnato qualcosa negli ultimi giorni, era che le azioni della ragazza avevano dei grandi costi; non era una mossa che si poteva utilizzare all'infinito.
E quando avrebbe finito il mana, quella sarebbe stata la sua occasione. Doveva solo sopravvivere fino ad allora.





