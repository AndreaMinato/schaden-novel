---
weight: 52
title: Capitolo 52
pubDate: 2024-05-12T12:27:29.233Z
tags:
    - lrg
---

Ancora leggermente sotto shock, Glendel seguì Lyra che gli promise di portarlo da qualcuno che potesse parlargli delle classi.
"Questo è il villaggio dei PNC," spiegò Lyra. "Tutti i robusti e gloriosi Classanti vivono lassù, sopra di noi, in alto, nel Valhalla."
Glendel aveva capito lentamente che PNC era il modo in cui chiamavano le persone sprovviste di una classe, mentre i Classanti avevano ovviamente una classe.
"Com’è ...," balbettò Glendel, leggermente intimorito da quanto carina fosse l'adolescente che lo guidava, noncurante della sua costante raffica di sarcasmo. "Com'è, avere una classe?"
"Oh, io non ho una classe. Mi affido solo al mio fascino per andare in giro." Gli strizzò furbamente l'occhio e continuò a camminare avanti.
Perplesso, Glendel la seguì. Quando salirono lungo la collina verso il forte, Glendel si rese conto che era molto più grande di quanto credesse. E sembrava che fosse quasi completamente deserta. Lyra continuò a camminare superando il cancello e Glendel lanciò un'occhiata curiosa all'interno prima si seguirla. Nonostante sembrasse esserci un piccolo gruppo di persone ai tavoli, era davvero completamente vuoto. Glendel si affrettò in avanti. Ai piedi della collina e dietro la curva nella valle che avevano percorso, il suono delle urla si faceva più intenso. Fu solo quando girarono l'angolo che il mare di gente si palesò a Glendel.
Forse ce n'erano poco meno di 800, alcuni in piedi, alcuni guardavano, alcuni lavoravano. L'area sembrava essere stata in precedenza una cava e proprio di fronte a loro c'era una pendenza che portava verso il basso prima di appianarsi. Le persone erano allineate lungo il bordo della cava e facevano il tifo per quelli che combattevano al centro. Alla destra di Glendel c'erano circa 50 persone, alcune bendate e altre che correvano, abbattevano alberi, li trascinavano e li impilavano, dando l'impressione di essere impegnati nella costruzione di un palco dall'aspetto rudimentale, circondato da una tribuna.
Mentre Glendel guardava, un uomo anziano sollevò un'ascia e tagliò a metà un albero alto 10 metri, perfettamente al centro, con un solo colpo della sua ascia. Diversi  uomini presero le due metà e cominciarono ad assemblare le sedie, mentre molti altri preparavano un'altra sezione dell'albero perché l'uomo la tagliasse.
"Che... Che sta succedendo...?" Glendel sussultò.
Lyra sollevò le spalle. "Un torneo, ovviamente. Vuoi partecipare?".
****
Digrignando i denti, Randidly fece un passo indietro, appena oltre la portata degli artigli della Sfinge. Con un sorriso, la bestia si teletrasportò poco più indietro e lo mise nuovamente sulla traiettoria dell'attacco, ma Randidly l'aveva previsto e aveva fatto un passo avanti lanciando un Affondo Fantasma contro il suo busto ben prima che si teletrasportasse, disegnando un taglio lungo, ma poco profondo, che le attraversava il petto.
Brontolò per la rabbia, girando velocemente sul posto. Scalciando con le zampe posteriori. Sollevando la lancia, Randidly schivò il piede destro e parò il sinistro, ma cadde ugualmente per terra a causa delle dimensioni del piede.
Serrando i denti, Randidly creò un muro di spine tra loro, guadagnando una frazione di secondo. Il tempo sembrò rallentare mentre vagliava le sue opzioni.
La salute era ancora a posto, ma sia il mana sia l’energia sfioravano livelli preoccupanti. Il mana era più facile da conservare, ma si rigenerava molto più lentamente. Sostanzialmente non si sarebbe rigenerato abbastanza in fretta da fare la differenza nell'immediato futuro.
L’energia, d'altra parte, si sarebbe rigenerata ad un ritmo di circa 1 al secondo, ma la utilizzava costantemente per attaccare, schivare e bloccare gli spaventosi attacchi della Sfinge.
Scelse l’energia.
Il più velocemente possibile, Randidly estrasse una pozione di energia e la bevve, saltando lontano dal muro di spine che andò in fiamme in un'ondata di calore. Si ritirò più lontano, sfruttando la copertura delle fiamme per percorrere di corsa la distanza fino al sentiero che portava fuori dalla caverna in cui sedeva la sfinge.
Quando il muro di spine crollò in una nuvola di cenere e fuliggine, la Sfinge era seduta tranquillamente davanti alla caverna. Fece l'occhiolino a Randidly, poi tornò con passo felpato nella grotta. Diversi secondi dopo, tornò con in bocca un gatto mangiato a metà. Mandò giù quel coso e, sotto lo sguardo di Randidly, le ferite della sfinge si rimarginarono.
"Vedi, vedi, vedi? Inoltre, tu non sei uno dei miei, quindi ci sarebbero determinate... conseguenze se ti uccidessi. Perciò sentiti libero di andare via, via, via".
Per un secondo, Randidly fu indeciso. Ma poi abbassò la testa e indietreggiò lentamente.
Solo quando scomparve dalla sua vista si concesse di voltarsi e solo allora corse per 10 minuti, attraversando la landa desolata e tornando appena entro i limiti del confine dei Principianti. Randidly non credette alla creatura neanche per un minuto, ma credeva al fatto che le notifiche apparse dicessero la verità e che sarebbe stato al riparo da mostri di quel livello all'interno della zona sicura.
Mentre Randidly sedeva e meditava per guarire più in fretta, si chiese cosa sarebbe successo se non avesse seguito quel gatto fino a trovare la sfinge. Se due giorni dopo, fosse semplicemente comparsa a Donnyton...
Li avrebbe fatti a pezzi. In particolare il villaggio dei PNC laggiù. Per la bestia sarebbero state cure gratis.
Fondamentalmente Randidly pensava che lui e alcuni degli altri dell'élite sarebbero riusciti a scappare, o a tenerla a distanza, qualora non avesse più avuto accesso a mana ed energia infinite, ma la maggior parte del villaggio sarebbe stata ridotta in brandelli. Le fattorie bruciate. La distilleria di pozioni deragliate. Le macellerie di Ghiottoni annientate.
Tutti i PNC che lavoravano per Sam, che facevano salire i livelli delle abilità prima di provare ad ottenere una classe, morti contro quella sfinge mostruosamente veloce.
Probabilmente alla fine sarebbero sopravvissuti, ma il villaggio si sarebbe ridotto a poche dozzine di individui al massimo. La pace che aveva al momento, fortemente legata al passato, sarebbe andata in frantumi.
Strizzando gli occhi, Randidly sorrise.
Questo era, ovviamente, ciò che sarebbe successo se non l'avesse scoperta in anticipo. Dal momento che l'aveva scoperta... l'avrebbe uccisa, facendo a pezzi la creatura prima ancora che la barriera dei  principianti calasse.
Randidly rimosse i materiali dal suo anello, cominciando a raffinare e distillare altre pozioni. Stava terminando quasi tutto, ma poteva mettere insieme il necessario in fretta, prima di tornare ad affrontare la sfinge. Ci avrebbe messo un po' di più che tornando al villaggio, ma Randidly aveva paura che se fosse tornato, Lyra l'avrebbe seguito. Nonostante lui fosse riuscito a cavarsela a stento e sopravvivere, le statistiche fisiche più deboli e la riserva di mana limitata della ragazza avrebbero segnato la sua fine.
Poteva essere un gioco divertente per la sfinge, ma ciò non significava che avrebbe mostrato pietà quando erano delle prede al suo cospetto.
C'era un dolore pulsante nella fronte di Randidly, proprio dietro i suoi occhi, forse causato dal lungo combattimento che aveva appena affrontato contro la sfinge. Aveva lottato contro quella cosa per 5 ore, almeno. Il sole cominciava a calare e soltanto ora la stanchezza cominciava a svanire.
Ma il mal di testa rimase.
Allora aprì il suo menù dei sentieri.
Randidly aveva guadagnato 1 livello in Padronanza della Lancia, 2 in Affondo Fantasma, 1 in Mezzo Passo Fantasma, 2 in Pelle di Pietra e Schivare, 3 in Parata, 1 in Parare con la Lancia, 1 in Potenziamento, 2 in Lama della Decomposizione e Radici Perforanti, 1 in Palmo Curativo e 3 in Resistenza al Fuoco.
Inoltre, aveva guadagnato un livello in Meditazione stando seduto a guarire. Con questi PS, Randidly continuò a versarli nel Pioniere e con quelle statistiche fece salre i suoi Riflessi di 11. Mentre il combattimento procedeva e lui si abituava all'aumento di velocità, si era reso conto che sprecava un bel po' di tempo per processare la propria risposta. Il suo corpo era comunque veloce quel tanto che bastava per stare al passo con la sfinge nonostante tutto, ma con i riflessi migliorati forse il divario tra loro sarebbe diminuito ancora.
Randidly valutò la propria schermata di stato.
Randidly Ghosthound
Classe: ---
Livello: N/D
Salute(/R per ora): 311/303 [+8] (155 [+12])
Mana(/R per ora): 501/512 (71.5)
Energia(/R per min): 357/357 (59 [+4])
Vitalità: 45 [+4]
Tempra: 30
Forza: 28 [+2]
Agilità: 57 [+10]
Percezione: 24
Riflessi: 41
Resistenza: 9
Forza di Volontà: 55
Intelligenza: 73
Saggezza: 39
Controllo: 55
Concentrazione: 26
Equipaggiamento: Tunica di Pelle Comune Lv 5: (+2 Vitalità), Guanti della Rapidità (Vitalità +1. Agilità +3), Collana del Gatto dell'Ombra Lv 20 ®: (Vitalità +1, Forza +2, Agilità +7)
Abilità (Abilità dell'Anima): Padronanza della Lancia della Decomposizione Lv 228
Combattimento: Padronanza della Lancia Lv 44, Affondo Fantasma Lv 44, Gioco di gambe della Lancia Fantasma Lv 32, Occhi della Lancia Fantasma Lv 20, Mezzo Passo Fantasma Lv 9, Colpo Forte Lv 23, Padronanza del Pugnale Lv 10, Pelle di Pietra Lv 27, Schivare Lv 31, Abilità nella Lotta Lv 30, Parata Lv 32, Fretta Lv 19, Carica Fantasma Lv 10, Spazzata Lv 16, Parare con la Lancia Lv 10, Potenziamento Lv 21,  Colpo Misurato Lv 19, Calcio Circolare Lc 13, Lama del Decadimento Lv 11

Incantesimi: Radici Perforanti Lv 6, Dardo di Mana Lv 28, Scudo di Mana Lv 24, Manipolazione delle Radici Lv 26, Globo Arcano Lv 22, Palla di Fuoco Lv 22, Missile Magico Lv 4, Palmo Curativo Lv 9, Polline di Rafflesia Lv 8, Evoca Pestilenza Lv 15, Rinforzo di Mana Lv 13, Muro di Spine Lv 4, Seme dell'Anima Lv ®,

Crafting: Distillare Pozioni Lv 22, Agricoltura Lv 20, Coltivazione di Piante Lv 9, Cartografia Lv 4, Analizza Lv 24, Raffinare Lv 6

Ausiliarie: Forma Fisica Lv 29, Meditazione Lv 31, Correre Lv 20, Scatto Lv 15, Evasione Furtiva Lv 22, Resistenza all'Acido Lv 22, Resistenza al Veleno Lv 16, Resistenza al Dolore Lv 11, Primo Soccorso Lv 13, Equipaggia Lv 20, Navigatore Lv 16, Forza Mentale Lv 11, Resistenza alle Maledizioni Lv 3, Resistenza al Fuoco Lv 8
Padronanza della Lancia della Decomposizione si stava avvicinando di nuovo al 250, che era il punto in cui si era evoluta l'ultima volta, ma Randidly sospettava che al secondo giro ci avrebbe impiegato di più, forse 500. Ma adesso che i suoi Riflessi erano a 41, Randidly era più sicuro di poter stare al passo con la propria Agilità di 67 senza fare errori.
Scosse la testa mestamente. Contro i suoi piani, stava proprio facendo salire tutto, rimanendo bravo in tutto. Ma in questo caso non aveva scelta. La sua qualità più potente, i suoi incantesimi, non erano proprio in grado di tenere testa ad un nemico che poteva teletrasportarsi liberamente attorno a lui. Aveva bisogno di bloccarlo prima di poterlo distruggere coi pezzi grossi.
Randidly doveva basarsi sull'accorciare la distanza e sull'attaccarlo per primo sfruttando lo slancio. E per riuscirci, aveva bisogno di statistiche fisiche.
Travolto da un pensiero, Randidly si controllò le tasche e trovò il seme dell'anima, esaminandolo ancora.
Seme dell'Anima 91% Coltivato. Influenze maggiori: 1. Padronanza della Lancia; 2. Radici Perforanti; 3. Potenziamento; 4. Resistenza al fuoco; 5. Raffinare.
Sembrava che mentre affrontava la sfinge, il seme si avvicinava al completamento. Nonostante non avesse idea di che genere di risultato avrebbe ottenuto da ciò, notò che Padronanza della Lancia e Resistenza al fuoco erano diventate le influenze maggiori, a causa della natura del combattimento.
Facendo spallucce, Randidly si alzò e cominciò a camminare verso il punto in cui aveva intenzione di raccogliere i frammenti di energia per le pozioni. Il mal di testa era per lo più scomparso e il suo cuore fremeva di eccitazione.
Sarebbe stata una lunga notte.
Ma entro il mattino seguente, la sfinge sarebbe morta.





