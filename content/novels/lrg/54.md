---
weight: 540
title: Capitolo 54
pubDate: 2024-05-12T14:27:29.233Z
tags:
    - lrg
---

La Sfinge alzò lo sguardo su di lui, apparentemente compiaciuta. “Oh, oh, oh, sei tornato così in fretta. Ti sono mancata tanto, tanto, tanto?".
Sbuffando, Randidly estrasse la lancia; non avrebbe avuto senso parlare con una creatura tanto stupida.
Però non attaccò ancora: il trucco per vincere sarebbe stato scoprire quanto in là potesse spingere la sfinge, infliggendo soltanto qualche graffio, prima che iniziasse a prenderlo sul serio. Avrebbe lentamente logorato la sua Salute, per poi sganciare la bomba all'improvviso- Randidly dubitava sinceramente che la Palla di Fuoco fosse l'incantesimo più potente del suo arsenale, e se c'era una debolezza che lui aveva, era quella per gli attacchi magici.
Di conseguenza, Randidly pianificava nel caso peggiore di muoversi velocemente e colpire duramente. Non era del tutto sicuro che avrebbe potuto tirarla giù in fretta, ma basandosi sulle proprie osservazioni sul modo di pensare della sfinge era certo di poter infliggere parecchio danno, molto in fretta.
Danno che lei non si sarebbe aspettata.
Con un sorriso, la sfinge si teletrasportò più vicino, tirando una zampata indifferente contro Randidly. Lui poté già vedere la differenza data dai suoi nuovi Riflessi mentre schivava facilmente il colpo di lato, avendolo visto arrivare con diverse frazioni di secondo di anticipo rispetto a prima. Finalmente sentiva il suo corpo ... sotto controllo, invece dell'uragano selvaggio che era stato prima.
Fece un passo avanti, intercettando la Sfinge con un Affondo Fantasma al fianco che si lasciò dietro un lungo graffio.
Durante lo scontro precedente gli ci erano volute due ore per arrivare a colpirla in quel modo.
Nonostante sembrasse irritata, il ghigno della Sfinge si allargò, e lei si teletrasportò ancora una volta direttamente alle spalle di Randidly. Mentre si stava voltando per affrontarla, si teletrasportò un seconda volta, sopra di lui, e gli sputò contro una Palla di Fuoco.
Randidly riuscì a evitarla rotolando da un lato, ma venne intercettato da un altro colpo di zampa.
Stringendo i denti vi contrappose una Spazzata Potenziata e ulteriormente rinforzata da Colpo Forte. La Sfinge però sembrò solo ridacchiare e teletrasportarsi indietro, calando un altro colpo e aprendo la bocca per scagliare una Palla di Fuoco.
Questa volta però Randidly era pronto: attivando Mezzo Passo Fantasma attraversò gran parte della distanza, poi balzò in avanti, mirando un Affondo Fantasma alla sua bocca. Il germe di Palla di Fuoco scoppiò in una nube di scintille e collassò su sé stesso mentre la lancia lo attraversava, e Randidly sentì punta dell'arma conficcarsi nella carne soffice del palato della bocca della Sfinge.
In quel momento ebbe un momento di illuminazione. Il contraccolpo dell'incantesimo stava svanendo, e la sua lancia lo avrebbe attraversato.
Quello... era un po' troppo veloce rispetto al suo piano originario. Randidly però non si sarebbe nascosto davanti a una sfida. Invece rafforzò la propria determinazione e incanalò tutte le sue forze nel colpo.
Attraverso le fiamme e la fuliggine svanenti della Palla di Fuoco fallita, Randidly vide chiaramente gli occhi della Sfinge mentre la sua espressione passava dalla confusione, allo shock, a una rabbia soverchiante e antica, una volontà di massacro.
Randidly immaginava di dover affrettare la propria tabella di marcia. E aveva davvero sperato di riuscire ad infliggere delle ferite più logoranti prima di arrivare a quel punto. Dopotutto, la sua Lama della Decomposizione avrebbe iniziato ad accumularsi durante una lotta lunga, in cui la Sfinge sarebbe stata tenuta occupata da diversi altri tagli.
Prima che l'ira negli occhi della Sfinge potesse trasformarsi in azione, Randidly fletté le mani, stringendo la presa sul manico della lancia, e lanciò quattro incantesimi insieme. Per prima cosa evocò le Radici Perforanti, che emersero spaccando il terreno per lacerare il ventre della Sfinge. Poi utilizzò Manipolazione delle Radici per creare altre Radici Perforanti, che questa volta spinse fino all'altezza della testa della Sfinge per avvolgergliele intorno alla bocca, in modo da tenerla chiusa. I suoi alti punteggi di Volontà e Controllo entrarono in gioco mentre premeva con tutto sé stesso per farsi obbedire dalla magia, accelerando l'effetto dell’incantesimo al punto che le radici divennero sfocate.
Randidly non era sicuro che gli incantesimi offensivi della Sfinge generassero sempre nella sua bocca, ma non voleva rischiare.
Il terzo incantesimo lanciato fu Evoca Pestilenza, che lui concentrò principalmente gli occhi della Sfinge, ancora scioccata, ordinando agli insettini rimasti di posarsi su varie aree del suo corpo, infilandosi nel pelo. Questa era la cosa più difficile da ottenere, considerato che gli insetti erano difficili da controllare singolarmente e che avessero davvero pochi impulsi oltre a quelli di mordere e lacerare. Con uno sforzo immenso però riuscì a placarlo, al costo di un principio di emicrania.
L'ultimo incantesimo fu Rinforzo di Mana, e un attimo dopo Randidly attaccò la Sfinge con tutto quello che aveva.
Quella si impennò sulle zampe posteriori, cercando di ritrarsi dalle radici che le perforano il ventre e le bloccavano le fauci, ma Randidly si lanciò avanti, rapido come un’ombra. Ogni suo movimento era potenziato, e Velocità stava andando il più possibile mentre lui scagliava un'intera Carica Fantasma contro il suo torso, dilaniando la sua carne.
Fino a quel momento, gli attacchi di Randidly avevano lasciato soltanto lunghi graffi superficiali che avevano irritato la Sfinge, ma non erano poi così mortali. Questo perché nessuno dei suoi attacchi finora era stato potenziato. Nonostante non aggiungesse poi tanta forza o velocità, era abbastanza da perforare la pelle dura della Sfinge senza dover rallentare, infliggendo così parecchio più danno mentre la lama la tagliava.
Furiosa, la Sfinge tentò di aprire la bocca per ruggire. Le radici che la tenevano cedettero leggermente, ma Randidly aveva abbastanza Intelligenza da renderle incredibilmente resistenti: si strapparono e si sfaldarono ai bordi, ma tennero duro.
Il che creò l'opportunità perfetta per una Spazzata potenziata che aprisse un ampio squarcio nella gola esposta della Sfinge.
Il sangue che sgorgava dalla ferita la fece infuriare ancora di più e lei si dimenò selvaggiamente, strappandosi via le radici dallo stomaco con violenza e tagliando con forza quelle che le bloccavano la bocca, facendole a pezzi. Nel frattempo Randidly si portò alla bocca una pozione di Mana e la bevve velocemente: quando ebbe finito vide che la Sfinge aveva già divelto la maggior parte delle radici.
Evocando un altro Radici Aggroviglianti che la speronasse al fianco, Randidly si precipitò più vicino.
Questa volta la Sfinge si era ripresa leggermente dallo shock e si contorse per schivarlo. Nonostante il cui corpo fosse enorme, riuscì a evitare o deviare la maggior parte delle radici. Tuttavia, anche se alcune avevano mancato il bersaglio, Randidly le mandò ad avvolgersi intorno al corpo del mostro con Manipolazione delle Radici.
Durante tutto questo tempo aveva continuato a infliggere affondi e tagli, lasciando ampie lacerazioni sulla sua pelle.
In quel momento la Sfinge si gettò all'indietro, facendo a pezzi tutte le radici. Per un istante restò immobile, poi sgranò gli occhi.
Con un ghigno, Randidly attivò la parte di pestilenza che aveva nascosto nel pelo della Sfinge, mandandola a mordere crudelmente la ferite aperte della creatura. Il teletrasporto avrebbe funzionato solo se non ci fossero stati corpi estranei a contatto con il corpo: fortunatamente per lui, quegli insettini affamati contavano.
Il millisecondo guadagnato grazie allo shock del teletrasporto fallito consentì a Randidly di bere una pozione di Energia e correre, la tecnica dei movimenti del Gioco di Gambe della Lancia Fantasma potenziato e reso incredibilmente veloce e fluida da Velocità.
Furiosa, la sfinge aprì la bocca e scagliò una Palla di Fuoco contro Randidly, ma lui si scostò di lato e continuò a caricare, pugnalandola più e più volte il più velocemente possibile.
Tuttavia, la Sfinge era semplicemente troppo grande: non c'era modo in cui Randidly avrebbe potuto infliggerle una quantità mortale di danno in poco tempo. Ma il punto...
Il punto era convincere la Sfinge che avrebbe potuto.
In quel momento, Randidly vide la sua occasione. Mentre la Sfinge barcollava all'indietro, tirando delle deboli zampate per tenerlo a distanza e scuotendo la testa per liberarsi degli insetti della pestilenza, Randidly saltò in avanti e diede un affondo con la lancia.
Tra sé e sé, fece una smorfia. Aveva aperto un profondo taglio sul volto della Sfinge, proprio sopra all'occhio sinistro; stava cercando di accecarla, ma all'ultimo momento era riuscita a schivare di lato.
Nonostante ciò sembrava essere comunque la goccia che avrebbe fatto traboccare il vaso. In una mossa dettata dal panico, la creatura si voltò su sé stessa e saltò in direzione della caverna, dove Randidly immaginava che ci fossero altri corpi in attesa di essere mangiati, per sicurezza.
Il ghigno di Randidly si allargò.
Presa.
Mentre la creatura correva verso l'entrata della grotta Randidly la seguì con calma, prendendo una pozione di Mana dalla sua borsa e bevendola.
Poi, proprio mentre la Sfinge raggiungeva la soglia, Randidly spese tutto il suo punteggio di circa 500 Mana in Radici Perforanti.
Si trattava, normalmente, di un attacco incredibilmente potente, invasivo e con un problema non da poco, anche se non era davvero un difetto: Radici Perforanti poteva soltanto nascere dal terreno. Nonostante ciò, dato che la maggior parte degli oggetti e dei nemici sarebbe stata a terra o lì vicino, non era davvero un problema: limitava soltanto le superfici che poteva usare per attaccare e, con un mostro grande come la Sfinge, le aree del corpo che poteva danneggiare facilmente.
Contrariamente alla norma, però, una caverna significava che il terreno sarebbe stato tutto intorno a te. La Sfinge corse dritta nella grande bocca della sua caverna, in cui tra la sua testa e le pareti di terra c'era soltanto un metro circa.
Uno spettatore avrebbe potuto pensare che la caverna fosse stata una bocca tutto il tempo, e che le radici crudelmente appuntite fossero denti pronti a masticare la creatura che era stupidamente entrata.
Le radici la colpirono nella parte alta del torso, probabilmente lasciando che solo la sua testa entrasse davvero nella caverna mentre un'ondata dopo l'altra di radici le pugnalava tutto il corpo, scavando lunghi fori nella sua carne. Nonostante Randidly non fosse stato in grado di eseguire questa manovra prima, a causa dell'abilità della Sfinge di teletrasportarsi, non c'erano dubbi che la sua Intelligenza fosse a un livello tale da infliggere gravi danni a un nemico, anche al Lv 30.
Le radici erano appuntite, la loro forza crudele, il loro contorcersi, a causa di un attento uso di Manipolazione delle Radici, allargò insidiosamente le ferite.
Ciò detto, Randidly sospettava che la Sfinge fosse ancora viva. Dopo aver bevuto un'altra pozione di Mana, utilizzò le radici per schiacciarla per un po', prima di gettarla indietro a terra davanti a sé. Poi le radici si contorsero e si bloccarono, indurendosi per chiudere la caverna.
Se la Sfinge fosse stata ancora viva, non l'avrebbero fermata a lungo, ma sarebbe stato più che abbastanza per rallentarla mentre Randidly la lacerava alle spalle.
Miagolando in agonia, la cosa barcollò in piedi, la schiena e le spalle perforate da grandi buchi. Nonostante quella parte del suo corpo fosse un disastro di sangue, era soltanto un quinto circa dell'intero. La sua testa, la bassa schiena e entrambe le paia di gambe erano a posto.
Le ali, invece, erano state ridotte ad arti rotti e inutili.
Mentre Randidly si avvicinava, apparve una notifica.
> Congratulazioni! Il tuo Seme dell'Anima è stato accudito completamente. Una volta piantato in suolo fertile, il seme crescerà.
Aveva una cosa di meno di cui preoccuparsi quindi. Ora era arrivata l'ora di finirla.
"Tu... tu... tu..." disse la Sfinge, voltandosi verso Randidly.
"Io, io, io..." rispose lui, avvicinandosi con fare predatorio. Ciò sembrò infuriare la creatura, perché aprì di nuovo la bocca, che si riempì velocemente di Mana. Invece di una Palla di Fuoco, però, l'energia si diffuse per coprire un'area di dieci metri intorno alla Sfinge, includendo anche Randidly.
In un secondo, l'aria iniziò a vibrare. Poi a contorcersi e strapparsi. Vibrazioni stridenti e irregolari e strani movimenti nell'aria resero impossibile rimanere vicino alla strana magia che emanava dalla bocca della Sfinge. Randidly si fermò barcollando, lottando per mantenere il controllo.
Nonostante fosse sopravvissuto a parecchio, questa era l'esperienza più dolorosa che avesse mai fatto. Le sue stesse ossa sembravano dolere e deformarsi, il midollo muoversi turbolento.
Dopo quella che sembrò un'eternità cessò, e Randidly collassò a terra tossendo sangue. Non aveva subito molto danno vero e proprio, ma il dolore, insieme alla stranezza...
Randidly sollevò lo sguardo in tempo per vedere la Sfinge balzare su di lui con la bocca spalancata e i denti scoperti.
