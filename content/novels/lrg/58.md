---
weight: 580
title: Capitolo 58
pubDate: 2024-05-12T18:27:29.234Z
tags:
    - lrg
---

C'era molto da fare, ma Randidly posticipò tutto per un altro po', guardando invece le sue notifiche sulle abilità.
Nell'ultimo scontro con la Sfinge aveva ottenuto 2 livelli in Padronanza della Lancia e Affondo Fantasma, 1 in Gioco di gambe della Lancia Fantasma, 2 in Mezzo Passo Fantasma, 4 in Abilità nella Lotta, 1 in Fretta, Spazzata e Carica Fantasma, 3 in Potenziamento, 2 in Calcio Circolare, 6 impressionanti livelli in Radici Perforanti, 1 in Manipolazione delle Radici e Palla di Fuoco, 1 in Forma Fisica e Resistenza al Dolore e 2 in Forza Mentale.
Riversò queste statistiche in Intelligenza, Forza e Controllo, aumentando la sua abilità di infliggere danni che era stata abbastanza deludente durante il combattimento contro la Sfinge. Il sentiero del Pioniere era solo a 70/100 e doveva ottenere da quest'ultimo ancora 15 statistiche, ma la sua schermata di stato cominciava già ad essere mostruosa.
Randidly Ghosthound
Classe: ---
Livello: N/D
Salute(/R per ora): 311/340 [+8] (175 [+12])
Mana(/R per ora): 501/534 (77.75)
Energia(/R per min): 357/392 (65 [+4])
Vitalità: 51 [+4]
Tempra: 35
Forza: 38 [+2]
Agilità: 62 [+10]
Percezione: 29
Riflessi: 46
Resistenza: 14
Forza di Volontà: 64
Intelligenza: 86
Saggezza: 44
Controllo: 64
Concentrazione: 31
Equipaggiamento: Tunica di Pelle Comune Lv 5: (+2 Vitalità), Guanti della Rapidità (Vitalità +1. Agilità +3), Collana del Gatto dell'Ombra Lv 20 ®: (Vitalità +1, Forza +2, Agilità +7)
Abilità (Abilità dell'Anima): Padronanza della Lancia della Decomposizione Lv 259
Combattimento: Padronanza della Lancia Lv 46, Affondo Fantasma Lv 46, Gioco di gambe della Lancia Fantasma Lv 33, Occhi della Lancia Fantasma Lv 20, Mezzo Passo Fantasma Lv 11, Colpo Forte Lv 23, Padronanza del Pugnale Lv 10, Pelle di Pietra Lv 27, Schivare Lv 31, Abilità nella Lotta Lv 34, Parata Lv 32, Fretta Lv 20, Carica Fantasma Lv 11, Spazzata Lv 17, Parare con la Lancia Lv 10, Potenziamento Lv 24, Colpo Misurato Lv 19, Calcio Circolare Lv 15, Lama della Decomposizione Lv 11, Agonia Lv 1

Incantesimi: Radici Perforanti Lv 12, Dardo di Mana Lv 28, Scudo di Mana Lv 24, Manipolazione delle Radici Lv 27, Globo Arcano Lv 22, Palla di Fuoco Lv 23, Missile Magico Lv 4, Palmo Curativo Lv 9, Polline di Rafflesia Lv 8, Evoca Pestilenza Lv 15, Rinforzo di Mana Lv 13, Muro di Spine Lv 4, Seme dell'Anima Lv ®,

Attività Manuali: Distillare Pozioni Lv 22, Agricoltura Lv 20, Coltivazione di Piante Lv 9, Cartografia Lv 4, Analizza Lv 24, Raffinare Lv 6

Ausiliarie: Forma Fisica Lv 30, Meditazione Lv 31, Correre Lv 20,  Scatto Lv 15, Evasione Furtiva Lv 22, Resistenza all'Acido Lv 22, Resistenza al Veleno Lv 16, Resistenza al Dolore Lvl 12, Primo Soccorso Lv 13, Equipaggia Lv 20, Senso dell'Orientamento Lv 16, Forza Mentale Lv 13, Resistenza alle Maledizioni Lv 3, Resistenza al Fuoco Lv 8.
L'Intelligenza, l'Agilità e il Controllo di Randidly erano tutte oltre il 50, che probabilmente era il limite che nessuno degli altri membri di Donnyton aveva superato, neanche concentrandosi completamente su una statistica. Combinate con una Vitalità totale di 55, Randidly faceva bene tutto, anche il tank, e molto meglio di quanto facessero la maggior parte delle persone.
Era ancora un po' una delusione per Randidly il fatto che la sua Resistenza fosse ancora così terribilmente bassa. 14 sembrava molto triste circondato da 46 e 64. Ma la sua velocità al momento era così alta, e aveva abbastanza abilità difensive, da non volerci investire i punti adesso.
Randidly uscì dalla sua capanna e andò verso la zona in cui avevano lasciato la rampicante spinosa. Ora, visto che aveva intenzione di far salire di livello la sua Pianta dell'Anima, voleva poterla vedere.
Quando arrivò al contenitore di vetro, Randidly trovò la strana creatura più o meno come l'aveva lasciata, ma fu sorpreso di trovare Lyra accovacciata lì vicino a picchiettare il contenitore.
"Hai gusti strani in fatto di animali domestici," lo informò, con gli occhi carichi di stupore mentre fissava la creatura ondeggiante. Non sembrava neanche che le importasse dei lunghi graffi che la rampicante spinosa le lasciava sulla mano provando a punzecchiarla timidamente.
Randidly sorrise leggermente, lievemente imbarazzato e decise di non rispondere. Non era ancora riuscito a superarla nelle battute e, dopo una giornata stancante, non era il momento di iniziare.
Invece aprì il proprio menù e ovviamente c'era l'opzione Pianta dell'Anima. La cliccò e apparve una piccola schermata di stato.
Pianta dell'Anima (Sangue) (Clicca per Rinominare)
Lv 1 (Clicca per Salire di Livello)
Capacità di Sopravvivenza: 6
Fisicità: 4
Attitudine Magica: 1
Funzioni Cerebrali: 3
Particolarità: 2

Capacità in Battaglia: 4

Abilità Speciali: Flessibilità
Randidly controllò le spiegazioni delle statistiche ed erano tutte piuttosto ovvie. Capacità di Sopravvivenza era la difesa, Fisicità era la forza fisica, Attitudine Magica la forza magica. Funzioni Cerebrali era la reale intelligenza della pianta, come il genere di concetti e ordini che era in grado di capire, mentre Particolarità riuniva qualunque caratteristica non inclusa tra le altre che la rendesse unica e più forte. Capacità in Battaglia era una combinazione di tutti i punteggi precedenti ed era pari al livello dei mostri a cui avrebbe potuto tenere testa da sola.
Cominciare con la capacità di affrontare mostri di livello 4 non sembrava molto impressionante, ma Randidly supponeva che fosse colpa del livello 1. Aveva tempo per crescere. Era piuttosto impressionante che questa piccola e strana pianta con tentacoli lunghi 30 centimetri fosse in grado di avvolgere e strangolare uno dei ghiottoni di Lv 4 che erano numerosi come le pulci.
Dopo una piccola esitazione, Randidly rinominò la pianta Spina a causa del suo aspetto spinoso. Poi cliccò su salire di livello.
> Congratulazioni! La tua Spina Lv 1 è pronta a salire di livello. A causa della sua natura, la tua prima scelta è stabilita: Rendi Spina "Affamata" o "Assetata".
Non veniva fornita alcuna spiegazione. Randidly sospirò. Quindi sarebbe stato così, eh...? Gli aumenti di livello della pianta erano molto meno chiari dei suoi. Per capriccio, cliccò su Affamata.
Spina è ora di Lv 2. Capacità di Sopravvivenza è aumentata di 2. Fisicità è aumentata di 1. Ha appreso l'abilità Strangolare.
> Congratulazioni! La tua Spina Lv 2 è pronta a salire di livello. Poiché ha assorbito il sangue della Tribolazione Affamata, Ep-Tal, sei pregato di scegliere se Spina dovrà assorbirne il Corpo o la Mente.
Dopo un attimo di esitazione, Randidly scelse Corpo. In fin dei conti, non gli serviva davvero una strana pianta magica. Nonostante renderla un po' più intelligente sarebbe stato senza dubbio utile...
Spina è ora di Lv 3. Fisicità è aumentata di 2. A causa dell'aumento di dimensioni, Particolarità è aumentata di 2.
Un sussulto distolse la sua attenzione dalle notifiche e si voltò per vedere che Spina si era gonfiata fino a diventare un folto cespuglio, dal diametro di quasi un metro, pieno di tentacoli rampicanti e spinosi. Il contenitore di vetro si ruppe e andò in frantumi. Percepì la gioia di Spina mentre stiracchiava il suo nuovo corpo, contraendo i suoi potenti muscoli.
Lyra si girò e diede un calciò nella tibia a Randidly. "Avvisami la prossima volta, oh Gesù."
Poi si fermò, inclinando la testa e rivolgendogli una lunga occhiata. "E poi... ti conosco da meno di una settimana, Randidly. Se non fossi tornato... non è giusto farmi piangere per qualcuno che conosco da meno di una settimana."
Randidly si grattò il mento con imbarazzo. "Perché ti importa?".
Lyra lo calciò prontamente sulla tibia. Poi se ne andò infuriata. Grattandosi la testa, Randidly si girò sbalordito. Aveva ricevuto una nuova notifica.
> Congratulazioni! La tua Pianta dell'Anima Lv 3 ha assorbito abbastanza sangue da salire di livello.
Vide la sua pianta ad una certa distanza, lungo la linea degli alberi, che faceva a pezzi due o tre folletti.
> Congratulazioni! La tua Spina Lv 3 è pronta a salire di livello. A causa dell'esposizione alla lingua proibita di Ep-Tal, ha ottenuto intuizioni profonde riguardo il mondo. Dovrà avere la padronanza della Terra o del Cielo?
Sembrava che Spina avesse fatto abbastanza con la lingua da guadagnarsi un bonus extra, eh? Quanto alla scelta...  Spina volante sarebbe stata divertente, ma sarebbe stata anche una scelta abbastanza scontata?
Spina è ora di Lv 4. Attitudine Magica è aumentata di 1. Funzioni Cerebrali è aumentata di 1. Particolarità è aumentata di 3. Spina ha appreso l'abilità Scavare.
Quindi ora era in grado di scavare? Alzando le spalle, Randidly guardò ancora una volta la sua schermata di stato.
Spina (Sangue)
Lv 4
Capacità di Sopravvivenza: 8
Fisicità: 7
Attitudine Magica: 2
Funzioni Cerebrali: 4
Particolarità: 7

Capacità in Battaglia: 11

Abilità speciali: Flessibilità, Strangolare, Scavare
Era certamente stata utile al Lv 1, quando era cresciuta all'interno del teschio della Sfinge, quindi Randidly sperava in qualcosa di simile per il futuro. La cosa piuttosto interessante era che la sua Capacità in Battaglia la metteva sullo stesso piano di qualcosa di Lv 11, anche se era solo di Lv 4 secondo i suoi standard. Ciò era rassicurante, nonostante fosse difficile dire quanto fosse preciso.
Chiaramente Randidly non aveva un livello ed era in grado di gestire 100 creature di livello 11. Era una questione di qualità del combattente piuttosto che di livello. Ma serviva come modo soddisfacente di comprendere la forza.
Dopo aver giocato un po' con Spina e dopo averle sottolineato l'importanza di non mangiare umani, Randidly andò via per parlare con Daniel e Donny di ciò che sarebbe successo. Meglio invitare anche Sam e Decklan e Dozer, perché sarebbero stati loro quelli in prima linea...
Randidly fece una smorfia. Perché sembrava che più diventasse forte e con più gente dovesse parlare...?
Non era per questo che aveva lasciato fondare il villaggio a Donny all'inizio...?
****
Il gruppo di sei persone rimase dopo che Il Ghosthound andò via: Daniel, Donny, Sam, Dozer, Decklan e la signora Hamilton. Rimasero in silenzio per diversi secondi ascoltando i suoi passi che si allontanavano.
Il primo a parlare fu Donny che si rivolse a Sam. "Hai avuto modo di guardare il corpo che ha portato?".
Sam grugnì. "Sì, e ciò che ho visto... Diciamo solo che a meno che uno non abbia la forza di Dozer, è davvero un bel problema tagliare quella cosa, anche solo la pelle. Ed è stata quasi trasformata in formaggio svizzero, quasi inutile al momento. Le ossa e gli artigli sono un'altra storia e ho qualche idea su come poterli usare..."
Daniel tossì. "Lui intende dire... se ciò che Randidly dice è vero e c'è un'altra di quelle là fuori, ad aspettarci... possiamo gestirla?"
Dopo qualche secondo di silenzio meditabondo, Sam disse: "Se siamo lì ad accoglierla, in formazione, forse sì. Ma tra tutti noi... Forse solo Dozer, Clarissa e Lyra possono danneggiarla. Se possiamo bloccarla abbastanza al lungo, sicuramente."
La stanza sprofondò nel silenzio per la verità sottintesa di quell'affermazione; se fosse piombata su di loro durante la notte, mentre non erano pronti...
Decklan fece un mezzo sorriso. "Abbiamo ancora un giorno. Aumentiamo l'addestramento. Daniel, di quanto possiamo migliorare il sotterraneo?"
Daniel controllò i suoi appunti. "...Al momento siamo a poco meno di 9000 PA. Entro mezzogiorno ci arriveremo. Se preferite concentrarci sul sotterraneo anziché migliorare il Villaggio... possiamo portarlo fino al Lv 14. È un aumento di difficoltà di quasi 3 volte. È questo... che volete?".
Donny, Dozer e Decklan si guardarono negli occhi e annuirono. La signora Hamilton chiuse gli occhi e scosse leggermente il capo.
"Potrebbe non essere abbastanza veloce," disse. "Ma se il gruppo della signorina Northwind si unisce a noi, molte di loro erano infermiere. Potrebbero imparare Palmo Curativo e diventare un'unità medica. Avere un curatore designato in ogni squadra aumenterebbe le probabilità di successo."
"È una buona idea," disse Daniel lentamente, strofinandosi il mento. "Inoltre... credo che inizialmente dovremmo aumentare il livello solo fino a 10, per lasciar entrare la maggior parte delle persone. Anche così, mi aspetto delle perdite. Non si può calcolare tutto. Per le truppe più esperte... loro possono aspettare ed entrare nel sotterraneo di Lv 14."
Donny rise imbarazzato, scuotendo la testa. Il resto del gruppo lo guardò, confuso.
"Non si tratta del piano del sotterraneo. Cioè, non del metodo. È solo..." Donny, assumendo improvvisamente l'aria dell'adolescente che in effetti era, si grattò imbarazzato l'orecchio. "Riuscite a credere che ne stiamo parlando? Del rischiare le nostre vite? Se fosse stato due settimane fa..."
Tutti rimasero in silenzio, mentre Donny continuava a parlare. "Eppure... non riesco a restare fermo. Perché so che se aspetto o mi nascondo, qualcosa di grande e malvagio alla fine verrà fuori ed io non sarò pronto. Quindi mi alleno e rischio, proprio per prepararmi. È esattamente come dice Il Ghosthound, 'L'unica cosa che una lancia può fare è muoversi in avanti, affondando nel futuro.' È proprio... strano come siamo cambiati in così poco tempo."
Dopo ciò, il gruppo si disperse, dividendosi lentamente, soli con i propri pensieri, riflettendo su come il mondo fosse cambiato. E avesse cambiato loro nel processo.
