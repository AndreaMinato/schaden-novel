---
weight: 590
title: Capitolo 59
pubDate: 2024-05-12T19:27:29.234Z
tags:
    - lrg
---

Erano circa le due di pomeriggio quando Glendel seguì Regina con il resto del loro gruppo, che spostava il convoglio verso Donnyton. La strada era stata più o meno ripulita da alcuni intraprendenti individui, in preparazione all’espansione di Donnyton, ma non era stata ripulita completamente, quindi il viaggio fu piuttosto accidentato.
Ma riuscirono comunque ad arrivare al villaggio, e lentamente il gruppo di circa settante donne e Glendel seguendo Regina arrivò a destinazione.
Con sorpresa, il morale di Donnyton al momento del loro arrivo era a terra. Quasi tutto il villaggio, quasi milleduecento persone, erano radunate intorno ad un pilastro eretto sulla collina tra il villaggio dei PNC e quello dei PC.
Tra la folla, videro la signorina Hamilton, e Regina le si avvicinò. “Miranda, cosa sta succedendo?”.
Miranda Hamilton si voltò verso il gruppo di nuovi arrivati e sorrise. “…Vi chiedo scusa, è stata una mattinata molto intensa. Il dungeon che possediamo è stato migliorato di 10 livelli, e raggiunto questo punto, ci sono stati alcuni cambiamenti. Difficoltà aumentata, ma anche un aumento della compressione temporale. Quindi in proporzione si spende più tempo di prima all’interno. Sembra che si tratti di una settimana. Il primo gruppo che è entrato, una volta realizzato che non sarebbero stati espulsi dopo 24 ore, ha cercato di affrettarsi verso il boss, per scappare prima di finire il cibo.”
“Alla fine ce l’hanno fatta, ma…” Gli occhi della signorina Hamilton erano leggermente umidi mentre osservava il monumento dove Sam stava incidendo tre nomi con volto serio. “Il leader della loro squadra è stato ucciso dal boss. Era… era uno dei primi 12 a ricevere una classe da Donny, il primo giorno. È semplicemente… un qualcosa che fa riflettere.”
Regina annuì lentamente, con un’espressione empatica in volto. “La morte è sempre qualcosa di difficile-“
“In particolare quando arriva così ingiustamente.” Disse la signorina Hamilton amareggiata. Ma poi si asciugò le lacrime dagli occhi e si rivolse al gruppo. “Ma non ho intenzione di appesantirvi con i dettagli. Venite, vi porterò da Donny e Nul.”
****
Una volta arrivati da Donny, videro che con lui c’era anche Daniel, il quale gli spiegò cosa erano le classi, per quanto ne sapessero, gli parlò delle tre scelte, e da cosa erano determinate. Spiegò anche in cosa consisteva il Sistema del mentore. Poi continuò a parlare di come alcuni individui si stavano invece concentrando su alcune abilità, sperando di ottenere una migliore terza scelta.
“In realtà, signora.” Interruppe una voce. “Se voleste aspettare qualche minuto e farci passare avanti, potremmo finalmente testare questa ipotesi.”
Un uomo anziano con capelli grigi corti e due asce a tracolla sulla schiena si avvicinò insieme ad un uomo barbuto corpulento.
“Che cosa intendi, Sam?” Chiese Daniel.
Ma Sam non rispose. Si limitò a sorridere a Regina. La quale stava sorridendo in risposta, con un ghigno ancora più ampio.
“Se non è un problema ovviamente,” disse Sam.
Regina controllò la sua espressione facciale, il sorriso le sparì dalle labbra. “No, fai pure.”
Se Glendel non l’avesse conosciuta… Poteva essere che stessero flirtando…?
“Ah…” disse Sam rivolto a Daniel. “Beh, Jerry insiste, deve sapere se ha qualche utilità, aumentare il livello delle abilità. Io gli dico di avere pazienza, è passata solo una settimana, ma-“
“Qualcuno deve pur essere il primo.” Interruppe Jerry, e facendo un passo in avanti sorrise in modo blando nei confronti di Nul.
I presenti rimasero in silenzio per diversi secondi. Jerry si maledisse in silenzio.
“Beh cazzo. Ora mi sento un idiota. L’opzione basata sulle abilità. È Lavoratore di Pelli. Questa roba funziona. Che cazzo, perché non mi hai fermato?!?”
Ma Jerry esibì comunque un ampio sorriso quando si rivolse a Sam, che in risposta gli diede una pacca sulla schiena.
Mentre i due se ne stavano andando, Sam si voltò verso Regina, il cui gruppo nel frattempo stava discutendo le possibili opzioni. Alla fine decisero tutti di attendere, lavorando sulle loro abilità aiutando nel villaggio.
Tutti tranne una persona.
“Sei sicuro?” Chiese Regina incuriosita.
Glendel annuì. “…Sì. Se abbiamo intenzione di rimanere, voglio diventare più forte, il più rapidamente possibile. So che magari potrei trovare qualcosa di più adatto aspettando un po’ ma… ho deciso che ci proverò comunque.”
Alana non sembrava essere soddisfatta, probabilmente perché anche lei voleva fare lo stesso, ma si limitò ad incrociare le braccia. Nervoso, ma pieno di entusiasmo, Glendel si diresse verso Nul e gli chiese una classe.
Ancora una volta vi fu un lungo silenzio. Finalmente, Regina chiese, “Quindi?”.
Glendel scosse la testa lentamente. “La prima opzione è Lacchè, la terza è Assistente. Ma la seconda opzione casuale…”
Sentendosi quasi in imbarazzo nel pronunciarla, Glendel finalmente balbettò. “Pro-probabilmente, uh, sceglierò la seconda opzione. E si…. Si chiama S-s-s-s-sovrano dei F-Fantasmi.”
*****
Randidly sollevò lo sguardo, sorpreso che qualcuno avesse bussato alla sua porta. Mise da parte i suoi ingredienti, rinunciando a scoprire come ottenere pozioni di un livello superiore per ora. Probabilmente anche sotto i 200 erano pozioni che conferivano un sacco di salute e mana, anche se ormai ne aveva a disposizione praticamente il doppio.
Aperta la porta, trovò tutti i personaggi più importanti del villaggio: Sam, Donny, Daniel, Decklan, Dozer, la signorina Hamilton, Annie e persino Lyra, che li seguiva dando fastidio ad un infastidito Spina. Con sua grande sorpresa, vi era con loro anche Regina, il chirurgo che recentemente si era unita con il suo gruppo a Donnyton, con quell’uomo alto e pallido, Glendel, che sembrava seguirla ovunque andasse.
Dozer aveva un grande pacco sulle spalle, ma Randidly rivolse la sua attenzione su Sam, il quale aveva bussato.
“Sì?”.
“Hai fatto molto per noi ragazzo, non c’è bisogno di nasconderlo.” Disse Sam in modo burbero. “Quindi abbiamo pensato di darti qualcosa in cambio. In segno di ringraziamento. Hai detto che la tua lancia si è spezzata combattendo contro quel mostro, vero?”.
Randidly annuì lentamente. Dozer abbassò il grande pacco e lo scartò, rivelando un’enorme lancia lunga due metri e mezzo, fatta interamente di ossa. Mentre la fissava, i suoi occhi si spalancarono ancora di più. Si avvicinò e la prese dalle mani di Dozer, avvertendo il suo notevole peso. Senza una forza di almeno 30, utilizzarla doveva essere impossibile. Anche così, Randidly si ripromise di investire alcuni punti in forza, così da essere in grado di controllarla meglio.
L’asta sembrava fatta interamente di vertebre unite tra loro, in modo da aderire perfettamente. Aveva una punta di osso affilata che circondava proprio la testa della lancia, un osso a ventaglio, reso affilato come un rasoio.
Randidly superò il gruppo e si diresse verso uno spazio vuoto per eseguire diversi semplici movimenti con la nuova arma, impressionato dal potere che permeava ogni suo movimento. Poi osservò le sue statistiche.
La Lancia Ossa di Ep-Tal Lv 30: Agilità +2, Forza +10. Se desideri qualcosa, prendilo.
Randidly fissò per diverso tempo la frase che seguiva le statistiche, per poi annuire. Gli ci sarebbe voluto un po’ di tempo prima di essere in grado di far salire abbastanza di livello la sua abilità equipaggiamento in modo da essere in grado di sfruttare i bonus… ma comunque…
“L’hai realizzata con la spina dorsale del mostro…?” Chiese Randidly curioso.
Sam annuì, esibendo un sorriso compiaciuto. “Heh, non pensare di essere l’unico a lavorare duro, ragazzo.”
“Grazie. Grazie a tutti.” Disse Randidly, e lo era davvero. Era un’arma magnifica, e lo avrebbe aiutato moltissimo a colmare la sua precedente mancanza di potere. La sua bocca si arricciò in un sorriso. La prossima tribolazione sarebbe stata molto più facile da sconfiggere.
Mentre le persone iniziarono ad allontanarsi, chiacchierando tra di loro, in particolare quelle con compiti più stressanti data la continua ondata di persone che arrivavano attratte dalla colonna di luce, Randidly si diresse verso Regina e Glendel.
“…Vi chiedo scusa se vi ho ignorato prima. Avere quella cosa dentro il mio petto… non era piacevole.” Disse Randidly.
Regina annuì con calma. “Chiedo scusa anche io. Forse sono semplicemente troppo abituata a gestire uomini dalla testa calda, non ho neanche considerato l’ipotesi che tu potessi sapere quello di cui stessi parlando. La maggior parte delle persone con le quali abbiamo avuto a che fare erano all’ospedale, e dopo l’arrivo del sistema, un sacco di persone ferite sono arrivate dall’Università di Rawlands, chiedendo di essere trattate-“
“Rawlands…?” Disse Randidly piano.
Regina sbattè gli occhi, e annuì. “Oh, sì, parte del campus di Rawland è stato teletrasportato lì vicino, insieme a Franksburg. Lo conosci?”.
Lo sguardo di Randidly si fece più attento e spostò lo sguardo da Regina verso Sud.
“Sì,” disse, il suo sguardo fisso. “Un tempo frequentavo quell’università.”
Insieme ad Ace e Sydney.




