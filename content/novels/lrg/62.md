---
weight: 620
title: Capitolo 62
pubDate: 2024-05-12T22:27:29.234Z
tags:
    - lrg
---

Alle prime luci dell’alba, Randidly esibì un sorriso. Aveva appena guadagnato un livello in Meditazione, e così…
Finalmente fu in grado di completare il sentiero del Pioniere. Dopo avervi assegnato l’ultimo PS, ricevette una notifica.
> Congratulazioni! Hai completato il Sentiero del Pioniere! Le probabilità erano contro la tua razza, ma sei riuscito ad ergerti al di sopra delle prove e tribolazioni per dare alla tua razza un posto sicuro in cui vivere. Essere stato il primo ti conferisce grande potere, ma al prezzo di una grande responsabilità che ora ti pesa sulle spalle. Altri si rialzano, ma solo perché sei tu a trascinarli. Possa questo sentiero darti gli strumenti per condividere con qualcun altro questa tua responsabilità. Perché oltre questo sentiero, ce ne sarà sempre un altro.
Hai appreso l’abilità Benedizione del Nord (U). Hai appreso l’abilità Benedizione dell’Est (U). Hai appreso l’abilità Benedizione del Sud (U). Hai appreso l’abilità Benedizione dell’Ovest (U). Hai appreso l’abilità Ispirazione ®.
La spiegazione per le prime quattro abilità era inutile, semplicemente qualche riga sul benedire un subordinato degno per garantirgli potere, ma Ispirazione era un po’ più interessante.
Ispirazione ®: La prossima magia che eseguirai sarà ispirata. Sarai in grado di ottenere risultati ben oltre i limiti del tuo normale bacino di mana. Tutto il tuo mana sarà consumato. Non sarai in grado di rigenerare il tuo mana, per nessun motivo, per 24 ore dopo l’utilizzo. La magia utilizzata non può essere usata un’altra volta con Ispirazione per 30 giorni.
Quindi, un’unica grande magia al costo di un giorni intero di magie…? Il costo sembrava estremamente elevato, ma…
Beh, Randidly immaginava che doveva dipendere dall’efficacia della magia. Tenendo a mente le due cose che doveva fare prima che la carovana si dirigesse nuovamente verso sud in un’ora, uscì dalla sua casetta e sussultò.
Tre cose.
“Che cavolo, non devi essere così felice di vedermi,” disse Lyra in tono sarcastico, mentre accarezzava un tremante Spina. Alla fine era riuscita a far comportare Spina come un animaletto domestico, nonostante Randidly non avesse idea di quale metodo avesse utilizzato. Le cose erano… strane tra di loro. In un raro momento di debolezza, Randidly aveva chiesto a Daniel chi era, o piuttosto, chi Lyra era stata prima del sistema, e Daniel gli aveva fatto una enorme digressione sul “culto dei classici” e sulle “leggende dell’orrore”, insieme a molte altre discussioni da appassionati pre-sistema.
Ma Randidly riuscì comunque ad ottenere qualche informazione rilevante dalla loro chiacchierata; Lyra aveva davvero 17 anni, a prescindere da quanto sembrasse matura.
Dall’altro lato, Randidly aveva 23 anni. Se non si considerava il tempo che aveva trascorso nel dungeon. In base al calendario, mancavano ancora due mesi prima del suo compleanno. Eppure. La differenza di età lo rendeva nervoso, quindi si trovava in una situazione in cui voleva vederla, ma non osava cercarla.
“No, è bello vederti,” disse Randidly dopo un momento di esitazione, ma Lyra si limitò a sbuffare.
“Beh?”
“Beh cosa?” Chiese Randidly, aggrottano le sopracciglia.
Lyra gli rivolse uno sguardo fulminante. “Non c’è qualcosa che devi chiedermi?”.
“Uh-“
Socchiuse gli occhi. “Non stai forse partendo per andare verso sud?”.
“Beh, sì-“
“Non ti sembra che voglio tu mi chieda qualcosa in merito?” Iniziò a digrignare i denti.
Randidly sussultò. “Lyra, se vuoi venire, va bene-“
“Non me ne frega un cazzo di venire o meno. Voglio che tu me lo chieda. Quindi. Chiedimi. Di. Accompagnarti.”. L’aria intorno a lei vibrò pericolosamente, mandando riverberi di mana in tutte le direzioni.
“Se vuoi venire, vieni pure!” Gridò Randidly, alzando le braccia.
L’aria si fermò. Lyra annuì seccamente, esibendo un piacevole sorriso. “Certo.”
Poi si girò e si allontanò. Non sapendo che altro fare, Randidly allungò un braccio e le afferrò la mano. Lei si voltò e lo squadrò.
“C’è qualcosa che deve chiedermi, signore?” Il suo tono era basso, e sorprendentemente privo di sarcasmo, nonostante la frase pronunciata sembrava volerlo comunque trasmettere. Non sapendo cosa fare, Randidly continuò a fissarla.
Poi ebbe un’idea, e usò una delle sue nuove abilità.
In un momento come questo, magari un regalo avrebbe sistemato le cose…?
Con sua sorpresa, lo sguardo perplesso di Lyra si trasformò in uno di rabbia. Divincolandosi dalla sua presa, gli gridò addosso. “Pensi che voglia una cazzo di benedizione da te? È questo quello che vuoi? Un altro subordinato?”.
Si voltò e se ne andò, a testa alta. Oltrepassando il cancello della sua abitazione, si girò e disse. “Giusto per chiarire, non ho intenzione di venire con te a sud.”
Randidly si grattò la testa mentre la osservava andarsene.
Ma aveva altre cose su cui concentrarsi. In un tentativo di distrarsi, aprì il menù dei Sentieri.
Osservatore: 0/??, ?????, Eretico III 0/???, Spergiuro 0/25, Sentiero dell’Apprendista 0/50
Le sue opzioni erano diminuite, ma aveva già preso la sua decisione. Era il momento di percorrere il Sentiero dell’Apprendista. Avere più abilità voleva dire ottenere PS più rapidamente, il che gli avrebbe conferito maggior forza.
Finalmente, Randidly si concentrò sull’ultima cosa che doveva fare, e rimosse un piccolo seme dalla tasca. Aveva creato un altro seme dell’anima una volta terminato il limite di tempo, e lo aveva nutrito nelle ultime due settimane.
Seme dell’Anima 100% Nutrito. Influenze più forti: 1. Palla di Fuoco; 2. Meditazione; 3. Distillare Pozioni; 4. Raffinare; 5. Colpo Misurato; 6. Manipolazione delle Radici.
Le influenze erano un po’… strane, specialmente considerando che si trattava di una pianta. Lasciando da parte Palla di Fuoco, come poteva una pianta usare Meditazione, Distillare Pozioni, Raffinare e Colpo Misurato…? Tutto perché si era concentrato così tanto nello scoprire nuove ricette per pozioni e perché aveva lasciato ripulire l’area circostante a Spina.
Alla fine, era rimasto anche molto deluso dal fatto di non essere riuscito a fare nessun passo avanti nella Manipolazione del Mana. Anche dopo aver smesso di incontrarsi con Lyra, aveva continuato a fare pratica, sforzandosi di trovare un modo per farlo funzionare. Sfortunatamente, la realtà era dura; sembrava che quello che pensava riguardo il modo in cui si percepisce il sistema modellare le sue abilità era vero.
Poteva eseguire abilità, e aveva diverse risorse a disposizione per farlo. Eppure non era in grado di controllare queste risorse direttamente.
Magari quello di cui aveva bisogno era un’abilità per farle manifestare. Come faceva Lyra con quella sua abilità che si rifiutava di nominare, che le permetteva di vedere il mana. Sembrava pensare che si trattasse di un passaggio inutile, e magari lo era, per lei, una strana combinazione di frustrazione e talento inspiegabile, ma per Randidly, lui aveva bisogno di vederla e di abituarsi ad usarla, pensò.
Pensare a Lyra gli provocò un certo rimorso, perciò si rigirò a fissare il buco nella palizzata intorno alla sua casa, che Randidly aveva chiesto rimanesse in quello stato, deturpando la palizzata. Si era sentito stranamente solo, dato che quasi tutti sceglievano di stargli fuori dai piedi, permettendogli di allenarsi costantemente.
Lo stress aveva privato le ultime settimane anche di quell’ultimo briciolo di utilità che era rimasto, e Randidly voleva conservare questa sensazione come ricordo. Di cosa, non ne era sicuro al momento, perché Lyra e le sue lezioni e i suoi sentimenti per lui erano tutti mischiati in un’unica sostanza che Randidly non era neanche sicuro di voler toccare.
Ma sapeva di non voler rimanere da solo in questa casa, fino al momento in cui sarebbe scoppiato. Motivo per cui Randidly era consapevole dell’importanza di Lyra. Lo attaccava verbalmente, il che lo rassicurava, in un certo senso. Il resto della città vedeva tutto quello che diceva o faceva come legge, guardandolo con venerazione e rivolgendogli solo complimenti.
Altri potevano gradire questo tipo di attenzione, ma per Randidly, era semplicemente strano.
I suoi abusi, seppur offensivi per qualcuno, mantenevano Randidly con i piedi per terra, in una situazione nella quale era a suo agio, alla quale era abituato. Quando i tre amici, Sydney, Ace e lui, uscivano insieme, non erano troppo educati. Diventavano volgari e caustici, costantemente in guerre fredde fatte di battute e complotti.
Ace e Sydney…
Il suo sguardo virò verso sud. Direzione nella quale doveva andare, a prescindere da quanto stranamente Lyra si stesse comportando. Anche perché aveva deciso di non pensare ai suoi sentimenti, per quanto Lyra potesse essere amabile quando sorrideva. Randidly serrò i pugni, guardando in basso, essendosi dimenticato di avere in mano quello strano seme.
Eppure sapeva, guardando il piccolo seme, che avrebbe funzionato in qualche modo. Anche se non sarebbe stato nei dintorni per osservarlo.
Randidly si diresse giù per la collina tra il villaggio dei NPC e quello dei PC sulla collina, sorpreso nel vedere due ragazzini camminare tra i campi ed estirpare erbacce. Li riconobbe subito; Nathan e Kiersty. Erano gemelli, e i più giovani abitanti di Donnyton, avevano 8 anni.
Il sistema non era stato gentile con i bambini. Anche se da quanto aveva detto Regina, non è che erano stati uccisi, piuttosto i genitori con figli sceglievano di rimanere in casa piuttosto che viaggiare con i loro bambini.
Anche se era da pazzi, Randidly poteva comprendere il sentimento.
Colpito da un’improvvisa illuminazione, Randidly si avvicinò ai bambini. Vedendolo avvicinarsi, i due si misero più sull’attenti. La ragazzina si pulì il naso con una manica. Randidly si piegò sulle ginocchia per essere alla loro altezza.
“Ho bisogno di un favore.”
