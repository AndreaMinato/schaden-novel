---
weight: 64
title: Capitolo 64
pubDate: 2024-05-13T00:27:29.234Z
tags:
    - lrg
---

Randidly guardò divertito il gruppo che si muoveva verso Franksbrug. Aveva rilevato i ricognitori nemici intorno a loro e si era nascosto, evitando di essere notato. Sembrava che il suo gruppo avrebbe subito un'imboscata, ma non era preoccupato.
Alana era una leader abile e niente sfuggiva agli occhi di Devan quando si trattava di minacce in avvicinamento. Se la sarebbero cavata.
Inoltre, nonostante le lamentele di Daniel, erano stati tutti dotati di Anelli Conservanti per immagazzinare le provviste. Probabilmente li avrebbero perquisiti superficialmente, ma Randidly non pensava che il mondo fosse degenerato fino al punto di rubare dei miseri anelli ai prigionieri. Tutte le loro provviste nascoste sarebbero state al sicuro.
Quanto a lui, Randidly fece il giro fino al lato più lontano di Franksburg, col cuore che gli batteva selvaggiamente vedendo sempre più edifici della Rawlands University. Alcuni di essi erano divisi a metà in maniera strana, c'erano solo alcune parti e si potevano vedere le stanze dall'interno, come se un gigante li avesse tagliati e avesse spostato un pezzo, ma alcuni della Rawlands erano sicuramente arrivati fino a qui.
Con cautela, venne allo scoperto e cominciò a camminare verso l'interno della città, con l'aria di chi si era perso. Apparentemente l'area era stata ripulita dai mostri, nonostante fossero molti al di fuori dei confini della città, quindi non c'era niente che lo costringesse a rivelarsi. Infine, un gruppo di persone con caschi della polizia e divise mimetiche girò l'angolo a passo svelto.
Quando lo videro, rimasero immobili e quelli nelle ultime file si scontrarono con quelli nelle prime, mentre Randidly alzò le mani, facendo del suo meglio per assumere un'aria innocua.
Immaginò che avrebbe dovuto cambiarsi la maglia e i pantaloni fatti di pelliccia di ghiottone.
Ma prima che accadesse altro, una delle figure parlò. "Quello è... Randidly...? Non posso credere che tu sia vivo!".
La ragazza si tolse il casco e corse verso di lui, avvolgendolo in un abbraccio.
Randidly tossì, imbarazzato. "Eh, sì, ce l'ho fatta. Anche per me è bello rivederti, Tessa."
****
Chiaramente Tessa era l'ex ragazza di Randidly, sebbene fosse difficile per lui pensare a lei in questi termini al momento. Comunque, ciò era dovuto innanzitutto agli effetti di piegatura temporale del sotterraneo. In fin dei conti, Randidly stava andando via dopo aver rotto con lei al momento dell'avvio del sistema. Quindi per lei era passato solo un mese circa.
La ragazza chiacchierò con entusiasmo per tutta la strada del ritorno, stando proprio accanto a lui, e Randidly fu incuriosito nel vedere che a nessuno degli altri membri del gruppo importava della sua presenza. In effetti non sembravano proprio interessati alla ronda. Non c'era una vera formazione, ma solo una passeggiata in una grande piazza.
Eppure, nonostante fosse... un po' strano, Randidly si sentiva rassicurato dalla sua presenza. Era una conoscenza del passato, prima dell'arrivo del sistema. Era anche la prova che altri della Rawlands University erano stati qui, cosa che gli diede speranza riguardo Sydney ed Ace.
Comunque... A Tessa non era mai... piaciuto il suo rapporto con loro, soprattutto con Sydney, perciò Randidly trovò difficile tirare fuori l'argomento. Anche se aveva rotto con lei e non aveva nessun sentimento residuo, era comunque leggermente prudente.
Tessa sembrò notare la sua espressione e fece dei gesti imbarazzati verso il gruppo. "Oh, questo genere di lavoro è solo una cosa su commissione. Quando ne hanno bisogno, offrono del cibo e la gente svolge dei lavori. In realtà è la prima volta che faccio la ronda così, ahah. Non so se potrei davvero uccidere qualcosa, anche se un mostro mi attaccasse... oh! Ma non preoccuparti, sono comunque piuttosto forte! Ho un livello di abilità di 84, perciò sono abbastanza tosta, ehehe."
"Livello di abilità?" L'attenzione di Randidly si aguzzò. Aveva un'abilità al livello 84?!?
"Sì, cioè, il livello totale di tutte le tue abilità livellate, sommate tra loro. Perché equivale al numero di punti che hai investito nei sentieri. Qual è il tuo, Randidly?".
Randidly annuì lentamente. Aveva senso che avessero bisogno di un modo per misurare la forza senza i livelli qui, perché non avevano accesso alle classi. "...Circa 70."
'Con soltanto due delle mie abilità,' pensò Randidly tra sé, ma lasciò quel numero da parte.
"Oh wow! È piuttosto alto, in realtà. Immagino tu abbia avuto bisogno di abilità per sopravvivere nel mondo selvaggio tanto a lungo. Che hai addosso, comunque?".
La conversazione stava cominciando a dare sui nervi a Randidly e apparentemente anche al capo della ronda, che si voltò, si tolse il casco e sorrise a Randidly. "Non farti persuadere da lei; 70 non è nulla. Io sono a 91 e sono ancora qui, costretto a fare la ronda. Alcuni nascono fortunati e altri no. I livelli non significano niente di fronte al destino."
"Oh vaffanculo Alex," disse lei, in parte guardando Alex e in parte lanciando un'occhiata nervosa a Randidly.
Ma Randidly alzò semplicemente le spalle. Ci sarebbe voluto molto più di questo per offenderlo, soprattutto dal momento che sapeva che la sua Intelligenza era solo 1 punto sotto al numero dei livelli totali ottenuti da quel tizio.
Il gruppo cadde nel silenzio e presto raggiunsero un'area recintata in cui Randidly riconobbe parte del campus di Rawlands, un uomo dall'aria annoiata li fece entrare e diede dei sacchetti a tutti loro.
Quando arrivò il suo turno di ricevere la sacca, Tessa fece un passo avanti tirando Randidly. "Noi, ehm, abbiamo trovato qualcuno. Uno straniero."
Gli occhi dell'uomo si spalancarono, poi si avvicinò ad un chioschetto. "È passato un po' da quando ne ho visto uno, pensavo che quasi tutti fuori fossero morti... Ecco."
L'uomo gli passò un fascicolo di fogli, spillati assieme. Randidly lo sfogliò velocemente e vide che si trattava di informazioni generali su livelli di abilità, mostri nella zona, come trovare lavoro e cibo in città, ecc.
Sembrava che avessero ricevuto così tanti rifugiati da rendere necessario tutto ciò ad un certo punto. Ma Randidly dovette ammettere che era una città piuttosto grande. Probabilmente le persone si erano riversate qui, correndo per scappare dai mostri che dilagavano nella natura.
Poi l'uomo gli augurò buona fortuna e Randidly seguì Tessa. Le diede un'occhiata. Aveva i capelli castani e lunghi fino alla spalla, gli occhiali e un viso con gli zigomi alti. Ciò che inizialmente Randidly aveva trovato attraente in lei era l'accenno di broncio che aveva sempre, come se ogni momento fosse una lotta contro l'ingiustizia del mondo.
La prima cosa che Randidly notò di Franksburg furono le persone. Mentre Donnyton era comodamente affollata, adagiata in una valle, qui c'era gente ovunque, per strada, affacciata alle finestre, che urlava e cucinava, che vendeva cibo in cambio di gettoni che Tessa spiegò essere opera del governo.
Alla fine Tessa si fermò davanti ad un edificio, contorcendo le labbra. "Qui, ehm, è dove abito. Ho un mucchio di coinquilini, ma visto che forse ti serve un posto dove stare, potresti-"
"Grazie mille," Randidly la interruppe e il sorriso di Tessa si ampliò.
"Ma per adesso," continuò lui, guardandosi intorno, "...non vedo così tanta gente da... mi sembra un'eternità. Voglio solo vedere un po' la città. Se non è un problema, che ne dici se ci rivediamo qui domani mattina e mi mostri com'è vivere qui?".
L'espressione di Tessa si fece più abbattuta, ma mantenne il suo sorriso e annuì. "Sì, certo. Dovresti essere al sicuro in città. Ma il mio appartamento è il numero 576, se avessi freddo e... ehm, ti servisse un letto."
Dopo che lei se ne andò, Randidly si trovò una panchina e lesse il fascicoletto. Dopo averlo letto tutto, si massaggiò il collo e si guardò intorno.
In verità era molto simile al mondo in cui operava Donnyton, solo su scala più grande. C'erano molti grandi progetti a breve termine e ogni giorno venivano annunciati nuovi lavori per periodi diversi. Le persone andavano a lavorare e ricevevano cibo o gettoni.
Randidly era anche curioso di sapere se il 'governo' si stesse muovendo per trovare una moneta d'oro e fondare un Villaggio dei Principianti. Suppose che doveva essere così e avrebbero dovuto essere abbastanza forti da riuscirci dopo 5 settimane. Era solo una questione di tempo prima che anche questo posto diventasse un villaggio. E con la popolazione enorme, avrebbe accumulato PA con estrema velocità. L'opuscolo diceva che la popolazione era intorno ai quindicimila abitanti, ma Randidly non aveva dubbi che fosse cresciuta vertiginosamente dalla creazione dell'opuscolo. Non sarebbe stato sorpreso se fossero stati circa cinquantamila ora.
Ma per il momento, Randidly voleva fare diverse cose. Incontrare altra gente e raccogliere informazioni su Franksburg. E il modo più facile per farlo...
Randidly si alzò e andò in giro, in cerca di un Annunciatore di Lavori per trovare un lavoro notturno.
*****
Karen aggrottò le sopracciglia guardando i suoi due figli, Nathan e Kiersty. Se ne stavano in piedi davanti a lei con aria colpevole, con le facce macchiate di fuliggine.
"Dove siete stati voi due? E come avete fatto a sporcarvi così? Avete passeggiato di nuovo vicino alla forgia?".
Entrambi i bambini scossero la testa, ma calciarono il terreno e rimasero in silenzio. Karen aumentò la tensione nel suo sguardo.
Alla fine, Kiersty borbottò qualcosa.
"Cosa?" disse Karen.
"Stavamo accudendo un albero speciale per il Ghosthound."
"Stavate... cosa?" chiese Karen in modo scettico. Poi sbuffò. "Un albero speciale, eh? Dove si trova? Vediamo quanto è speciale veramente."
Karen si aspettava che i suoi curiosi gemelli la portassero ad un vecchio tronco di un falò ormai spento, ma, con sua sorpresa, la portarono dietro le fattorie, oltre l'area dove venivano allevati i ghiottoni addomesticati, in una piccola radura nascosta da una montagnola che sarebbe meglio definire una piccola collinetta.
Lì, ritto in mezzo alla radura, c'era ovviamente un albero. La sua corteccia era nera e sembrava ricoperta di fuliggine, e non c'erano foglie ma aveva un tronco e dei rami, proprio come un albero normale.
Quell'affare era alto all'incirca fino al suo petto e ondeggiava dolcemente nella brezza, muovendosi da un lato all'altro. Karen allungò una mano e toccò la corteccia, e ovviamente le sue dita risultarono coperte di fuliggine. L'albero cominciò ad ondeggiare più rapidamente, colpito dal vento.
Karen sorrise, sollevata. Almeno si trattava solo di un albero, anche se scheletrico e strano. Ma in quel momento Karen si bloccò.
Non c'era vento. Non c'era mai stato vento. Karen fece qualche passo incerto all'indietro, spaventata, e quasi inciampò nei suoi figli che erano in piedi dietro di lei, con le braccia sollevate che ondeggiava da un lato all’altro.
Karen guardava i bambini e poi l'albero. I bambini si muovevano a sinistra e l'albero li imitava. Si muovevano a destra e lui li seguiva.
"Che... che stai facendo, tesoro?" Karen sussultò.
Nathan si voltò e disse oggettivamente: "Sto ballando. All'albero piace se balli con lui."
****
Un'ora più tardi, dopo aver portato Nathan e Kiersty a casa, Karen tornò alla radura e allo strano albero portandosi dietro la signora Hamilton. Sorprendendo Karen, la signora Hamilton insistette per aspettare e il ragazzo robusto che portava avanti la zona dei Classanti si unì a loro.
I tre procedettero verso la radura e fissarono l'albero per un po'.
"Allora..." Daniel tossì con impazienza. "Di che si tratta?".
"Sembra che il Ghosthound abbia dato un seme a due bambini. E ne è spuntato un albero danzante." Sottolineò la signora Hamilton con un'espressione confusa. "Sapete come farlo...?"
Karen alzò le spalle, sconfortata. "Bisogna solo... ballare... credo?"
Daniel sbuffò e fece un passo avanti, proprio di fronte all'albero. Poi cominciò a fare il robot, con risultati sorprendenti. La signora Hamilton ridacchiò divertita.
"Oh smettila, sto solo-" Ma in quel momento entrambi si fermarono, stupiti. L'albero, dapprima a tratti e lentamente, ma poi con abilità sempre maggiore, lo imitò e fece il robot.
"Beh, cazzo" disse la signora Hamilton con gli occhi spalancati.





