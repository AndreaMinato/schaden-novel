---
weight: 700
title: Capitolo 70
pubDate: 2024-05-13T06:27:29.236Z
tags:
    - lrg
---

Randidly comparve nuovamente nella buca appena scavata, con le estremità ancora fumanti. Pensava che i suoi capelli andassero ancora a fuoco. La roccia fusa era ancora attaccata alle punte dei suoi piedi e gli causava dolore. Apparvero delle notifiche davanti a lui, ma fu distratto da una voce.
“Oh! Eccoti, Randidly! Grazie a dio. Sinceramente mi fa sentire meglio sapere che ti stavi prendendo una pausa. Per un minuto ho creduto che fossi una macchina."
Cesar, l'uomo che avrebbe dovuto seguire Randidly e collegare le sue buche, gli sorrise. Era un uomo alto e muscoloso, con la pelle dorata e i capelli biondi. E dalla rapidità con cui si dedicava allo scavare, poteva affermare che aveva molta Energia. Ma era nulla in confronto a Randidly.
"A dire il vero," continuò Cesar, "ho investito tutti i miei punti in Tempra per aumentare la mia Energia, ma cresce troppo lentamente. Ho l'impressione che non ne valga nemmeno la pena."
Grugnendo, Randidly si tirò fuori dalla buca, reggendo la pala. "Prova ad investire in Vitalità piuttosto. Aumenterà la rigenerazione e ti darà una forza più duratura. Perché al momento, quando finisci l’Energia, ci vuole molto per rigenerarla, giusto? E poi puoi scavare più a lungo, facendo salire di livello l'abilità e diminuendo ancora il consumo di Energia."
Lasciando Cesar con i suoi pensieri, Randidly passò al punto successivo e scavò. E ancora. E ancora. E ancora.
Nel giro di un'ora, lasciò di nuovo Cesar molto indietro ed ebbe il tempo di visualizzare le notifiche.
> Congratulazioni! Hai ottenuto la Benedizione del Patrono della Cenere. La sua energia vortica nel tuo corpo, mentre la assimili lentamente. Tempo di Assimilazione rimasto: 10000 minuti. Hai guadagnato l'abilità "Dardo Inceneritore Lv 1."
Dardo Inceneritore: Lancia un dardo altamente concentrato di lava ad alta temperatura. Il calore e la dimensione aumentano con Intelligenza, Concentrazione e livello dell'abilità. Raggio e Precisione aumentano con Saggezza, Controllo e livello dell'abilità.
> Congratulazioni! Per essere sopravvissuto alla prima prova del Patrono della Cenere, hai guadagnato 5 Lv in Resistenza al Fuoco. Il tuo sentiero ti guida più in profondità attraverso le fiamme e il tuo Patrono non ti costringerà a procedere senza la sua protezione. Questi verranno aggiunti ai livelli che possiedi già. L'abilità non pesa sul totale di abilità previste per la tua classe. Ottieni PS per questi Livelli, come se li avessi guadagnati normalmente.
> Congratulazioni! Hai completato il Sentiero dell'Apprendista. Sei stato sottoposto all'esame di un potere superiore e ne sei riaffiorato vivo. Ma il sentiero è lungo e si estende in avanti. +50 a Salute, Mana ed Energia. +2 a tutte le Statistiche. Il Sentiero "Iniziato della Cenere I 0/75" è disponibile!
Per prima cosa, Randidly si guardò intorno e non vedendo nessuno si addentrò un po' nel campo in cui stava scavando, fino a raggiungere una strada deserta rivestita di case vuote. Dei mostri si fecero avanti, degli strani affari simili a formiche ma grandi quanto cani, quasi una dozzina corse verso di lui.
Sollevò il braccio e utilizzò Dardo Inceneritore.
Una barra di lava rovente schizzò in avanti, colpendo la prima formica al torace e aprendovi un buco. Il dardo continuò attraversando completamente quattro formiche, creando buchi sfrigolanti in tutte loro, prima di raffreddarsi così tanto da distruggere semplicemente la faccia della quinta formica.
Randidly sollevò le sopracciglia, impressionato. Era come sparare un proiettile incendiario grande quanto un pugno.
Ma poi il suo entusiasmo crollò.
...Al costo di 100 mana alla volta, sembrava.
Ne sparò diversi altri, provandola e facendo fuori il resto delle formiche. Poi tornò alle sue buche, guardando i livelli di abilità che aveva ottenuto.
1 in Fretta, 1 in Potenziamento, 1 in Rinforzo di Mana, 3 in Spazzata, 1 in Affondo Fantasma, 1 in Gioco di gambe della Lancia Fantasma, 6 in Resistenza al Fuoco e infine 1 in Dardo Inceneritore.
Il costo in termini di mana lo metteva in difficoltà, ma quando sarebbe salita di livello sarebbe diventato, senza alcun dubbio, il suo più potente incantesimo ad obiettivo singolo. La stupida Sfinge sarebbe stata molto più gradevole con un buco fiammeggiante nella gola.
Arrivò alla buca e raccolse la vanga. Secondo i suoi calcoli mentali, 10000 minuti erano poco meno di 7 giorni. Quindi non avrebbe davvero saputo cosa aveva ricevuto in ricompensa fino ad allora.
Almeno i bonus derivanti dal Sentiero dell'Apprendista erano evidenti. In particolare il 50 in salute, mana ed energia. Ci volevano un sacco di punti statistica per mettere insieme così tanto in ciascuna di esse, figuriamoci per tutte quante.
L'ultima decisione era quale sarebbe stato il suo prossimo sentiero.
Osservatore: 0/??, ?????, Eretico III 0/???, Spergiuro 0/25, Palla di Fuoco I 0/50, Iniziato della Cenere I 0/75
Scartò immediatamente l'Iniziato della Cenere, sussultando. Aveva il lieve sospetto che seguire quel sentiero l'avrebbe portato ad incontrare ancora il Patrono della Cenere e al momento Randidly non ne era entusiasta, indipendentemente dalle possibili ricompense.
Inoltre, aveva finalmente raggiunto il livello 30 nell'abilità Palla di Fuoco e sbloccato un sentiero collegato. Sperando di ottenere più abilità rispetto al Sentiero dell'Apprendista, investì i punti rimasti nel sentiero Palla di Fuoco I. Aveva 13 punti e ottenne +2 Concentrazione e +5 Mana dopo averci messo 10 PS. Immaginò che fosse un guadagno normale, ma era comunque leggermente deluso. Tirò fuori le sue statistiche, nella speranza di tirarsi su il morale
Randidly Ghosthound
Classe: ---
Livello: N/D
Salute(/R per ora): 390/424 [+8] (197 [+12])
Mana(/R per ora): 132/644 (80.75)
Energia(/R per min): 401/504 (72 [+4])
Vitalità: 58 [+4]
Tempra: 39
Forza: 48 [+2]
Agilità: 66 [+10]
Percezione: 33
Riflessi: 52
Resistenza: 16
Forza di Volontà: 70
Intelligenza: 92
Saggezza: 46
Controllo: 75
Concentrazione: 35
Equipaggiamento: Tunica di Pelle Comune Lv 5: (+2 Vitalità), Guanti della Rapidità (Vitalità +1. Agilità +3), Collana del Gatto dell'Ombra Lv 20 ®: (Vitalità +1, Forza +2, Agilità +7)
Abilità (Abilità dell'Anima): Padronanza della Lancia della Decomposizione Lv 352
Combattimento: Padronanza della Lancia Lv 49, Affondo Fantasma Lv 47, Gioco di gambe della Lancia Fantasma Lv 35, Occhi della Lancia Fantasma Lv 23, Mezzo Passo Fantasma Lv 11, Colpo Forte Lv 24, Padronanza del Pugnale Lv 10, Pelle di Pietra Lv 27, Schivare Lv 31, Abilità nella Lotta Lv 36, Parata Lv 32, Fretta Lv 23, Carica Fantasma Lv 11, Spazzata Lv 23, Parare con la Lancia Lv 10, Potenziamento Lv 27, Colpo Misurato Lv 19, Calcio Circolare Lv 18, Lama della Decomposizione Lv 13

Incantesimi: Radici Perforanti Lv 13, Dardo di Mana Lv 28, Scudo di Mana Lv 24, Manipolazione delle Radici Lv 28, Globo Arcano Lv 22, Palla di Fuoco Lv 30, Missile Magico Lv 4, Palmo Curativo Lv 9, Polline di Rafflesia Lv 10, Evoca Pestilenza Lv 17, Rinforzo di Mana Lv 14, Muro di Spine Lv 5, Seme dell'Anima Lv ®, Agonia Lv 9, Ispirazione ®, Dardo Inceneritore Lv 2

Attività Manuali: Distillare Pozioni Lv 22, Agricoltura Lv 20, Coltivazione di Piante Lv 9, Cartografia Lv 7, Analizza Lv 24, Raffinare Lv 6

Ausiliarie: Forma Fisica Lv 32, Meditazione Lv 32, Correre Lv 23,  Scatto Lv 19, Evasione Furtiva Lv 22, Resistenza all'Acido Lv 22, Resistenza al Veleno Lv 16, Resistenza al Dolore Lv 14, Primo Soccorso Lv 13, Equipaggia Lv 25, Senso dell'Orientamento Lv 18, Forza Mentale Lv 13, Resistenza alle Maledizioni Lv 3, Resistenza al Fuoco Lv 14,  Benedizione del Nord (NC), Benedizione dell'Est (NC), Benedizione del Sud (NC), Benedizione dell'Ovest (NC), Cucito Lv 11, Tagliare Verdure Lv 2, Lavoro Manuale Lv 3, Scavare Lv 5
Nonostante cominciasse a collezionare delle abilità inutili in fondo alla colonna delle secondarie, era comunque soddisfatto. Avendo ancora un'ora o due da sprecare prima di incontrarsi con Tessa e andare al concerto, Randidly continuò a scavare.
****
Sam crollò nel suo letto, esausto. Nonostante si potessero migliorare di molto le statistiche, non si poteva sfuggire alla stanchezza. Rigirandosi con un lamento, Sam guardò la sua schermata delle statistiche.
Samuel Hoss
Classe: ---
Livello: N/D
Salute(/R per ora): 227/227 (92)
Mana(/R per ora): 70/82 (17)
Energia(/R per min): 6/140 (46)
Vitalità: 26
Tempra: 27
Forza: 25
Agilità: 22
Percezione: 28
Riflessi: 21
Resistenza: 9
Forza di Volontà: 14
Intelligenza: 17
Saggezza: 4
Controllo: 33
Concentrazione: 13
Abilità: Guida Lv 4, Correre Lv 11, Forma Fisica Lv 22, Carpenteria Lv 14, Tagliare Legna Lv 37, Scuoiare Animali Lv 22, Caccia Lv 17, Costruzione Lv 28, Lavoro Manuale Lv 9, Cucinare Lvl 9, Artigianato Lv 29, Mietitura Lv 17, Riparazione Lv 19, Cucito Lv 16, Sartoria Lv 15, Creare Armature Lv 23, Padronanza dell'Ascia Lv 26, Tagliare Lv 15, Colpo Forte Lv 18, Pelle di Pietra Lv 17, Forza Erculea Lv 14, Schivare Lv 17, Dardo di Mana Lv 9, Colpo Ampio Lv 15, Occhio d’Aquila Lv 5, Percezione Aumentata Ll 7, Manipolazione dell'Osso Lv19, Forgiare Lv 4, Fretta Lv 6
Aveva tenuto la distribuzione dei punti abbastanza omogenea, concentrandosi su Controllo in modo da poter creare e forgiare con più efficienza, e poi la capacità di sopravvivenza. In fin dei conti, gli sembrava che le sue statistiche fossero tra le migliori di tutti i PNC, se non le migliori. Anche nel migliore dei casi, era difficile capire cosa facessero Lyra ed Annie, le sue uniche vere rivali in questo momento. Anche la maggior parte degli altri uomini che lavoravano per lui erano senza una classe, ma stavano cedendo lentamente e prendendo classi dopo il successo dei primi PNC che avevano deciso di cambiare. Le linee guida di Daniel sull'ottenere una classe utile erano un'attrazione potente.
Nonostante non fossero sorprendentemente potenti, le classi che ottenevano erano comunque tra i ranghi più alti, cosa molto allettante per gli artigiani. In particolare ora che erano sottoposti a forti pressioni da tutti i versanti.
La lotta era dura su tutti i fronti. Il numero delle perdite veniva mantenuto ad una cifra, ma tutti erano stanchi e doloranti dopo una lunga giornata passata ad arginare i mostri. E basandosi su ciò che Glendel riusciva a dedurre con i suoi fantasmi, sembrava una cosa quotidiana. C'era già un piano, sostenuto da Decklan e Dozer, per cui l'unità di Decklan sarebbe stata costantemente di guardia contro i Boss da Incursione, dando loro la caccia e uccidendoli prima che potessero stabilirsi e creare problemi. Nel frattempo, Dozer faceva pressioni perché la sua unità fosse mandata nel sotterraneo vicino che era la fonte principale di problemi.
Fino ad ora vi si erano avvicinati tentennanti, soltanto per tenere al sicuro il villaggio. Ma se mandare una squadra gli avrebbe fatto guadagnare tempo, avrebbe potuto essere necessario.
Non che senza Randidly avessero deciso di stare per forza alla larga dai sotterranei, e avevano un dungeon mantenuto di Lv 16 e un altro di Lv 5, che sembrava una buona cosa. Solo che senza di lui a fare da mediatore, il consiglio non voleva mandare uno dei suoi migliori uomini contro un pericolo inatteso. Avrebbero scoperto che genere di nemici o di luogo avrebbero incontrato solo quando sarebbe stato troppo tardi.
 Randidly non sarebbe stato d'aiuto in quel senso, considerando che non era ammesso nei dungeon senza una classe.
Ma Ptolemy cominciava ad esitare e avrebbe dato volentieri al loro piano il terzo voto necessario per passare.
"Dannazione, bisogna revisionare tutto questo sistema del consiglio," borbottò Sam tra sé e sé, mettendosi seduto. Poi sentì una camminata strascicata che gli era familiare e si alzò dal letto, spostandosi lentamente verso la finestra.
Come previsto, Lyra era lì in piedi e danzava, petali di mana luminoso le vorticavano attorno. Ogni notte faceva così, ogni notte da quando aveva visto Randidly sparare dardi di mana con naturalezza dalle mani.
Ma mentre Randidly era estremamente pragmatico, Lyra apprezzava la bellezza del mana. Lei cercava di comprenderne la natura e in cambio le erano state donate abilità che gli altri non potevano imitare.
Ogni sera, poco prima che il sole calasse dietro l'orizzonte, lei danzava e, mentre le tenebre si radunavano, l'aria attorno a lei si riempiva di nuove forme sempre diverse, sempre più dettagliate e complicate. Uccelli e fiocchi di neve e lupi e fiori che sbocciavano. Per Sam era un piccolo momento di fuga dai pericoli pressanti del mondo attuale.
Lyra danzava anche, ondeggiando in mezzo al suo mana modellato con una grazia che faceva sorridere Sam; principalmente a causa di come Randidly evitava disperatamente gli strani sentimenti che lei provava per lui.
Chi poteva resistere ad un fiore così adorabile? Ma Randidly era strano. E questa era la ragione per cui, immaginava Sam, tra tutte le persone che aveva incontrato, Lyra era così ossessionata solo da lui.
Sam sapeva molto poco di Lyra prima del sistema, in termini di personalità. Ma da ciò che aveva sentito da altre persone nel giro, non era una bella persona. Era professionale e recitava perfettamente i suoi ruoli, ma dietro le telecamere era fredda e altezzosa, preferendo tornare al suo alloggio anziché passare del tempo con gli altri membri del cast.
Ma al momento, tra tutte quelle forme blu-biancastre, la sua espressione pensierosa era così dolce che Sam non osava emettere alcun suono per paura di spaventarla in questo momento di vulnerabilità.
Sam guardò la danza a lungo prima di andare a letto, preparandosi con riluttanza per l'indomani.
