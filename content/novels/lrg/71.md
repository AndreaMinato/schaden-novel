---
weight: 71
title: Capitolo 71
pubDate: 2024-05-13T07:27:29.236Z
tags:
    - lrg
---

Tessa sapeva che sarebbe arrivata tardi, ma non lo aveva fatto del tutto apposta; aveva detto a Randidly di arrivare un po’ dopo così da poter passare da un’amica e prendere in prestito un po’ di trucco e gioielli. Ma non aveva considerato la folla di persone che giravano eccitate per la città, che si organizzavano intorno ai diversi schermi che la città aveva innalzato, a sue spese, per far vedere gratuitamente lo spettacolo.
Il concerto era abbastanza costoso, e Tessa aveva fatto del suo meglio nelle ultime due settimane, prendendo turni in più a lavoro, per essere in grado di ottenere un biglietto. Comprarne due l’avrebbe fatta rimanere totalmente senza soldi, avrebbe dovuto lavorare prima di poter mangiare, ma per Randidly, l’avrebbe fatto…
In ogni caso, Randidly aveva ottenuto per caso due biglietti, che davano accesso anche al backstage, lasciandola sorpresa. Con i soldi che avrebbe risparmiato, avrebbe potuto comprare qualcosa, un bell’abito bianco coperto da gigli rosa in fiore.
Una volta arrivata, Randidly non sembrava stressato, nè affrettato. Semplicemente era concentrato, i suoi occhi seguivano la folla di centinaia di persone che passavano, parlando e gridando.
“Ehi Randidly-“ Ma poi Tessa si fermò, guardandolo per bene.
Per qualche strana ragione, era coperto di terreno. E puzzava di bruciato. Aveva pensato fosse strano che indossasse pellicce, ma immaginava che si trattasse semplicemente di un’abitudine presa vivendo fuori dalla città. Ma ora, con le pellicce sporche e bruciate, non poté fare a meno di arricciare il naso. Non stava neanche indossando scarpe.
“Tu…” Tessa fece fatica per trovare le parole adatte a spiegargli cosa ci fosse che non andava. Percependo il suo sguardo, Randidly si guardò e sorrise.
“…Non me ne ero neanche accorto. Sì, questo probabilmente non è l’abbigliamento adatto per andare ad un concerto”.
Tessa rimase sconcertata, e disse con esitazione. “…ci sono dei bagni pubblici dove ti puoi lavare, ma… ottenere vestiti a quest’ora…”
Ora fu Randidly a mostrare uno sguardo strano. “Io… ho altri vestiti. Ma sono un po’…”
“Oh, allora è perfetto. I bagni costano un po’, ma posso-“
Randidly allungò una mano, piena di dozzine di gettoni; Tessa ci avrebbe messo quasi una settimana ad ottenerne così tanti. “Sono sufficienti?”
Lei si limitò a guardarlo a bocca aperta.
****
Respirando affannosamente, Decklan si ergeva sul corpo freddo del Boss da Incursione di Grado I, una creatura tipo centauro che usava un arco. In uno scontro diretto, probabilmente sarebbe stato molto difficile sconfiggerlo, dato che sia lui che i suoi scagnozzi potevano ritirarsi e nel frattempo scagliare frecce contro gli inseguitori.
Ma per la squadra di Decklan, specializzata in assassini e attacchi rapidi…
Il Boss da Incursione era stato colpito e affettato in così tanti modi che era morto con in volto un’espressione di confusione, a malapena in grado di capire cosa gli era successo. Mentre il resto dei suoi uomini era intento ad occuparti dei nemici rimasti, Decklan aprì la schermata delle sue statistiche, potenziate dalla sua recente posizione di Cacciatore di Boss da Incursione.

Decklan Hyde
Classe: Assassino
Livello: 25
Salute(/R per ora): 198/319 (98.5)
Mana(/R per ora): 22/90 (19)
Energia(/R per min): 53/205 (33)
Vitalità: 25
Tempra: 29
Forza: 31
Agilità: 73
Percezione: 33
Riflessi: 39
Resistenza: 22
Forza di Volontà: 19
Intelligenza: 15
Saggezza: 14
Controllo: 23
Concentrazione: 9
Abilità: Evasione Furtiva Lv 29, Squarcio Lv 27, Padronanza del Pugnale Lv 25, Pugnalata alle Spalle Lv 30, Finta Lv 17, Padronanza del combattimento con due armi Lv 24, Passo di Lato Lv 28, Decapitare Lv 23, Colpo dell’Ombra Lv 14, Nebbia Oscurante Lv 8, Attacco Furtivo Lv 19, Localizzazione Lv 11, Caccia Lv 9
Fortunatamente i suoi bonus di assassino questa volta erano andati in Vitalità e Tempra, andando a migliorare la sua abilità di sopravvivenza lasciandolo concentrare le sue statistiche in Agilità, Percezione e Riflessi.
Sfortunatamente, aveva solo altri due spazi disponibili per abilità non correlate alla sua classe. Ma attualmente era piuttosto soddisfatto dal suo set. Nebbia Oscurante utilizzava mana, creando una leggera nebbiolina che lo avvolgeva. A questo faceva seguito: Pugnalata alle Spalle, Colpo dell’Ombra e Attacco Furtivo per distruggere la salute del Boss.
I suoi due diretti subordinati, Terra e Ivan, si avvicinarono a lui, Ivan leccando il suo coltello insanguinato. Questo era un suo diretto discepolo, dato che aveva utilizzato una Pietra del Mentore per ottenere la classe dell’Assassino da lui. Invece, Terra aveva ottenuto la strana classe di Giocoliere, che la rendeva capace di attacchi rapidi a base di magia.
Era la sua…
Decklan aggrottò le sopracciglia. Era la sua…
“Che succede”? Chiese Ivan con tono stanco. “Un altro Boss da Incursione?”.
“Meglio non inseguirlo. Dobbiamo sostituire la nostra scorta di pozioni. Il nostro guaritore è esausto.” Disse Terra, dando un’occhiata ad Ivan, che si limitò a sbuffare. Avevano stabilito questo rapporto antagonistico, anche se entrambi rispettavano la forza dell’altro e perciò non prendevano questi battibecchi troppo seriamente.
“No… torniamo indietro. Il Concilio si sta riunendo. Finalmente… andremo in un dungeon.” Decklan guardò il cielo.
Le nuvole si stavano accumulando, con tuoni sordi provenienti da nord. Erano stati fortunati, per quanto riguarda il clima fino ad ora. C’erano stati pochi temporali, ma niente di serio. Ma questa volta…
I tuoni erano sempre più vicini, e Decklan vide un lampo viola attraversare le nuvole.
Questo sicuramente non era naturale.
“D’accordo ragazzi, andiamo a casa,” disse Decklan, prima di girarsi ed iniziare a correre. Il resto della sua squadra scambiò qualche battuta per tirarsi su di morale e poi si mise sulle spalle parti del corpo della loro preda, da portare indietro alla base da Sam, prima di rimettersi in marcia.
****
Arrivati allo stadio, vi era un’enorme fila di persone, un mare di gente che cercava di farsi strada verso i cancelli. Una dozzina di uomini con fucili d’assalto erano fermi all’ingresso, guardandosi intorno, tenendo sotto controllo anche le persone più turbolente.
Vi erano diverse similarità con la dittatura in questo mondo dopo l’arrivo del sistema. La costante minaccia pendeva su tutti.
In tutto questo, Randidly era confuso. Persone correvano verso di lui rimbalzandogli addosso, la differenza tra le loro statistiche erano evidenti anche se Randidly non stava esercitando alcuna forza. Ma questi continuavano a spingere in avanti, costringendolo a stendere le sue braccia per proteggere Tessa, impedendo che venisse schiacciata.
Lei lo guardò con gratitudine, ancora una volta notando i vestiti molto aderenti che Sam aveva realizzato specificatamente per lui dalla pelliccia dei gatti dell’ombra, per poi abbandonarsi al suo abbraccio, premendo il suo corpo contro quello di Randidly. Per un momento, la sua mente si annebbiò, ma poi scosse la testa.
Erano successe così tante cose, era cambiato troppo anche solo per immaginare di poter entrare in intimità con Tessa ancora una volta, anche se era comunque piuttosto carina.
Inoltre, Lyra…
Randidly si fermò, chiedendosi come poteva terminare la frase.
Per fortuna, dei disordini vicini richiamarono la sua attenzione distraendolo dai suoi pensieri.
“Fate spazio! Fate spazio! Soldati della Libertà, dobbiamo passare!”.
Con grande sorpresa, Randidly riconobbe la voce. Era quell’uomo pessimistico che era di guardia, che aveva parlato di come ci fossero due tipi di persone, e di come lui fosse uno dei deboli, di come fosse inutile combattere contro il proprio destino, e così via.
O qualcosa del genere. Onestamente non ricordava esattamente.
Si fece strada in avanti, seguito da diversi uomini dal fisico atletico e donne con abiti stracciati. Pistole e una strana sciabola stretta in vita. Al centro vi era un uomo estremamente alto, probabilmente quasi due metri, con capelli di un arancione acceso. Le sue braccia erano lunghe e sottili, e in vita aveva due di quelle sciabole.
Mentre passava, l’uomo notò Randidly e Tessa, ma i suoi occhi si fermarono solo su quest’ultima, indulgendo sulle curve del suo corpo con sguardo lascivo, il suo ghigno lo faceva sembrare un malvivente di qualche gang.
“Tessa! Che coincidenza. Sei riuscita ad ottenere biglietti per il concerto?” Mentre parlava, allungò una mano verso la sua spalla. Aggrottando le sopracciglia, Randidly gli colpì la mano, allontanandola. Il volto dell’uomo si fece scuro e si voltò verso Randidly.
“Alex-“ Iniziò Tessa, ma il volto dell’uomo era già rosso dalla rabbia.
“Ehi tu, stai forse cercando di dirmi che ti ritieni meglio dei Soldati della Libertà?!? Mentre tu dormi al sicuro a casa, il governo troppo spaventato per agire, siamo noi a rischiare le nostre vite in prima linea! Hai sicuramente coraggio!”.
Randidly gli rivolse solo uno sguardo passeggero. La folla era diventata improvvisamente silenziosa, allontanandosi dal luogo in cui stava avendo luogo il diverbio. Nonostante odiasse avere a che fare con una persona così inutile, dato che Tessa era qui… “…non mi avevi forse detto che era inutile sforzarsi, proprio ieri? Di sicuro sei in grado di cambiare idea rapidamente. Ora in prima linea? Davvero ammirevole.”
“Tu…!” Alex serrò i pugni, gli occhi lucidi. Uno degli uomini più grossi del gruppo si fece in avanti, ridendo.
“Forza pivello, non essere così teso. Ehi tu, penso che quella sia la ragazza di Alex. Deve semplicemente venire con noi, e tutto sarà dimenticato. Altrimenti…”
L’uomo sorrise all’accenno di minaccia. La folla intorno iniziò a borbottare, ma mantenendo lo sguardo per terra.
Randidly si mise a ridere. “Pensi forse che chiedendo per favore, cambierò la mia opinione? Vuoi prendere una donna con la forza. Dalle mie parti si chiama stupro.”
Gli occhi dell’uomo si fecero scuri, ma il suo sorriso rimase al suo posto. “Haha, stupro? Perché devi dire cose del genere. Se fosse stati stupro, pensi forse che tutte queste persone sarebbero rimaste immobili senza fare nulla, semplicemente a guardare?”.
La folla si fece ancora più indietro. Il gruppo dei Soldati della Libertà, a parte per quell’uomo dai capelli arancioni al centro, si guardò intorno, sguainando le sciabole.
Nessuno parlò.
“Sì,” disse Randidly con semplicità. “Perché sono deboli.”
Tessa stava piangendo sommessamente. “Mi dispiace… mi dispiace…”
Alex si voltò ancora una volta verso di loro. “A quanto pare, sei l’unico a pensarla così.”
“Ora Alex è appena arrivato,” disse l’uomo strascicando le parole, “ma rimane un Soldato della Libertà, e ha diritto a certe… protezioni. E una di queste è proprio contro civili come te che rubano la sua donna mentre lui è via, a combattere in prima linea. E-“
“Fatti indietro.”
Randidly batté gli occhi, guardando la figura nel mezzo, l’uomo alto con i capelli arancioni. Non aveva parlato per niente, ma ora era intervenuto, il suo tono non ammetteva alcun dissenso.
Sorrise e aggiunse. “Il concerto sta per cominciare. Non voglio perdermi Raina solo perché stavamo perdendo tempo con una ragazza. Muoviamoci.”
Controvoglia fecero come gli era stato detto, e i Soldati della Libertà rimisero a posto le loro sciabole e continuarono a camminare nella folla.
Alex, con occhi gonfi, sibilò. “Sei stato fortunato questa volta. Non farti sorprendere ancora una volta, coglione, altrimenti le cose andranno diversamente.”
Poi si girò e se ne andò.
Randidly ancora confuso scosse la testa, e continuò a camminare.
“Randidly! Dove stai andando! Non faranno nulla ora, ma dopo il concerto- Dovremmo andare a nasconderci-“ La voce di Tessa era tremante, ma Randidly si limitò a sbadigliare.
“Non preoccuparti. Sono sicuro che andrà tutto bene. Inoltre, davvero vuoi sprecare questi biglietti per il backstage?”
Tessa rimase immobile, indecisa. Ma Randidly continuò a camminare, facendosi strada tra la folla, e lei fu costretta a seguirlo con un sospiro. Dopotutto, se proprio doveva perdere tempo invece che allenarsi, o cercare Sydney e Ace, di sicuro non lo avrebbe perso per qualcosa di inutile.
Dentro di sé, Tessa si chiedeva come era possibile che fosse diventato così coraggioso. O così stupido.




