---
weight: 720
title: Capitolo 72
pubDate: 2024-05-13T08:27:29.236Z
tags:
    - lrg
---

La sorveglianza all'entrata si stupì quando vide il pass per il dietro le quinte, e indicò loro di passare da un'altra entrata, più tranquilla, sull'altro lato dello stadio. Un uomo con una cartellina prese i loro pass e segnò i loro nomi.
"Oh, quindi voi siete gli ospiti di Cassie" disse l'uomo con un'espressione immediatamente più calda, squadrandoli dall'alto al basso. Dopo qualche secondo di osservazione tese una mano verso Tessa. "E tu devi essere la sarta talentuosa che ha cucito i costumi. Bellissimi, assolutamente bellissimi. Se mai dovessi avere del tempo libero, per favore prendi in considerazione di fare un vestito per mia figlia. Ti pagherei molto bene".
Tessa lo guardò soltanto con sguardo vacuo. Randidly si sganciò educatamente dalla conversazione ed entrò nello stadio, tirandosi dietro una Tessa leggermente confusa.
“Come…. come hai detto che te li sei procurati?"
Randidly si accigliò. "Te l’ho detto, cucendo".
"Cucendo costumi?" chiese Tessa, incredula.
Il cipiglio di Randidly si fece più cupo, ma lui evitò di rispondere. Non riusciva a decidere se fosse più imbarazzante ammetterlo, o semplicemente restare in silenzio.
****
Daniel sbirciò tra le nuove opzioni disponibili per il villaggio, eccitato anche dopo il colloquio stancante che aveva appena sostenuto con Regina.
La maggior parte dei nuovi oggetti disponibili per l'acquisto con i PA erano semplicemente versioni più avanzate dei negozi che avevano già- Armi, Armature, Emporio Generale, Accessori, eccetera.
Tuttavia, c'erano alcune lampanti, e costose, eccezioni.
Una di queste era l'acquisto delle Monete d'Oro del Nexus, che potevano essere utilizzate per fondare un nuovo Villaggio dei Principianti. Nonostante non sembrasse un modo particolarmente pratico di gestire le cose, gli avrebbe concesso un modo per fondare degli avamposti in caso di necessità.
Inoltre, Nul gli aveva spiegato che la Moneta d'oro del Nexus aveva altri due utilizzi. Il primo era che avrebbero potuto essere consumati da chi aveva una Classe per permettergli di prendere un'altra abilità oltre al normale limite. Non c'era un limite al numero di volte in cui avrebbe potuto essere usato, ma oltre i 5000 PA sarebbe stato troppo costoso per farne uso quotidiano. E anche concentrandosi su un paio abilità, non sarebbe possibile avere un ritorno particolarmente alto...
Dopotutto, avrebbero dovuto per prima cosa imparare un'abilità utile, per poi dedicare diverse settimane a svilupparla fino a un livello in cui sarebbe risultata utile in battaglia.
Il secondo utilizzo era quello di corrompere un mostro casuale perché ti facesse da compagno animale. Nel caso di creature rare sarebbe stato necessario avere un livello più alto e averlo sconfitto portandolo in punto di morte, ma a quel punto sarebbe stato al servizio del PC per il resto della propria esistenza. Avrebbe continuato ad aumentare di livello.
L'idea era attraente soprattutto a causa dell'abilità Cavalcare, finora mai utilizzata, che avevano Donny e i suoi cavalieri. Se avessero potuto riunire una squadriglia di cavalleria...
Oltre alle monete, Daniel adesso aveva la possibilità di acquistare quelli che poteva solo immaginare che fossero edifici di livello più alto. C'erano edifici specificamente produttivi, che avevano già attirato parecchio l'attenzione di Sam: fucine e laboratori già allestiti. Torri di guardia. Un negozio per materiali rari. Una costosissima cattedrale. Qualcosa che si chiamava Schieramento del Nexus.
Per il sommo interesse di Daniel, poi, c'era anche la Gilda degli Avventurieri. Il resto del consiglio non era altrettanto colpito, e aveva insistito per comprare prima diverse Torri di Guardia, che aiutassero contro la minaccia immediata dei mostri, e una Fucina per migliorare l'artigianato di armi e armature oltre i livelli base.
Dopo quella, però, avevano acconsentito quasi controvoglia a comprare la Gilda degli Avventurieri Con occhi brillanti, Daniel osservò l'opzione da 8000 PA, che per lui significava una cosa sola: missioni.
Dopo averci riflettuto a lungo si era convinto che potesse servire soltanto lo scopo di acquisire missioni. O taglie. O…. qualcos'altro collegato alla meccanica di gioco.La signorina Halmilton, sempre scoraggiante, aveva suggerito che avrebbe potuto portare altri individui nel loro mondo, come quello strano portale che era apparso e si sarebbe aperto di lì a qualche giorno. Daniel però non credeva che fosse molto probabile. A quello stadio, il loro strano e incerto legame con un altro Villaggio dei Praticanti sarebbe probabilmente stato l'unico contatto con altre forze nel Nexus.
Già quel contatto però faceva sorgere domande interessanti...
Daniel non vedeva davvero l'ora che quel portale si aprisse.
****
Dopo aver percorso un lungo corridoio deserto Randidly e Tessa sbucarono in uno spazio ampio e ingombro, pieno di persone intente a bere direttamente dalle bottiglie con sguardo velato. Dal lato opposto della sala c'era una piccola uscita coperta da tende, da cui echeggiavano voci e bagliori di luce.
"Oh mio dio! È già il turno di Raina!" disse Tessa affrettandosi in quella direzione, notando a malapena i corpi sparsi intorno e afferrando e ridendo completamente ubriaca nella stanza poco illuminata.
Un buttafuori la bloccò prima che potesse lanciarsi sul palco e le indicò una porta laterale, che l'avrebbe condotta all'area generale per l'accoglienza. Lei corse fuori senza considerare Randidly, che restò lì, accigliato.
C'era qualcosa di strano-
Poi si accigliò ancora, capendo di cosa si trattasse. Era lo stesso sentimento, anche se più sottile e debole, che aveva provato fuori dal Capo Villaggio di Turtletown, come la chiamavano al Villaggio. Che influenza insidiosa. Ma mentre l'altro aveva dato ordini bruschi, questa era una persuasione gentile.
Divertiti, sii felice. Sii libero, vivi, divertiti, va tutto bene...
Perciò era per questo che una città così grande poteva continuare ad andare avanti soltanto per inerzia. Quella voce riusciva a cancellare periodicamente le loro preoccupazioni, invitandoli a rimanere.
Quella città era la casa di una sirena.
Randidly scoccò al buttafuori un'occhiata veloce. Nonostante sembrasse mantenere la calma molto meglio di Tessa, anche lui aveva un ghigno stupido e stava muovendo la testa al ritmo di musica. Con un sospiro, Randidly si sedette per meditare. Una volta individuata l'influenza, era piuttosto facile resisterle. Però adesso il concerto era molto meno divertente. Invece, si concentrò sul capire come facesse ad avere effetto su di lui, e sulle altre persone dietro alle quinte.
Un'ora e mezza più tardi, quando il concerto era arrivato alla sua assordante conclusione, Randidly aprì gli occhi, internamente combattuto.
La cantante, Raina, aveva un potere pericoloso. Nonostante sapesse cosa fosse, e la sua Volontà fosse senza dubbio parecchio più alta della sua, dopo un'esposizione prolungata sentì un leggero, innaturale miglioramento del suo umore. Randidly si domandò quanto specifici potessero essere i messaggi che mandava con le sue canzoni.
Allo stesso tempo, però...
La parte positiva e consolante della canzone aveva degli effetti collaterali; mentre assisteva al concerto Randidly aveva ottenuto tre livelli in Meditazione. In quel senso era abbastanza simile alla strana pozione dorata che veniva dalle Banane originarie. Era un effetto che se avesse potuto coltivarlo-
Randidly batté le palpebre. Era stato così concentrato sul cercare di imparare la Manipolazione del Mana negli ultimi tempo che aveva completamente trascurato la crescita di Distillare Pozioni. Scoprire un uso per il siero che andasse oltre al breve termine sarebbe stato eccellente.
Ora era ovviamente un brutto momento per capirlo, ma... più tardi, se avesse potuto trovare l'equipaggiamento giusto in quel luogo...
La gente intorno a lui era ancora leggermente sonnolenta e immatura. Persino il buttafuori era accasciato sulla sua sedia accanto al parco. Soltanto i tecnici erano rimasti lucidi, e si affrettavano in giro con in testa delle cuffie per l'isolamento acustico. Mentre Randidly guardava, però, diverse persone fradice di sudore scesero dal palco rimuovendo gli auricolari e parlando con entusiasmo.
L'ultima era una figura snella e formosa: il suo corpo si curvava con grazia, con proporzioni quasi impossibili. Ciò che attirò l'attenzione di Randidly però fu il suo viso: nonostante non potesse essere mai considerata brutta, non era neppure bella. Il suo volto, che al momento aveva un'espressione stanca, era forse a malapena carino. Tuttavia aveva una fisionomia impressionante, con occhi grandi e una bocca che sembrava in costante movimento.
A quel punto, dall'altra parte della stanza, lei lo guardò negli occhi e sorrise istintivamente: un sorriso stanco e vittorioso, nato da un lavoro ben fatto. Randidly dovette lottare contro l'impulso di sorridere a sua volta mentre la studiava assorto.
Ricevette immediatamente un altro livello in Forza Mentale, che lo fece ridacchiare, e fece un passo indietro, nascondendosi ancora di più nell'ombra delle scatole di equipaggiamento musicale. Quindi anche il suo sorriso aveva una qualche abilità. Nonostante il suo aiuto sarebbe stato probabilmente prezioso per Donnyton, sarebbe stato meglio cercare di non avere troppo a che fare con lei.
Quando i loro sguardi si lasciarono Randidly sentì il raggio diretto di positività che lei gli aveva lanciato svanire insieme al suo sorriso.
Un attimo dopo sul viso di lei comparve una nuvola di confusione e lei si voltò nuovamente, con sguardo indagatore, cercando nell'area che Randidly aveva appena lasciato. Dopo diversi secondi si voltò, quasi controvoglia, verso un uomo in giacca e cravatta che era emerso da un'altra stanza sul retro.
Con sé aveva una banda di persone che Randidly riconobbe: erano i "Soldati della Libertà". La maggior parte di essi aveva espressioni stupide e velate, soprattutto Alex, che sembrava sbavare all'idea di essere così vicino a Raina, ma l'uomo estremamente alto con i capelli rosso chiaro aveva ancora un'espressione seria.
Se avesse semplicemente indossato delle cuffie che avevano bloccato il suono sarebbe stato un conto. Ma se così non fosse...
A quanto pareva questa città aveva un qualche barlume di forza dopotutto.
Randidly e l'uomo dai capelli rossi salirono sul palco e Randidly si allontanò, uscendo attraverso il passaggio che aveva usato Tessa.
La trovò quasi immediatamente, sorridente e appoggiata contro uno dei muri dell'arena, apparentemente in pace col mondo. Non si accorse neppure del suo arrivo, persa com'era negli effetti residui dell'euforia generata da Raina.
"Un'altra cosa" Un'ultima sorpresa per i miei fan di stasera!" disse Raina, tornando impettita sul palco con le braccia alzate. Era strano. Quel suo sorriso... tutto il suo viso cambiò, slittando. Improvvisamente era l'unica cosa che si volesse guardare.
Randidly si accigliò ancora di più: quella donna... era incredibilmente pericolosa. Ogni giorno rifletteva profondamente sulla sua decisione di risparmiare l'uomo con abilità simili. Al tempo, la tentazione della Moneta Nera del Nexus era stata semplicemente troppa. Adesso, però...
Certo, il sotterraneo privato era stato prezioso per esporre al più presto coloro che avevano appena preso una classe al pericolo. Tuttavia...
"Domani è l'ultimo giorno che abbiamo tanto sognato!" annunciò Raina. "Domani... i Soldati della Libertà debelleranno finalmente la colonia di formiche. E dopo... Con il vostro aiuto, i Soldati della Libertà fonderanno un Villaggio dei Principianti e sconfiggeranno i mostri!".
La folla stava praticamente schiumando alla bocca, urlando. Anche Tessa stava guardando in alto con sguardo fanatico. Randidly immaginava che non ci sarebbe più stata una mancanza di volontari per la missione.




