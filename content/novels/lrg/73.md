---
weight: 73
title: Capitolo 73
pubDate: 2024-05-13T09:27:29.236Z
tags:
    - lrg
---

La pioggia rese la notte molto più lunga. Le ondate di mostri si riversavano verso il villaggio. Il battaglione dei maghi manteneva il controllo, ma l'efficacia delle loro magie era ridotta di molto dall'umidità e di conseguenza sempre più componenti delle squadre di riserva venivano chiamati a fornire loro rinforzi.
Donny reggeva la neonata linea di difesa meridionale. Settimane di costante combattimento al fronte avevano causato grandi cambiamenti in questo adolescente, accelerando la sua crescita verso l'età adulta.
Nel frattempo, le squadre di ricognizione di Donnyton girovagavano per la foresta, tenendo imboscate e ritirandosi, riducendo continuamente il numero di nemici in avvicinamento il più possibile. Ma sembrava non bastare mai e, mentre la notte avanzava, cominciarono a stancarsi e piccoli errori si trasformavano in perdite.
La divisione di curatori lavorava al massimo della velocità, ma avevano una scorta limitata di pozioni di mana che raggiunse rapidamente livelli pericolosi. Le ferite non mortali o debilitanti venivano bendate ma non curate del tutto. La Salute poteva rigenerarsi da sola abbastanza in fretta, anche se i danni strutturali al corpo non si sanavano senza l'aiuto degli incantesimi.
Probabilmente era la notte più sanguinosa nella storia di Donnyton. Mentre Dozer e Decklan riposavano con le loro squadre, diversi Boss da Incursione di Rango I riuscirono a mettersi all'opera e moltiplicarsi, aggiungendosi al flusso continuo di mostri.
In loro assenza, e in assenza del Ghosthound, diversi individui si distinsero per coraggio e abilità. Tra queste persone ce n'erano due che cambiarono il corso della nottata: Lyra ed Annie.
Quando la fortezza settentrionale, quella maggiormente rinforzata e il luogo della lotta più dura, fu sfondata da una rara iguana sputafuoco, i difensori impallidirono. I mostri balzarono in avanti, dimenandosi per passare attraverso il buco. Dal nulla apparve lei, il suo tipico cappuccio grigio tirato sulla testa.
Dozzine di uccelli silenziosi planarono in avanti e per i cinque minuti successivi l'unica cosa che riuscì a superare il muro sfondato fu una sottile nebbiolina di sangue.
In quel lasso di tempo un'altra squadra accorse per chiudere il buco e stabilizzare le difese.
Nel frattempo, Annie stava in piedi in cima alla torre di guardia sulla strada, sparando frecce come una mitragliatrice. Le persone concentrate sulla produzione cominciarono a temere il suo sguardo, perché poteva significare una sola cosa: le servivano altre frecce.
Pensarono di lamentarsi, ma in maniera quasi infallibile le frecce scoccate da Annie colpivano i mostri alla gola o agli occhi o al cuore, uccidendoli all'istante.
Nonostante le sue statistiche non fossero alte, aveva investito pesantemente in Forza e Controllo, dando alle sue frecce una certa energia.
E all'improvviso, arrivò l'alba. Con un'espressione severa, Regine ricevette il rapporto preliminare. Ottanta morti, per lo più Classanti. Eppure...
I sopravvissuti erano cambiati. Le orde di mostri prevedibili della prima settimana erano state stressanti, ma erano prevedibili. Il mese successivo era stato pieno di allenamento, tenendo a mente quelle orde.
Soltanto adesso erano stati esposti alla vera lotta, il vero orrore della guerra. Non solo il loro livello vero e proprio, ma anche i livelli delle loro abilità in generale crebbero improvvisamente, permettendo loro di investire nei sentieri, aumentando ancora di più la loro forza.
Con i volti cupi, guardarono le squadre di Dozer e Decklan aprirsi un varco, dirigendosi verso i rispettivi obiettivi. I mostri avrebbero pagato col sangue per quello che Donnyton aveva subito quella notte.
****
Randidly lavorò come cuoco in seguito al concerto, dopo aver accompagnato a casa una Tessa esausta e aver chiesto ad una Cassie a malapena lucida di cercare due persone di nome Ace e Sydney. Sembrava che chiunque avesse guardato il concerto si sentisse fiacco, quindi i proprietari delle attività erano alla ricerca disperata di aiuta, permettendo anche a qualcuno appena raccolto dalla strada come Randidly di dare una mano.
Avevano allestito bancarelle di cibo in giro per la città e abbassato i prezzi del cibo per catturare i rimasugli del concerto e funzionò come un amuleto; sembrava che essere leggermente influenzati da una cantante fosse molto estenuante.
Dopo 15 minuti, Randidly aveva ottenuto l'abilità di cucina e capito sostanzialmente cosa fare: stava preparando tagliolini fritti.  Passò un'altra mezz’ora e raggiunse già il livello 3 in Cucinare, sfornando un piatto di tagliolini dopo l'altro.
Vedendo la velocità e la costanza pazzesche di Randidly, il supervisore di questo isolato spostò Randidly ad una grossa griglia, dove friggeva uova, carne, patate e dolci.
Questa attività era molto più faticosa, perché ogni pietanza aveva il suo tempo di cottura ideale e, dato il volume degli ordini, Randidly poteva avere 30 cose sulla griglia davanti a sé che richiedevano delle modifiche in momenti specifici.
La mascella del direttore toccò il suolo mentre guardava le mani di Randidly diventare sfocate, agendo apparentemente ognuna per conto suo, facendo funzionare senza problemi l'intera cucina e col cibo che aveva un sapore persino migliore di prima, nonostante il loro solito cuoco avesse l'abilità Cucinare al Lv 9.
Guardandosi attorno furtivamente, il direttore disse ai suoi subordinati di raccogliere informazioni su Randidly in modo da poterlo invitare per offrirgli un posto fisso, poi si allontanò, sicuro che questa postazione sarebbe stata a posto in sua assenza.
Intorno alle 5 del mattino, anche i celebranti più resistenti si erano allontanati e i negozi chiusero, mentre i proprietari delle attività rimettevano in ordine, nuotando con gli occhi in tutti i soldi che avevano raccolto.
Randidly, ora con un'abilità Cucinare di Lv 10, aveva promesso di presentarsi per lavorare come chef in seguito, ma non poté che fare spallucce quando i lavoratori gli chiesero dove vivesse. Dopotutto, non aveva intenzione di dirgli di Donnyton e utilizzare l'indirizzo di Tessa sembrava leggermente scortese. Più facevano pressione e più Randidly esitava, finché alla fine prese semplicemente la sua paga e scappò.
Però probabilmente sarebbe tornato per lavorare in un ristorante. Cucinare era un'esperienza sorprendentemente piacevole. Aveva anche aiutato a far salire Fretta e Potenziamento di 1 livello ciascuna, poiché lavorava sul controllo di quelle abilità.
Per la prima volta, la città sembrava tranquilla e Randidly si godette la pace. Anche gli annunciatori di lavori erano assenti, nonostante ci fossero diverse persone che urlavano per richiamare volontari per l'operazione di oggi dei Soldati della Libertà. Ma sembrava che gli effetti euforici avessero lasciato dei lunghi postumi e anche i volontari più scrupolosi si stavano ancora sforzando di alzarsi dal letto.
Scuotendo la testa, Randidly lasciò a passo svelto la parte principale della città per andare verso i confini, schivando una guardia e guadagnandosi un livello in Evasione Furtiva e trovando una casa abbandonata al di là delle fattorie verticali e, ancora più lontano, oltre la linea difensiva.
Nonostante per un giorno si potesse fare, non era una buona idea passare altro tempo senza allenare determinate abilità.
Randidly estrasse la sua lancia, la grande mostruosità in osso creata dalla spina dorsale della sfinge, e cominciò a muoversi seguendo le mosse basilari insegnategli da Shal. Poi cominciò ad accelerare, muovendosi sempre più veloce, finché il suo corpo divenne offuscato, spinto ai limiti del suo fisico.
Quando si stancava, si prendeva una breve pausa e usava il mana per i Dardi Inceneritori. Poi tornava al lavoro con la lancia, godendosi l'esercizio fisico.
Dopo un po' di ripetizioni, durante le quali guadagnò 2 livelli in Dardo Inceneritore e 1 in Gioco di gambe della Lancia Fantasma, si fermò e controllò la tracolla. Aveva ancora un sacco di materiali per le pozioni che aveva raccolto durante il viaggio a sud di Donnyton.
A dire il vero, Randidly era infastidito per lo più dal fatto che era stato così stressato e concentrato da aver provato a migliorare la sua abilità nel distillare pozioni soltanto raffinando ulteriormente questi materiali. Però era stato così ossessionato da questa caccia ad Ace e Sydney...
Forse Cassie si sarebbe ricordata di parlargli e aiutarlo nella ricerca. Altrimenti, Randidly non credeva di sapere come trovarli in una città così grande. Anche se erano qui, tra 50000 persone... e c'erano anche aree ad accesso limitato, per lo più di proprietà del governo e dei Soldati della Libertà in cui potevano trovarsi...
Randidly ridacchiò involontariamente, provando ad immaginare Ace che assumeva l'aria da sbruffone dei Soldati della Libertà che aveva incontrato. Poi sospirò e scosse la testa. Una cosa per volta. Inoltre, il suo entusiasmo all'idea di trovarli diminuiva leggermente quanto più ci pensava. Erano stati un faro che l’ aveva tenuto concentrato mentre attraversava il sotterraneo, ma ora anche solo la dimensione dell'area che doveva esplorare per trovarli era scoraggiante.
Inoltre, Randidly doveva sopravvivere abbastanza a lungo da trovarli. Nonostante non sembrasse un problema, Randidly sapeva che ciò che sarebbe riuscito ad ucciderlo non avrebbe annunciato il suo arrivo e non gli avrebbe dato abbastanza tempo per prepararsi.
Quindi Randidly lasciò il suo piccolo nascondiglio e andò alla ricerca di alcuni strumenti necessari. Era ora di tornare all'abilità che aveva cambiato tutto, che gli aveva fatto guadagnare il posto di Discepolo di Shal e l'aveva reso l'uomo che era oggi: Distillare Pozioni.
****
"Ehi".
Lyra rimase immobile, riconoscendo quella voce, ma a malapena in grado di crederci. E non si trattava solo di quello, ma questo era il suo posto segreto, nelle profondità della foresta. Come aveva fatto a...?
Si voltò e trovò un Randidly sorridente che la guardava con un'espressione affabile.
Qualcosa scattò nella mente della ragazza, ma ricambiò ugualmente il sorriso. "Ciao."
Randidly si avvicinò, lo sguardo improvvisamente serio. "Mi dispiace averti seguita così. Mi dispiace per tutto... Ma dopo essermene andato, diretto a Franksburg, ho capito una cosa. Ho bisogno di te-"
Randidly si fermò lì, fissando lo sguardo sulla spada luminosa di mana che gli usciva dal petto.
"Cosa mi ha tradito?" domandò la creatura che aveva assunto la forma di Randidly.
Lyra ci pensò. C'erano le fluttuazioni di mana che aveva percepito osservando Donnyton per tutta la notte. Immagini di mostri diversi, ma tutti che esitavano alla stessa distanza, che lei aveva visto durante il corso della battaglia. Il fatto che Randidly non avrebbe mai voluto, non sarebbe mai riuscito, a coglierla di sorpresa. Il sorriso stupido con cui si era fatto avanti. Le frasi dolci che aveva usato. Il modo in cui lei percepiva solo freddezza da questa creatura, mentre Randidly bruciava di una strana vita color verde smeraldo muschiato.
"Le scuse. Non ho mai sentito Cagnolino scusarsi, neanche quando fa l'idiota." Disse dolcemente Lyra. Randidly si dissolse proprio davanti ai suoi occhi, lasciando solo un’informe massa viola-grigiastra al suolo. Sulla sua testa fluttuava una dicitura inquietante.
Kim-Lath, la Tribolazione dai Mille Volti Lv 35
"Vorresti combattere adesso?" chiese Kim-Lath, con una voce curiosamente piatta, come se fosse un computer a parlare. Randidly prese nuovamente forma, questa volta impugnando una lancia. Lyra alzò semplicemente le spalle.
"Se vuoi. Ma è davvero bello rivederlo." Con una calma esagerata, Lyra si avvicinò al mutaforma e toccò la faccia di quell'uomo, di quel coso. Nonostante sembrasse disinvolta, la sua attenzione era tesa al massimo, pronta a scomparire se necessario.
Ma il finto Randidly inclinò la testa verso il lato e annuì.
"Vorresti condividere un pasto?" Chiese, con la voce non più artificiale, ma neanche esattamente come Randidly.
Lyra annuì.





