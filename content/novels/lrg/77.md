---
weight: 77
title: Capitolo 77
pubDate: 2024-05-13T13:27:29.237Z
tags:
    - lrg
---

Randidly incrociò le braccia, socchiudendo gli occhi. L’unico motivo per il quale era rimasto così a lungo era perché non riusciva a scacciare la sensazione che questa ragazza sarebbe stata incredibilmente utile se fosse passata dalla loro parte. Eppure… era comunque innervosito dal fatto che-
Ma in quel momento lei abbassò le spalle, e il suo intero comportamento mutò. Lacrime iniziarono a formarsi agli angoli dei suoi occhi.
“Io… sono davvero felice di averti incontrato. Sei la prima persona … sei la prima persona che è stata in grado di vedermi per quella che sono davvero. Vedere me. Tutti gli altri sono semplicemente accecati dalle mie abilità, e…” Tirò su col naso, e poi guardò Randidly con una strana espressione. “Tu mi ritieni attraente? Sii onesto.”
Con lo sguardo ancora fisso sul tavolo che si trovava tra di loro, Randidly iniziò ad agitarsi. Avrebbe preferito dover affrontare una Sfinge con mana infinito ogni giorno. Questa parte della vita era qualcosa in cui non era mai stato bravo. Le sue esperienze nel dungeon gli avevano insegnato come agire nella vita, ma non come interagire.
“Onestamente…?” disse Randidly andando a tentoni, e Raina annuì. Alzò le spalle non sapendo davvero che dire. “…Onestamente, normale… il tuo corpo è davvero… uh… ben messo, ma la tua faccia… nonostante sia diverso se sorridi. Ma non posso essere sicuro che non sia per via della tua abilità…”
Raina si sporse in avanti, i capelli a coprirle il volto. I due rimasero in silenzio per quasi un minuto, prima che lei si mettesse nuovamente dritta, uno strano sguardo sul suo volto.
“Mi ha… fatto più male di quanto non mi aspettassi. Non sono… voglio dire è vero che sono così, ma da quando è arrivato il sistema…” Scosse la testa, sembrando piuttosto triste. “Mi sono sentita persa, non sapendo più chi fossi. Chi volessi essere. Che cosa fossi diventata. Grazie, mi hai aiutato a ricordarmene. Normale, ha.”
Raina si alzò, un sorriso mesto sul volto che però faceva venir voglia a Randidly di sorriderle in risposta. Motivo per cui non si poteva fidare di lei. Gli allungò un biglietto da visita sul tavolo.
“Questo è il mio indirizzo. Se vuoi… possiamo parlare ancora. Mi piacerebbe davvero molto parlare ancora una volta con te. Vieni pure a trovarmi.” Poi, con grande sorpresa di Randidly, Raina si sporse in avanti e premette le sue labbra sulla sua guancia. Lui rimase immobile. La sua Percezione aveva previsto tale mossa, e aveva avuto tempo sufficiente per intervenire, la sua Agilità era così elevata che sarebbe stato facile evitarla, eppure rimase semplicemente sorpreso.
Randidly ovviamente aveva avuto una fidanzata in passato, e aveva fatto sesso, ma… erano state tutte relazioni lente, costruite con il tempo. Questo bacio improvviso… lo lasciò di sorpresa.
Quello che lo aveva sconvolto di più era come non avesse nessuna sensazione di essere stato influenzato dal suo carisma. Era un momento genuino, non contaminato da alcuna abilità.
Raina si allontanò, si guardarono negli occhi per diversi secondi.
Alla fine lei provò a sorridere ma senza riuscirci. “Tu… non hai intenzione di venire a trovarmi, vero…?”.
Randidly scosse la testa lentamente. Questa donna… non poteva fidarsi di lei. A quel punto Raina se ne andò, Matilda fece entrare gli altri due nella stanza, i quali fissarono Randidly con occhi sgranati.
Karlito fu il primo a parlare. “Randidly, amico… sulla tua guancia… quel rossetto… non è che Raina ti ha…?”
Sospirando, Randidly si alzò, e uscì dalla stanza, lasciando gli altri indietro, avventurandosi nel buio della notte. Non sentendosi proprio in sé, salì su di un appartamento vicino, scalando rapidamente 20 piani fino a raggiungere il soffitto. Lì, rilasciò un lungo sospiro.
Doveva davvero lavorare sulla sua capacità di interagire con le altre persone. Se solo il sistema potesse fornire abilità in merito…
Apparve una notifica, una ben accolta distrazione dal suo attuale malessere.
> Congratulazioni! Il tuo Spina Lv 4 è pronto a salire di livello. Per via di dieta e influenza, Spina si chiede se sia un Cacciatore Solitario o un Cacciatore di Gruppo.
Mentre pensava alle due scelte, un’altra notifica apparve.
> Congratulazioni! Il tuo Arbor Lv 2 è pronto a salire di livello. Per via di dieta e influenza, Arbor si chiede se sia una Torre Solitaria, o un Pilastro della Comunità.
Randildy socchiuse gli occhi riflettendo sul tempismo. Era già strano che entrambi fossero saliti di livello allo stesso tempo, data la difficoltà sempre maggiore che le sue Piante dell’Anima avevano nel crescere, ma avevano anche simili possibilità di evoluzione. Stavano forse sviluppando una relazione simbiotica…?
Non sembrava normale, altrimenti ci sarebbe una certa correlazione tra i loro livelli. Randidly immaginò che senza la sua presenza, erano stati soggetti all’esposizione con altre persone. Magari si stavano semplicemente chiedendo quale fosse il loro scopo, il quadro generale delle cose.
Era di certo il caso di Arbor, il quale possedeva Funzioni Cerebrali superiori, eppure…
Non essendo sicuro delle possibili ripercussioni, Randidly iniziò a pensare alle loro differenze. Arbor… beh, tutto quello che sapeva era che era vanesio. Quindi, sembrava avere più senso l’idea che potesse far parte di una comunità. Mentre Spina era fatto per nascondersi e uccidere mostri, il che voleva dire che Randidly lo preferiva come Cacciatore Solitario.
Soddisfatto, Randidly selezionò le due opzioni.
Spina è ora Lv 5. Fisicità è aumentata di 3. Funzione Cerebrale è aumentata di 2. Particolarità è aumentata di 1. Spina ha appreso l’abilità Frusta Spinosa.
Arbor è ora Lv 3. Attitudine Magica è aumentata di 1. Funzione Cerebrale è aumentata di 1. Particolarità è aumentata di 4. Arbor ha appreso l’abilità Aura di Arbor.
Randidly osservò i risultati del processo, leggermente afflitto.
Spina (Sangue)
Lv 5
Capacità di Sopravvivenza: 8
Fisicità: 10
Attitudine Magica: 2
Funzione Cerebrale: 6
Particolarità: 9

Capacità di Battaglia: 18
Abilità Speciali: Flessibilità, Strangolare, Scavare, Frusta Spinosa

Arbor (Attenzione)
Lv 3
Capacità di Sopravvivenza: 2
Fisicità: 1
Attitudine Magica: 4
Funzione Cerebrale: 8
Particolarità: 12

Capacità di Battaglia: 2
Abilità Speciali: Danza Elaborata, Aura di Arbor
Randidly scosse la testa. Il livello di Thorn era cresciuto in modo prevedibile, ed era soddisfatto nel vedere che la sua capacità di combattimento era salita a 18. Questo voleva dire che era in grado di combattere con nemici di livello 18. Di livello medio, almeno.
Mentre Arbor, che non aveva mai visto, continuava a concentrare i suoi punti in particolarità, guadagnando l’ambigua abilità Aura di Arbor. Probabilmente sarebbe stata utile, eppure…
Lo avrebbe forse ucciso crescere un po’ in termini di capacità di battaglia…?
****
Venti uomini se ne erano andati, diciannove erano tornati, guidati da Dozer, con una barba che testimoniava le sue diverse settimane spese nel dungeon. Nessuno parlò una volta tornati, dopo essersi fatti strada attraverso i mostri che vagavano lungo la strada. Gli uomini erano coperti di sangue. Diversi avevano armi scintillanti che non possedevano quando erano partiti. L’unico cavaliere della squadra aveva due scudi, uno su ogni braccio, piuttosto che una spada in vita.
Marciavano in silenzio in formazione, con una disciplina brutalmente evidente, rendendo chiara l’assenza di uno dei loro.
Ma ancora più evidente era il gattino color blu notte che Dozer aveva tra le braccia. Daniel lo guardò incuriosito, e rimase sorpreso quando Dozer glielo mise in braccio, prima di dirigersi rapidamente da Annie, sollevarla e portarla via.
Daniel, aggrottando le sopracciglia, aprì la bocca per dire qualcosa, ma Regina gli mise una mano sulla spalla.
“Lascialo stare. Glendel ha verificato che non ci sono più mostri che escono da quel dungeon, ovviamente hanno vinto. Non abbiamo bisogno di sapere i dettagli se non sono ancora pronti a raccontarci.”
“Ma che ne sarà di…?” Daniel stava guardando il gatto, che sembrava essersi appena svegliato, con uno sbadiglio. Sbattè più volte i suoi occhietti viola, e poi gentilmente, sollevò con cautela una zampetta per poggiarla sul volto di Daniel.
Questo non poté fare a meno di sorridere. Il gatto gli rispose con una smorfia che sembrava essere un sorriso, e i suoi artigli che iniziarono ad affondare nella pelle del suo viso.
Le grida di Daniel causarono diverse risate, anche da parte della squadra appena tornata, che crollò, rilasciando la tensione accumulata durante il viaggio. Erano tornati a casa.
****
Nathan corrugò le sopracciglia guardando sua sorella, in piedi accanto ad Arbor, ma pericolosamente vicina anche a quella strana, creatura spinosa che frequentava l’area attorno all’albero. Entrambe queste strane piante emettevano una luce soffusa, la creatura spinosa si stava rotolando per terra, e Arbor cresceva in altezza, abbastanza rapidamente da essere visibile ad occhio nudo.
“Che succede?” Chiese Nathan.
Sua sorella gli sorrise serenamente. “Il Ghosthound ha dato la sua approvazione, quindi stanno cambiando.”
Nathan pensò che sua sorella si stesse comportando in modo strano, ma non disse nulla. Continuando a guardare, la luce attorno ad Arbor si soffuse, ma la creatura spinosa invece iniziò ad agitarsi ancora di più. Osservando più attentamente, Nathan poteva vedere le spine sui rampicanti che diventavano più curve, lunghe ed affilate. Non erano le spine che aveva avuto in passato, erano più uncini, volti a strappare la carne dei suoi nemici.
“Perché Arbor ha smesso di crescere mentre l’altro no?” Chiese Nathan, ma sua sorella si limitò a sorridergli prima di tornare verso il villaggio.
Sorpreso, ma felice di potersene andare e di poter salutare la squadra di Dozer, Nathan la seguì.
Attraversarono le piantagioni di caffè e di banane, muovendosi rapidamente, rimanendo all’ombra. Nonostante non gli fosse stato proibito di venire qui, stava diventando sempre più difficile farlo.
Poi, tornati alla vera e propria area di coltivazione, si rilassarono. Questa era una zona in cui era ok per loro giocare, anche se non gli era permesso fare troppo tardi. Coltivatori e Distillatori di Pozioni camminavano avanti e indietro, discutendo di ingredienti e proporzioni.
Ma invece di andare verso il Complesso dei PC, Kiersty continuò a camminare verso il centro della valle, dove vi era il battaglione dei maghi a protezione della strada che veniva dalle montagne.
Kiersty passò attraverso uomini seduti a fare una pausa, anche con il suono di magie lanciate in prima linea che risuonava. Attirarono alcuni sguardi, ma più che altro perché erano ragazzi, e non perché qualcuno avesse in realtà intenzione di fermarli.
Eppure, Nathan era comunque nervoso. Con suo sollievo, si fermarono, quasi di fronte alla torre di avvistamento, proprio dietro il punto in cui la squadra di soccorso si trovava, pronta ad andare in aiuto dei loro compagni. Kiersty indicò un punto, e lo sguardo di Nathan seguì il suo dito.
Dal terreno apparve subito un pezzo di legno grigio e coperto di cenere, che sembrava una copia di Arbor. Più rapidamente di qualsiasi altra pianta aveva diritto di muoversi, questo Arbor iniziò a crescere in altezza, fino a raggiungere le dimensioni dell’originale nel campo, alto quasi quanto un uomo adulto. Poi i suoi rami iniziarono a crescere e moltiplicarsi, arricciandosi verso l’alto.
A quel punto, quattro fiamme infuocate crebbero sull’altro, lasciando la squadra presente a bocca aperta.
Apparvero delle notifiche di fronte a Nathan, che cercò di leggere, anche se con diverse difficoltà.
Sei sotto l’influenza dell’abilità Aura di Arbor. Questo ti permette di utilizzare il Dono di Arbor. Rigenerazione è passivamente aumentata di 10%.
Dono di Arbor: la prossima abilità attiva utilizzerà il 50% del suo normale costo in mana ed energia. Dono di Arbor cresce ad una velocità di 1 per ora per germoglio. Fino a quando sarai all’interno della zona influenzata dall’Aura di Arbor, i Doni da qualsiasi germoglio possono essere utilizzati.
“Ce ne saranno anche solo due ora,” disse Kiersty, con voce altisonante e leggermente squillante, “Ma presto… questo posto ne sarà coperto. Possa la benedizione di Arbor essere con tutti voi!”.
