---
weight: 78
title: Capitolo 78
pubDate: 2024-05-13T14:27:29.237Z
tags:
    - lrg
---

Randidly aveva speso l'ultima ora separando con attenzione i cristalli che aveva raffinato nei quattro colori diversi e creando trecici diverse ricette. Alla fine, aveva dovuto ammettere di non avere semplicemente abbastanza né di quello viola né di quello verde per poterli mescolare tra loro provando tutte le combinazioni possibili.
Le prime dodici ricette erano due gruppi di sei. Prima il viola col rosso, 25/75, 50/50 e 75/25. Poi lo stesso con viola e blu.
Il secondo gruppo da sei aveva il cristallo verde al posto di quello viola, ma per il resto era uguale.
La ricetta finale, quella che avrebbe tenuto per ultima, aveva parti uguali di tutti e quattro i cristalli, polverizzati e mescolati.
Randidly iniziò con quello viola, perché onestamente, nonostante di solito riuscisse a identificare i veleni, non era sicuro di cosa avrebbe fatto quel cristallo, ottenuto raffinando il sangue di un mostro, ed era più curioso di vederne gli effetti.
Le sue mani si mossero verso la mistura a 50/50 di viola e rosso. Stando attento a non far cadere nemmeno un granello del cristallo, lo versò in un contenitore di vetro. La pozione si mescolò e divenne di un colore scuro e rossastro. Curioso, Randidly la esaminò.
Pozione della Salute Inferiore Lv 18: aumenta la tua salute massima di 180 punti per 20 minuti. Se allo svanire dell'effetto la tua salute sarà inferiore a 180, la tua salute verrà ridotta a 1 e otterrai l'effetto di stato Esausto, che riduce la rigenerazione del 90% per un'ora.
Randidly annuì lentamente. A quel livello, probabilmente non ne sarebbe valsa la spesa. Ma con l'aumentare del livello delle sue pozioni avrebbe potuto alzare il bonus...
Curioso, Randidly ripeté la stessa cosa con il viola e il blu, ottenendo una Pozione di Mana al Lv 23 che avrebbe aumentato la sua riserva di 230 punti per 10 minuti, sfruttando per il resto la stessa meccanica.
Il bonus attuale conferito era circa l'equivalente di quello delle sue pozioni di livello più alto, ma quelle erano state prodotte con gli ingredienti meno raffinati. Se fosse riuscito, dopo qualche esperimento, ad ottenere una Pozione di Mana che aumentasse la sua riserva di 460 punti per 10 minuti... L'esplosione nella quantità di incantesimi che avrebbe potuto lanciare lo avrebbe reso estremamente efficiente.
Ma la notte era giovane, e c'erano ancora parecchie ricette da provare.
****
Derek si raddrizzò all'improvviso. Circa un'ora fa qualcosa era cambiato nelle formiche, dopo quasi tre ore da quando la squadriglia era arrancata dentro al loro formicaio. Improvvisamente avevano iniziato ad allontanarsi, non più dirette verso un obiettivo ma perse e.... senza guida.
Private di una forza coordinante per gli attacchi, le formiche vennero sconfitte velocemente: dopotutto, da sole era piuttosto deboli. Persino i volontari potevano vincere contro una sola di esse, tanto più i veterani dei Soldati della Libertà.
Tuttavia, per un lungo tempo non ci fu traccia della squadriglia. Forse erano morti nel tentativo...?
No, invece. Eccoli lì che tornavano tranquilli indietro, massacrando ogni mostro che si trovasse sul loro cammino come se fosse una cosa normale per loro.
Quando il gruppo lo raggiunse, per un lungo tempo Derek Quinn si trovò senza parole. Aveva pensato di aver lavorato duramente, e di essere forte, ma...
Nel suo cuore sapeva che ciò era in parte dovuto alle classi, e che loro avevano quel vantaggio, ma allo stesso tempo...
Li aveva osservati. I loro movimenti erano puliti, con una competenza e professionalità che lo lasciava impotente. Gli fecero capire una cosa.
Mentre Franksburg aveva cercato di tenere il mondo esterno lontano, per mantenere lo status quo, questi uomini e queste donne erano usciti ed erano cambiati per poter prosperare in quel mondo. Avevano abbandonato la loro precedente umanità, e avevano trovato una nuova forza nonostante il loro nuovo mondo fosse governato dal sistema.
Alana si schiarì la gola. "Dunque, portaci da Anthony. Vorremmo discutere le condizioni".
****
Randidly osservò le pozioni davanti a sé.
Il viola al 25%, con un 75% di rosso o blu, aveva creato un'altra pozione interessante.
Pozione della Rigenerazione di Mana Inferiore Lv 25: Aumenta la rigenerazione di Mana del 250% per i successivi 5 minuti.
Quella era in realtà una di quelle pozioni di cui Randidly preferiva la versione non di Mana. La rigenerazione del Mana, anche con un set di abilità come il suo in cui vi era stato investito parecchio, era ancora così lenta... Con quella avrebbe ricevuto soltanto 200 punti extra all'ora. Considerando la durata di 5 minuti, erano solo 15 punti extra.
Le Pozioni della Salute erano più impressionanti, ma comunque abbastanza mediocri. Su Randidly avrebbero restituito soltanto una quarantina di punti, il che era ancora abbastanza insignificante.
Quello su cui voleva davvero concentrarsi era la Pozione dell'Energia, per vedere se potesse ottenere una variante per la sua rigenerazione. Un'energia illimitata per un breve periodo... non solo avrebbe accelerato la velocità dell'allenamento se presa a certi intervalli chiave, poteva anche essere usata per rendere una persona inarrestabile per un breve periodo.
Inoltre, i pozionisti avevano parlato di un metodo da loro trovato per rallentare il tempo che avrebbe impiegato a guarire una normale Pozione della Salute. Se si potesse fare lo stesso per la rigenerazione dell'energia, anche se il bonus si fosse ridotto...
Sfortunatamente al momento non aveva abbastanza materiali alla mano per fare esperimenti su quello. Avrebbero dovuto aspettare finché non fosse tornato a Donnyton. Nonostante aiutare la città all'inizio fosse stato un po' una scocciatura, si stavano velocemente trasformando in qualcosa che gli sarebbe tornato utile: sarebbero stati molto efficienti nel procurare i materiali che gli servivano per i cristalli sia viola sia verdi. Altrimenti avrebbe dovuto prosciugare una dozzina di funghi o di formiche ogni volta...
La pozione col viola al 75% al momento era la sua preferita.
Pozione della Carne Affamata Inferiore Lv 23: Ottieni Furto di Vita per cinque minuti. Il 2.3% del danno inflitto sarebbe stato recuperato in Salute.
Pozione dell'Anima Affamata Inferiore Lv 27: Ottieni Furto di Mana per cinque minuti. Il 2.7% del danno magico inflitto sarebbe stato recuperato come Mana.
Quelle erano senza dubbio utili: per il Furto di Vita sarebbe servito un certo tipo di guerriero, ma il Furto di Mana era interessante. Ancora una volta, però, era il concetto del Furto di Energia che sarebbe stato il più intrigante, se fosse esistito.
Soddisfatto di quei risultati, Randidly si voltò verso le misture del cristallo verde.
Quella al 50/50 si rivelò essere un bonus diretto alle statistiche.
Tonico della Fisicità Inferiore Lv 24: +5 a tutte le statistiche fisiche per dieci minuti. All'esaurirsi dell'effetto, -10 a tutte le statistiche fisiche per trenta minuti.
Randidly fece una smorfia. Non era un fan di quel genere di pozione. A differenza dei bonus diretti alla Salute al Mana, queste avevano dei demeriti indipendentemente dalla condizione in cui ci si trovava quando l'effetto svaniva.
Anche la mistura verde al 25% diede strani risultati.
Pozione della Furia Fisica Inferiore Lv27: Ottieni Furia Fisica per 27 minuti. Il danno fisico subito è leggermente ridotto. Il danno fisico inflitto è leggermente aumentato.
Quella di mana era simile, ma al contrario. Soltanto la mistura con il cristallo verde al 75% lo aveva davvero sorpreso in termini di risultati delle pozioni velenose.
Fuoco della Vita Inferiore Lv 28: Infliggi danni al secondo pari al 0.56% della Salute attuale del tuo bersaglio, per 30 secondi o finché il fuoco non viene spento.
Fuoco di Mana Inferiore Lv 24: Fa perdere al bersaglio il 0.24% del suo mana attuale al secondo, per 30 secondi o finché il fuoco non viene spento.
Se fossero state scoperte da altri, entrambe le pozioni sarebbero state molto pericolose. Erano destinate ad essere usate in uno scontro contro qualcuno con una Salute o un Mana superiori al proprio. Persino Randidly, se ne fosse stato il bersaglio, avrebbe avuto dei problemi.
Quello che lui realizzò osservando le descrizioni però fu che, nonostante fossero entrambe potenti, si trattava in ultima analisi di una pozione molto più pericolosa per i maghi. I loro incantesimi avevano molta più potenza delle abilità fisiche di pari livello, ma le statistiche magiche erano inutili senza il Mana. Un guerriero con poca Salute avrebbe avuto ancora le sue statistiche fisiche alte, e avrebbe potuto contrattaccare.
Un mago invece...
Ridacchiando, Randidly si raddrizzò e si scrocchiò il collo. Immaginava che fosse quindi una buona cosa che non si fosse dedicato a una cosa sola e avesse insistito con l'essere bravo in tutto. Una pozione del genere lo avrebbe privato di tutte le sue armi magiche.
Poi si concentrò ancora una volta, abbassando lo sguardo sull'ultimo mucchio di ingredienti, che sarebbe stata la combinazione di tutti e quattro i cristalli.
Muovendosi con attenzione, li mescolò insieme. La pozione brillò per un momento, poi si stabilizzò su un nero vorticante. Sotto ai suoi occhi emersero piccole scintille di luce, quasi simili a stelle, che si dissolsero lentamente nel nero. Alla fine l'acqua di schiarì, tornando ad essere...
Beh, acqua.
Quando Randidly la osservò da vicino per esaminarla, però, si accigliò.
Liquido Viscoso delle Possibilità Lv ???: Materiale di base di alto livello per la creazione. Può essere raffinato in una forma più stabile.
E quindi Randidly lo raffinò. Ancora e ancora, per un'ora. Alla fine si trovò in mano una piccola sfera trasparente.
Pietra delle Possibilità Lv 42: Una pietra con parecchio potenziale. Può essere usata per immagazzinare 42 Salute, Mana o Energia, che possono poi essere riassorbiti in te dalla pietra in caso di bisogno. Può essere usata più volte.
... Quindi quel Liquido delle Possibilità non solo poteva essere usato come ingrediente base per pozioni di livello più alto, ma poteva anche essere raffinato in pietre che avrebbero contenuto Salute, Mana o Energia per le emergenze...
Oltre a ciò, nel corso della nottata, Randidly aveva ottenuto otto livelli in Distillare Pozioni, raggiungendo il Lv 30, e sei in Raffinare, fino al Lv 12. Perciò la capacità della pietra era determinata da quelle due abilità.
Randidly rimpiangeva tutta la molatura che avrebbe dovuto fare, ma ghignò al pensiero delle possibilità. Saltando giù dall'edificio, Randidly andò furtivamente a caccia ai margini di Franksburg, alla ricerca di altri materiali. Mancava ancora qualche ora all'alba in ogni caso.
Randidly voleva anche vedere come stesse Tessa, controllare che non ci fossero effetti collaterali dopo essere stata esposta alla canzone di Raina, ma non aveva intenzione di sprecare altro tempo per alzare la sua abilità di Scavare. Si sentiva leggermente in colpa per averla ignorata tutto il giorno prima, ma i suoi obiettivi lo avevano distratto. Meglio tardi che mai.
Con una scrollata di spalle, Randidly accantonò il pensiero. Meglio concentrarsi sul presente.
Il suo sorriso si allargò: se fosse riuscito, avrebbe creato altre di quelle Pietre delle Possibilità, in vista dei pericoli che erano sicuramente all'orizzonte.




