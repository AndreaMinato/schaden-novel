---
weight: 790
title: Capitolo 79
pubDate: 2024-05-13T15:27:29.237Z
tags:
    - lrg
---

Le richieste di Alana erano semplici e giuste: stabilire una piccola base all'interno di Franksburg per poterla usare per gli scambi, una parte dei vari rifornimenti a cui Franksburg aveva accesso grazie alle sue dimensioni prima del sistema, soprattutto strumenti e vestiti, e la possibilità di fare appello al popolo, cercando più persone desiderose di trasferirsi e stabilirsi a Donnyton.
Nonostante fossero meglio equipaggiati e altamente addestrati, spiegò Alana, loro erano molti di meno. Donnyton aveva circa 3000 abitanti; Anthony li informò che Franksburg aveva una popolazione di 42000 persone all'ultimo censimento.
Anthony, con l'appoggio disorientato del Senatore Biondo, era l'unico felice di approvare le loro richieste in cambio dell'aiuto fornito per ottenere la moneta d'oro. Erano meno intenzionati, tuttavia, ad ascoltare le raccomandazioni di Alana sul modo in cui avrebbero dovuto costruire il Villaggio dei Principianti.
"Dovreste aspettare," consigliò. "O almeno limitare il numero di persone a cui permetterete di ricevere una classe. Arriverà un'orda di mostri in base al numero di persone con una classe... e poi, crediamo, in base alla popolazione, ma si tratta più di un rapporto 1 a 1. Il numero di Classanti moltiplica i mostri per 10-"
"Guarda," disse Anthony con una voce molto tranquilla, un sorriso sul viso. "Apprezzo che ti preoccupi. Ma ti assicuro che le nostre mancanze riguardano soprattutto l'assalto; in termini di difesa, siamo più che capaci. Cecchini, mitragliatrici, mura... abbiamo tutto. Apprezziamo davvero il tuo interesse, ma da ora in poi ce ne occupiamo noi."
Devan si accigliò e fece per avanzare, ma, prima che potesse parlare, sia lui che Alana videro qualcosa che gli fece gelare il sangue. La moneta d'oro si trasformò in polvere e scomparve, e per terra comparve improvvisamente un piccolo scorpione. Era rosso, con un pungiglione cremisi.
Ma mentre i due lo guardavano, lo scorpione scintillò e di colpo una modesta figura umana prese il suo posto, con i capelli neri e lunghi fino alle spalle. Le pupille dei suoi occhi erano cremisi.
"Avete fatto una scelta eccellente," disse la donna in tono ammiccante, costringendo il Senatore ed Anthony a battere le ciglia e voltarsi. "Io sarò lo spirito del vostro Villaggio dei Principianti, Helen. Senza Classi, non riuscirete a trovare il potere. Ma con esse..."
"Beh, potete governare questo mondo... e gli altri..." disse, con occhi scintillanti.
****
Randidly si accigliò per la notifica del Villaggio dei Principianti e poi guardò verso la colonna di luce. Questo avrebbe certamente... accelerato il loro piano di reclutamento. Il tempo passato qui...
Randidly esitò. Era stata un'occasione per rilassarsi, cosa che l'aveva aiutato a schiarirsi la mente e a ripensare agli ingredienti delle pozioni, facendo questo passo avanti con Distillare Pozioni. Aveva ottenuto molti livelli di abilità con attività a caso, utili per i PS, ma non aveva avuto l'opportunità di arrivare ad abilità utili di rango maggiore.
Era stata quasi una mini vacanza. Dopo la frustrazione e l'inattività delle 4 settimane precedenti... era esattamente ciò di cui Randidly aveva bisogno per ritrovare l'entusiasmo. Senza il costante pericolo incombente, si era sentito in alquanto perso. Ma adesso il suo obiettivo era chiaro. A Randidly servivano informazioni e portata. Avrebbe fatto del suo meglio per far crescere e isolare questi villaggi dai pericoli sempre maggiori del sistema. Avrebbe facilitato la loro transizione verso questo nuovo mondo.
Non li avrebbe viziati, ma avrebbe fatto del suo meglio per evitare che l'ignoto li distruggesse.
Avrebbero potuto avere bisogno di resistere alle orde di mostri, ma non avrebbe permesso a nessuna tribolazione di spezzarli. Una volta raggiunta l'espansione di questi villaggi, avrebbe potuto raccogliere più informazioni, usando Donnyton come base. Informazioni sia sul sistema, riguardanti abilità, classi e sopravvivenza... sia sulla posizione degli altri sopravvissuti.
Quindi per ora...
Randidly guardava la colonna di luce pensosamente, ma poi si voltò. C'era qualcosa che Randidly voleva sperimentare, ma prima aveva qualche altra... commissione.
Per prima cosa... Randidly fece tornare la notifica che aveva ricevuto in precedenza, quando i PS guadagnati da Distillare Pozioni erano bastati a completare il sentiero Palla di Fuoco I.
> Congratulazioni! Hai completato il Sentiero della Palla di Fuoco I! Mentre percorri il sentiero del fuoco, il suolo potrà essere caldo sotto i tuoi piedi e i tuoi capelli sono bagnati dal sudore, ma la forza riempie le tue membra. Il sentiero potrà sempre allungarsi, ma il tuo passo accelera. Mana +50, Rigenerazione Mana +10. Hai ottenuto l'abilità Cerchio di Fiamme Lv 1.
Cerchio di Fiamme: Evoca un cerchio di fiamme che si muove allontanandosi da chi lo evoca. Costa 150 mana. La dimensione delle fiamme dipende da Controllo e Livello dell'Abilità. Il calore delle fiamme dipende da Intelligenza e Livello dell'Abilità. La velocità di propagazione dipende da Saggezza e Livello dell'Abilità. La durata del cerchio dipende da Concentrazione e Livello dell'Abilità.
Randidly annuì per il piacevole aumento di mana e rigenerazione del mana. Avrebbe avuto bisogno di fare più esperimenti con l'abilità, ma adesso sembrava che avesse un incantesimo del fuoco ad area e uno ad obiettivo singolo, cosa che gli avrebbe fornito più possibilità di scelta in un lungo combattimento. Anche se il costo era ancora tanto alto da metterlo in difficoltà, migliorare il livello dell'abilità avrebbe contribuito molto ad aumentare l'efficacia dell'incantesimo, rendendo valido il costo in mana.
O almeno Randidly sperava fosse così. Dopotutto, era impossibile che fosse già estremamente potente. Non sembrava proprio una buona idea controllare mentre passeggiava per strada dirigendosi verso l'appartamento di Tessa.
Evitando una mamma e 5 bambini che fissavano meravigliati la colonna di luce, Randidly guardò i suoi possibili sentieri.
Osservatore: 0/??, ?????, Eretico IV 0/???, Spergiuro 0/25, Iniziato della Cenere I 0/75, Distillare Pozioni II 0/35
Randidly era leggermente curioso del perché Eretico continuasse ad aumentare, ma non aveva intenzione di investirvi i suoi PS per scoprirlo quando c'era una scelta allettante come Distillare Pozioni II. Potevano non esserci poi tanti punti statistica, ma probabilmente avrebbe portato Randidly ad apprendere un'abilità che avrebbe usato per la creazione.
Mise i 5 punti restanti in Distillare Pozioni II e guadagnò un punto in Concentrazione.
Subito dopo, Randidly guardò verso l'alto e si rese conto di essere davanti al palazzo di Tessa. Da quando era tornato dal sotterraneo, la percezione del tempo di Randidly era diventata piuttosto confusa. Durante la prima settimana, l'arrivo dell'orda di mostri gli era stata molto d'aiuto, dandogli una scansione del tempo, ma da allora aveva notato che la mancanza di normali ore di sonno gli faceva commettere diversi... errori interpersonali.
Dopotutto, aveva riaccompagnato Tessa dal concerto due giorni fa e non si era affatto preoccupato di vedere come stesse nel frattempo. Randidly non sapeva neanche quando doveva uscire per andare a lavorare...
Non sapeva quale fosse il suo appartamento. Doveva salire e basta...?
Anche se era passato così tanto, nella sua mente, dalla rottura con lei, provava ancora dei sentimenti residui. Dal momento che aveva già fatto fiasco con gli indizi su Sydney ed Ace, probabilmente lei era anche la persona a cui era più vicino. Voleva che si trasferisse a Donnyoton, dove avrebbe avuto più protezione.
Nonostante, in base ai risultati dell'orda di mostri di quella notte, forse Franksburg sarebbe diventata un posto relativamente sicuro...
A Randidly non sarebbe dispiaciuto del tempo per concentrarsi su Meditazione, ma probabilmente ci sarebbero stati momenti più proficui in cui farlo. Meglio andare.
Randidly decise di andare e basta.
La cosa sorprendente fu lo stato dei corridoi nell'edificio. La spazzatura ricopriva le pareti. Anche le persone ricoprivano le pareti, distese su pile di spazzatura e a volte infagottati nelle coperte. Sembrava che gli ascensori non funzionassero, quindi Randidly dovette salire le scale che per fortuna erano pulite, ma persone agitate, che non incrociavano il suo sguardo, gli passavano accanto veloci da tutte le direzioni.
Ciò non era niente in confronto alla sorpresa che aspettava Randidly quando lasciò la tromba delle scale e imboccò il piano di Tessa. Un uomo alto e sfregiato, con dei lunghi capelli grigi raccolti in un codino, gli sbarrò la strada allungò una mano.
"Affitto." L'uomo grugnì, apparentemente annoiato.
Randidly batté le palpebre. "...Non abito qui."
"Allora smamma." L'uomo fece un gesto con le dita e si voltò. Diversi altri uomini muscolosi risero, appoggiati alle pareti più in là nel corridoio. Guardandosi intorno, Randidly pensò che... qualcosa non andava su questo piano. Oltre allo strano gruppo di criminali, non c'era nessuno degli altri sudici inquilini che Randidly aveva visto sugli altri piani.
A Randidly, però, non importava affatto. Sorridendo leggermente ai tizi che stavano lì senza far niente, attivò Polline di Rafflesia. Era un'abilità al cui miglioramento non aveva lavorato di recente, soprattutto a causa della lentezza nel fare effetto sui nemici. Dopotutto, era molto più felice infilare una lancia giù per la gola di un mostro. Ma finché era a Franksburg, Randidly immaginava di dover essere più... discreto nel suo approccio.
Contento di essere sottoposto alle loro dure occhiate, Randidly rimase semplicemente all'entrata, aspettando che facesse effetto.
Apparentemente il signor Codino aveva una bella quantità di Vitalità. Perché la sua espressione annoiata si trasformò lentamente in un'espressione accigliata, i suoi occhi ancora lucidi. "Perché cazzo stai-"
Le sue parole furono interrotte dal suono di uno dei ragazzi dietro di lui che vomitava. L'uomo si girò, chiaramente più preoccupato di questo nuovo avvenimento che della presenza insistente di Randidly.
"Ma che cazzo, se sapevi di stare male perché-"
Un altro uomo oscillò e poi crollò, con il volto pallido e la bava alla bocca. Un altro uomo si allontanò dal signor Codino, con gli occhi spalancati, tremando come una foglia in una tempesta.
Un uomo iniziò a vomitare, sputando altra bile sul pavimento.
Il sorriso di Randidly si allargò mentre il signor Codino sembrava ammutolito dalla piega degli eventi. Sembrava che il suo 96 in Intelligenza contribuisse molto ad accelerare la velocità con cui queste persone cadevano sotto l'influenza del Polline.
E per il suo piacere, Randidly guadagnò un livello nell'abilità Polline di Rafflesia.
