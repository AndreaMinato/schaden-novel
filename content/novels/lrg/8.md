---
weight: 8
title: Capitolo 8
pubDate: 2024-05-10T16:27:29.227Z
tags:
    - lrg
---

Quando Randidly si svegliò, si rese conto di non avere onestamente idea di quanto a lungo avesse dormito o fosse stato sveglio, per cui non aveva modo di sapere quanto tempo fosse passato. Pensava che si trattasse di quattro o cinque giorni, ma non poteva esserne sicuro.
A quel punto volse la propria attenzione alle notifiche. L'Agricoltura era arrivata al livello 13. La Coltivazione di Piante al 5.
Pieno di speranza, Randidly buttò quei punti nel Sentiero del Sopravvissuto Errante.

> Congratulazioni! Hai guadagnato +1 punto statistica libero.

> Congratulazioni! Hai guadagnato +1 punti Percezione e Riflessi.

> Congratulazioni! Hai guadagnato +2 in Salute.

> Congratulazioni! Hai guadagnato +2 Mana.

> Congratulazioni! Hai guadagnato +2 in Energia.

Nonostante non aver ricevuto nuove abilità lo avesse leggermente deluso, anche i punti extra alle statistiche lo avrebbero aiutato. Assegnò il punto libero all'Intelligenza, assolutamente fedele al suo nuovo programma di allenamento.
La mattinata continuò come al solito, in un'alternanza tra l'esercizio fisico, la Pelle di Pietra e il Dardo di Mana. Nonostante avesse raggiunto il punto in cui avrebbe potuto scagliare un Dardo di Mana ogni 15 minuti, Randidly si accorse di essere ormai vicino al limite di quello che avrebbe potuto allenare nella stanza. Il Dardo di Mana era aumentato soltanto di un livello. La Pelle di Pietra era salita di due, ma anche quel progresso stava rallentando. La Corsa e la Forma Fisica erano rimaste immutate, ma lo Scatto aveva guadagnato un livello.
Quello che lo deludeva era che portare il Dardo di Mana al livello 10 non aveva sbloccato un suo sentiero specifico. Randidly però immaginava che non avrebbe funzionato in quel modo nemmeno l'Agricoltura. Concentrandosi sul presente, mise i quattro PS nel Sopravvissuto Errante.

> Congratulazioni! Hai guadagnato +1 punto statistica libero.

> Congratulazioni! Hai guadagnato +1 punto in Percezione e Riflessi.

> Congratulazioni! Hai guadagnato +2 in Salute.

> Congratulazioni! Hai guadagnato +2 Mana.

La bella sorpresa che Randidly ricevette fu che anche il suo Equipaggia era aumentato di livello mentre assegnava i PS, al punto da dargli un ulteriore bonus di +2 in Energia per il Sentiero del Sopravvissuto Errante. Ancora una volta, il punto libero andò all'Intelligenza.
Dopodiché si avventurò fuori per la nuova variante del suo allenamento quotidiano: farsi tirare pietre dalle scimmie. Nonostante le rocce potessero infliggere un danno di 50-60, Randidly era convinto che, con una combinazione dello Scudo di Mana appena potenziato e della Pelle di Pietra, avrebbe potuto schivarne la parte maggiore.
Notò anche che nella direzione opposta non c'erano più pattuglie di rane in vista, cosa che lo fece sentire meglio. Quel grassone di un anfibio poteva tenersi tutte le bacche. Ora ne aveva un'abbondanza che si era coltivato da sé, o comunque l'avrebbe avuta presto.
Questa volta c'erano tre Scimmie Urlatrici ad aspettarlo, per cui si innervosì, nonostante credesse di potersene occupare. Si ulularono l'un l'altra, puntando un dito nella sua direzione di proposito, e la più piccola corse giù verso terra per raccogliere delle pietre. Quando la piccola si voltò, le due più grandi la schiaffeggiarono, poi presero i sassi dalle sue braccia e iniziarono e tirarle contro Randidly.
La prima mancò il bersaglio, che sarebbe stato lui, di una certa distanza, sfiorando a malapena lo scudo. La seconda invece fece centro, aprendo lunghe crepe nello scudo. A quanto pareva però aveva raggiunto un livello abbastanza alto da poter incassare un colpo, perché riuscì a rimanere in piedi per un pelo. Questo fatto sembrò infastidire la prima scimmia, mentre la seconda urlo vittoriosa.
Furiosa, la prima afferrò un'altra pietra e la lanciò con tutta la sua forza. Il che si rivelò essere molto più forte di quanto lui si aspettasse. Lo scudo si infranse e, nonostante avesse attivato Pelle di Pietra, Randidly si ritrovò schiena a terra. Controllando le sue statistiche vide che la pietra gli aveva inflitto 60 danni!
Oltre a questo però sia lo Scudo di Mana sia la Pelle di Pietra erano avanzati di livello grazie a quell'unica roccia.
Tutto ciò ovviamente non teneva conto del dolore non indifferente al suo petto, che lui ignorò mentre si alzava lentamente. O meglio, mentre cercava di alzarsi lentamente, perché la pioggia brutale di pietre lo costrinse a rotolare di lato, aggiungendo tensione al suo petto già dolorante.

> Congratulazioni! Hai ottenuto l'abilità Schivare al Lv 1!

Saltellando da un piede all'altro, Randidly sospirò. Beh, almeno avrebbe comunque allenato qualcosa...
Riuscì anche a sollevare le mani e scagliare qualche Dardo di Mana, costringendo le scimmie a stare in guardia. Tuttavia, anche quando le colpiva direttamente sembrava che desse loro soltanto fastidio, invogliandole a lanciare le pietre più velocemente.
Dopo 10 minuti, che gli sembrarono un'eternità, una delle scimmie finalmente scese e si avviò goffamente verso di lui; Randidly colse l'occasione per controllare velocemente il proprio Mana. Sfortunatamente era soltanto a 27, e quegli 8 punti avrebbero impiegato una vita per rigenerarsi. Frustrato, Randidly fece esplodere due colpi di Dardo di Mana in faccia alla scimmia e si voltò per scappare.
Nel frattempo, però, una pietra lo colpì alla gamba, facendolo schiantare a terra. La scimmia a terra saltò in avanti, puntando alla sagoma agitata di Randidly, che riuscì a tirarsi in piedi e a rotolare in via. A quel punto inizio a correre, senza fermarsi fino a che non fu di nuovo al riparo nella Stanza Sicura.
Una volta entrato, tuttavia, si bloccò. Seduto nel laghetto con le spalle rivolte verso di lui c'era un individuo estremamente alto e ben piazzato. Dalla direzione in cui era diretto il suo sguardo sembrava che stesse osservando le sue piante. A giudicare dalle macchie di sangue sul pavimento, la figura doveva essere stata ferita gravemente e si stava attualmente curando.
Randidly chiuse la porta dietro di sé il più silenziosamente possibile. Ottenne persino un altro punto all'Evasione Furtiva.
Ciononostante la figura si voltò. La sua pelle aveva uno strano tono bluastro e la sua testa era completamente calva, ma a parte questo sembrava un tipo piuttosto normale. Se non fosse stato per quel suo terzo occhio nel mezzo della fronte.
Iniziò a parlare in un'altra lingua, e Randidly sentì qualcosa smuoversi nella sua mente che contorse i suoni che l'altro stava emettendo, finché non scattarono improvvisamente in una forma.
“-ah, non avevi mai incontrato dei Viaggiatori da altri mondi prima d'ora. Ecco, adesso mi capisci, sì? Buongiorno, piccolo amico. Sei tu quello che ha portato queste qui?" chiese, indicando le piante. Randidly annuì, cauto.
L'uomo scosse la testa con una leggera risata. "Non preoccuparti amico, siamo entrambi Viaggiatori. E tu vieni da uno dei mondi appena aggiunti, sì? È davvero sorprendente che tu ti sia addentrato in un Sotterraneo di Lv 35 in un così breve tempo".
Randidly si sedette con un sospiro. Si era aspettato che il mondo sarebbe cambiato drasticamente a causa dell'arrivo del sistema, ma... così era un po' troppo, no?
