---
weight: 81
title: Capitolo 81
pubDate: 2024-05-13T17:27:29.237Z
tags:
    - lrg
---

Randidly sorvegliò con lo sguardo le periferie in rovina di Franksburg, e un angolo della sua bocca si piegò all'insù. Purtroppo i leader della città erano stati abbastanza liberali nel distribuire le classi. Sembrava che circa 700 persone ne avessero ottenuta una. Erano quasi tanti quanti quelli di Donnyton. Naturalmente c'era una differenza ovvia nella qualità dei PC, tuttavia...
Rendeva leggermente difficile immaginare che Donnyton sarebbe diventata la superpotenza che aspirava ad essere, in modo da poter utilizzare il suo potere politico superiore per estrarre informazioni. Speravano che loro abilità più alte nell'artigianato e nel distillare pozioni sarebbero state abbastanza da mantenere i loro scambi commerciali, probabilmente con un vantaggio maggiore per Donnyton, considerati i suoi prodotti migliori. In termini di forza militare, però, alla lunga...
Ma se Franksburg avesse voluto minacciare il predominio di Donnyton sulla regione, avrebbe dovuto superare la notte.
Sulla base delle informazioni ricevute da Alana, la città aveva 42000 abitanti. L'orda di mostri era grande circa il triplo di quella che Randidly aveva visto attaccare Donnyton, il che significava che c'erano poco meno di 20000 mostri in arrivo.
Se i PC erano 700, significava che nel calcolo i PNC avrebbero contato poco meno di un mostro ogni due, considerando il totale di circa 20000. A quanto pareva un PNC determinava soltanto un terzo circa di mostro in un orda. In un certo senso, Randidly era sollevato.
Non che volesse un'orda grande abbastanza da minacciare la città, ma voleva certamente che Franksburg provasse timore, e che si affidasse alla buona grazia di Donnyton. Oltre a tutto ciò, Randidly voleva essere là fuori in mezzo all'orda a guadagnare livelli abilità, Cerchio di Fiamme e Polline di Rafflesia in particolare, essendo quelle ad ampia area.
Con un numero di mostri così alto... anche se avrebbe potuto rallentare la loro avanzata, non avrebbe fatto abbastanza danno all'orda nel complesso da rendere la battaglia troppo semplice per Franksburg. Essenzialmente...
Randidly poteva scatenarsi.
Canticchiando deliziato tra sé, si sedette a distillare pozioni mentre osservava la massa di mostri nell'oscurità.
****
Alana strinse il manico della lancia così forte che le sue nocche schioccarono. I mostri arrivavano in ondate tonanti. Aveva avuto occasione di osservare solo brevemente le difese di Franksburg, ma in certi punti erano a malapena più di una rete metallica con dei rinforzi laterali.
Il perimetro sarebbe stato certamente violato. La domanda era quando.
Tuttavia Alana non poteva negare l'eccitazione che le ribolliva nel petto. I cambiamenti alle sue abilità...
Voleva vedere fin dove l'avrebbero portata, anche se era senza classe. E dopo essere tornata a Donnyton e averne preso una...
Alana capiva le motivazioni in cui alcuni PNC credevano tanto. Sam e Regina avevano entrambi scelto di focalizzarsi sull'aumentare i livelli di abilità, invece che ricevere una classe. Alana fino a quel momento aveva seguito lo stesso sentiero, concentrandosi sull'affinare la sua Padronanza della Lancia e ottenere varie altre abilità per i PS.
Ora però aveva una classe ad attenderla... e una potente... era difficile resistere al richiamo della forza che avrebbe potuto darle. Più di ogni altra cosa, i possibili bonus alla Salute, Mana ed Energia avevano cambiato l'intera dinamica. Mentre i PNC avrebbero dovuto affidarsi alla Tempra e Vitalità per la loro riserva di Energia, un PC ne aveva una naturalmente ampia grazie ai livelli. Ciò avrebbe causato un incremento dell'abilità in battaglia e delle sessioni di allenamento più lunghe, che in cambio avrebbe fruttato più PA...
A quel punto però Alana scosse la testa, concentrandosi sulla situazione attuale. La squadriglia di Donnyton era stata incaricata come supporto per tappare qualsiasi buco nelle difese. Perciò per il momento era seduti sul retro in silenzio, in attesa. Sapevano che non avrebbero dovuto aspettare molto.
****
Randidly si fece avanti con calma, comparendo al centro dell'orda scalmanata. Quel gruppo di nemici era composto per la maggior parte da scheletri, coperti di stracci sudici e penzolanti, ma per il test iniziale sarebbero andati bene.
"Cerchio di Fiamme" sussurrò Randidly. Improvvisamente sentì un intenso calore al petto, che poi esplose lontano da lui in un'ondata di fiamme, schiantando indietro gli scheletri più vicini. La maggior parte di quelli che si trovavano entro qualche metro si frantumò immediatamente, incapace di sopportare la forza d'urto. La fascia di scheletri oltre la prima ululò mentre le loro ossa venivano carbonizzate e indebolite, cadendo lentamente a pezzi. Quelli ancora oltre vennero semplicemente spinti all'indietro.
Il cerchio di fiamme si dissolse nel nulla, lasciando Randidly accigliato. Nonostante vicino a lui ci fosse troppo caldo e pericolo, quel potere svaniva velocemente dopo che l'incantesimo era stato usato. Al momento non era nemmeno lontanamente vicino al livello a cui lo voleva.
Con un'espressione insoddisfatta, Randidly si concentrò su un altro mostro, una buona distanza più in là, e fece un altro passo, usando il Mezzo Passo Fantasma. Non appena riapparve fece esplodere un altro Cerchio di Fiamme, finendo altri 20 scheletri.
Un altro passo, poi Cerchio di Fiamme. Continuò ancora e ancora, facendo piccole pause ogni 4 o 5 Cerchi per bere una pozione di Mana. Si lasciò dietro una scia di crateri, come i passi di un gigante di fuoco, nonostante la sua forma fosse piuttosto piccola.
Dopo quello che doveva essere il trentesimo Cerchio di Fiamme, Randidly si voltò con nonchalance a guardare indietro. Aveva raggiunto la fine dell'orda di mostri, dopo essersi fatto strada in essa con le fiamme, ma tutti i segni del suo passaggio erano già stati cancellati mentre il mare di mostri arrancava verso Franksburg.
Sembrava che le prime linee avessero raggiunto il perimetro esterno di Franksburg, e che presto la battaglia sarebbe iniziata davvero. Quella sera avrebbero imparato sul serio quanto spietato fosse quel mondo. Persino la presenza di Randidly non poteva fare più di tanto. Se avesse avuto abbastanza tempo, avrebbe potuto fare una differenza notevole.
Certo, se avesse avuto MOLTO tempo. E molte pozioni.
Dopo averne bevuto una di Mana e una dell'Energia, Randidly tolse la sua lancia dalla sua sacca e ne ammirò la lunghezza e la taglia opprimenti. Osservandone la spessa asta poteva ancora vedere la Sfinge in tutta la sua spaventosa potenza. Se non avesse giocato tanto con lui...
Ma lo aveva fatto, e adesso era soltanto un'arma inastata particolarmente grande. Randidly immaginava che ci fosse una lezione da imparare in tutto ciò. Ma non era il caso di rifletterci in quel momento, non quando voleva soltanto mettere alla prova le sue abilità con la lancia. Si era esercitato un pochino, aveva trovato qualche nemico, ma le ultime quattro settimane avevano allenato soprattutto la sua pazienza. Nonostante la lancia funzionasse perfettamente contro piccoli gruppi di nemici, la sua taglia spaventosa indicava che fosse fatta per qualcosa di... diverso.
Qualcosa di quel genere.
L'enorme costrutto d'osso tracciò un arco verso l'esterno mentre Randidly iniziava ad tornare indietro attraversando l'orda, tagliando sei mostri in due con un solo colpo grazie al suo punteggio di forza contro cui non erano più resistenti della carta. Gli scheletri si voltarono, schioccando irosamente le mascelle, ma il colpo successivo della lancia di Randidly li mise per sempre a tacere.
Randidly pressò in avanti, sempre più veloce, facendosi largo nell'esercito in direzione della sezione composta soprattutto da goblin. Gli scheletri erano a posto, ma...
Randidly voleva polverizzare anche altre cose.
Si lanciò contro i piccoli corpi dei goblin in un'esplosione di carne dilaniata, tracciando ampi archi avanti e indietro con la lancia. Dopo averne trovato un gruppo piuttosto fitto saltò in aria e liberò una Carica Fantasma della Lancia che ne ridusse la maggior parte in poltiglia.
La sua arma era quasi TROPPO grande per poter essere usata nelle mosse più delicate. La lama strappò il torso di un goblin completamente in due. Tuttavia, Randidly continuò ad attaccare con selvaggio abbandono, facendo soltanto uno sforzo minimo per essere preciso mentre i goblin saltavano contro la sua schiena. Un angolo della sua bocca si arricciò.
Con una contorsione roteò la lancia intorno a se, colpendoli in aria e schiantandoli a terra. Canticchiando piano tra sé, Randidly attivo Polline di Rafflesia e iniziò velocemente a massacrare i goblin mentre quelli più vicini a quelli appena uccisi cominciavano ad accorgersi della sua presenza e a urlargli contro.
Continuò a muoversi rapidamente, colpendo in giro e avanzando in direzione di un'area più vicina al centro dell'orda. Quelli di fronte a lui venivano fatti a pezzi, quelli dietro restavano sonnolenti, o nauseati, o confusi.
Una catastrofe ambulante, Randidly passeggiò in avanti, concentrandosi sulla sua forma.
Ad ogni modo, non c'era fretta. Sarebbe stata una notte piuttosto lunga.
****
Alana era irritata.
Si era persa nel circolo crudele del respingere i nemici, e poi era stata chiamata su un altro lato del perimetro per aiutare un altro gruppo in difficoltà. La prima ora era stata lenta, i mostri ancora bloccati fuori dalle reti, ma una volta cadute queste si ritrovarono in fretta con un sacco di lavoro tra le mani.
Soltanto dieci minuti prima, dopo che avevano respinto quei pipistrelli che sputavano ghiaccio, affidandosi pesantemente agli incantesimi superiori di Clarissa, avevano ricevuto un nuovo ordine.
Dovevano ritirarsi al quartier generale.
"Perché?" chiese Alana, furiosa per il fatto che Anthony fosse così reticente a dare informazioni. Poi, dopo essersi morso il labbro, si sporse in avanti e bisbigliò qualcosa che fece accigliare Alana.
Il quartier generale era in silenzio radio da dieci minuti. All'inizio avevano pensato che la radio a onde corte che stavano usando avesse subito un malfunzionamento. Col passare del tempo, però...
E nel frattempo erano comparsi chiari segni di un incendio all'interno di Franksburg...
Mentre il resto della squadra restava a proteggere le musa, Alana si affrettò indietro, sperando di trovare... beh, un errore innocuo, anche se sarebbe stato fastidioso.
Purtroppo, mentre si allontanava sempre più dal perimetro verso la città venne accolta dal rumore del caos. Il lato positivo era che non sembrava che fossero mostri, ma soltanto degli sciacalli in quell'area della città. Trasse anche un profondo piacere dal rompere il naso di un uomo che l'aveva squadrata da capo a piedi con espressione laida.
La scena però si fece sempre più selvaggia man mano che proseguiva: nonostante non ci fosse alcun chiaro segno di mostri, la gente stava scappando dal centro della città nel panico. Continuavano a scontrare contro Alana e a rimbalzare indietro, sorpresi di trovare tanta solidità nella sua forma minuta. Altri la fissavano, avendo apparentemente notato l'aura leggera che riempiva l'aria intorno a lei. Era ancora leggera, e il suo livello di abilità era basso, ma era decisamente visibile.
Poi, quasi per caso, Alana capì cosa fosse successo: un rumore stridente attirò la sua attenzione, e lei si voltò per trovare uno dei tombini che coprivano le fognature alzarsi lentamente. Con un rintocco venne spinto completamente via, e diversi goblin si inerpicarono fuori dalle fogne, squittendo nel loro strano linguaggio.
Le persone attorno a lei raggelarono, poi iniziarono a urlare a farsi strada con le unghie e con i denti in qualsiasi direzione eccetto quella. Non era affatto d'aiuto per lo scorrere del traffico, ma lasciò ad Alana dello spazio: fece a pezzi quei goblin stupefatti così in fretta che i loro volti non avevano nemmeno ancora reagito alla sua presenza.
Accigliandosi, Alana soppesò il da farsi. Non sembrava che ci fossero poi tanti nemici che erano entrati da quella via, ma stavano mandando la gente nel panico, e-
Il filo dei suoi pensieri però venne interrotto da uno strano clic, seguito da una voce, dolcissima, che risuonava per la città attraverso gli altoparlanti.
"Gente di Franksburg! Non cedete al panico! Possiamo superare tutto questo lottando!" Disse la voce, e Alana vide le persone intorno a lei fermarsi e alzare lo sguardo verso gli altoparlanti con meraviglia. "Se volete combattere... venite allo stadio! Se restiamo uniti, supereremo questa sfida!".
Persino Alana sentì l’impulso di ubbidire a quella voce carismatica, e seppe che c'era soltanto una possibile fonte: Raina, la Sirena di Franksburg.




