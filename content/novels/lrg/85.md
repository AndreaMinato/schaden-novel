---
weight: 85
title: Capitolo 85
pubDate: 2024-05-13T21:27:29.238Z
tags:
    - lrg
---

Avevano un problema, anche se Randidly pensava che fosse un bel problema da avere. La quantità di persone che volevano tornare a Donnyton con loro era sconcertante. Si presentarono quasi 700 persone con i loro oggetti impacchettati e le facce nervose mentre qualcuno della squadra di Devan andava in giro a parlare con loro e a prendere nota della distribuzione delle loro statistiche e abilità, facendo lentamente una conta.
Questa cosa era stata chiesta insistentemente da Daniel, con l'appoggio di Regina, e Randidly sapeva che non sarebbe mai stato lui ad occuparsi dei dettagli, quindi si limitò ad alzare le spalle e fornire il suo consenso. Ma ora che aveva visto il livello impegnativo di dettagli che richiedeva, il suo umore cominciava ad inasprirsi. Molto velocemente andò da Devan, esaminò il questionario e poi strappò la maggior parte delle pagine.
Al loro posto, Randidly inserì una domanda piuttosto diretta:
A Donnyton, la popolazione è generalmente suddivisa in base al proprio lavoro. Quale dei seguenti lavori preferiresti? -Amministrazione -Guerriero -Dottore -Agricoltore -Arciere -Ricognitore -Artigiano -Costruttore
Randidly sapeva che la gente sarebbe stata alla larga da cose come Amministrazione e Agricoltore, ma sperava che alcune donne e uomini dal senso pratico che stavano andando a nord con loro sarebbero stati attratti dalle posizioni di Artigiano e Costruttore.
Ovviamente alcuni sarebbero diventati dei veri e propri Classanti e, tra questi, alcuni avrebbero insistito per diventare maghi, ma per il momento era accettabile. In fin dei conti, erano stati testimoni delle capacità di Clarissa con i loro occhi. Dopo aver visto una tale potenza, era difficile accettare di agitare soltanto una spada.
"Con quei cambiamenti, dovremmo finire in due ore circa" disse Devan con calma, gli occhi che analizzavano la folla. A dire il vero, Randidly aveva rimosso il 90% del materiale che Daniel voleva.
Ora si trattava sostanzialmente solo delle statistiche su cui le persone si erano focalizzate, i loro livelli di abilità e il lavoro che pensavano di fare.
Randidly annuì, mentre il suo sguardo scrutava la calca. Riconobbe anche alcune facce. L'uomo che aveva incontrato tagliando verdure, che voleva imparare a muoversi più veloce. Cassie, che si guardava intorno nervosa mentre stava in piedi accanto ad una donna incappucciata che era chiaramente Raina. Quell'uomo determinato, Cesar, che aveva fatto coppia con Randidly nello scavare buche.
Ma c'era una faccia che era palesemente assente.
"Devo occuparmi di una cosa. Se finite la procedura, non serve che mi aspettiate: vi raggiungo" disse Randidly a Devan e poi si allontanò, scomparendo nella folla.
Sapeva che era una pazzia, che non c'era motivo per costringerla a trasferirsi. Non aveva neanche idea del perché fosse così importante per lui. Dopotutto aveva rotto con lei un bel po' di tempo fa. In fondo al cuore era sicuro che non ci fossero emozioni sepolte. Ciò che però aveva erano ricordi positivi dei loro momenti insieme.
Perciò voleva risparmiarle la fatica che Franksbrug stava per diventare.
Mentre saliva al piano di Tessa e usciva dalla rampa, gli uomini si schiacciarono contro il muro, mettendosi sull'attenti.
Il capo dei "buttafuori", che Tessa gli aveva detto chiamarsi Ezzie, fece un passo avanti. "Signor Ghosthound, signore, mi dispiace per l'incomprensione durante la sua ultima visita. Lasci che le assicuri che non succederà di nuovo."
Un sottile, caldo rivolo di tensione gli scivolò tra le spalle, ma Randidly si costrinse a rilassarsi. Addirittura sorrise ad Ezzie.
"...Non è un problema. Stavi facendo il tuo lavoro."
Poi Randidly lo superò in fretta, muovendosi verso la stanza di Tessa, ma Ezzie tossì imbarazzato.
"Ehm... signore... Volevo solo... eh... Il mio c-capo ha un messaggio per lei."
Randidly si fermò. “Oh?”.
"Sì, è solo... È da parte di Missy Carp. È la proprietaria del... locale dove lavora Tessa."
"Oh." Randidly si fece più accigliato, mentre la sua voce diventava fredda. Vaneggiava chiedendosi se Radici Perforanti sarebbe arrivata dal suolo fino a qui. Probabilmente non senza consumare un bel po' di mana. Era una cosa di cui tenere conto, in futuro, che la distanza dal suolo avrebbe reso più difficile l'uso di quell'abilità.
Ovviamente, ne aveva altre.
"Non fraintenda!" disse Ezzie in fretta, facendo un passo indietro. "Missy Carp permette a tutti i suoi impiegati di andare e venire liberamente. Le augura buona fortuna per la sua impresa di reclutamento e spera che abbiate gradito la permanenza a Franksburg. E se vorrete tornare in città, è disposta a mettere le sue proprietà e le sue connessioni a disposizione della brava gente di Donnyton."
Gli occhi di Randidly si strinsero, ma lui si rilassò. Più che una minaccia, questa era una proposta d'affari. Dio, perché mai aveva accettato di unirsi a questa cosa? Stava diventando decisamente una cosa politica. Immaginava di trovare un indizio su Sydney ed Ace ed era finito per dimostrare che non erano qui, eppure...
Eppure, Randidly era sorpreso da quanto fosse astuta questa donna nel provare ad avvicinarlo direttamente. Forse era una coincidenza, ma poteva anche significare che questa era una donna che capiva bene da che parte soffiava il vento.
"Dille che apprezzo l'offerta e riferirò al consiglio di Donnyron." Randidly si allontanò, dirigendosi verso la porta di Tessa.
Sembrava che quelle parole fossero state soddisfacenti, perché nessuno provò a parlargli ancora. Bussò alla porta e fu sorpreso di scoprire che a rispondere fu una delle coinquiline di Tessa. Lo accompagnò dentro velocemente, portandolo direttamente in camera di Tessa, dove lei era seduta, avvolta in un piumino, fissando fuori dalla finestra.
Prima che Randidly potesse aprir bocca, Tessa domandò: "È stata Sydney la ragione per cui mi hai lasciata?".
La sua voce era stranamente piatta, quasi monotona, e il suo sguardo non si spostava dalla finestra. Randidly aprì la bocca per rispondere, poi si fermò. Lentamente, chiuse la bocca. In tutta sincerità... lo era.
"Sì" disse Randidly. Quando aveva rotto con lei era stato brutalmente conciso, prima di andarsene, lasciandola a piangere sul pavimento del suo appartamento. A causa di quel trattamento insensibile, le doveva un pizzico di sincerità.
Sbuffando, Tessa imprecò duramente. "Quella puttana del cazzo. Ho sempre saputo che era una troietta. Ace lo sapeva? Che il suo migliore amico si scopava la sua ragazza?".
Randidly strizzò gli occhi. "Non era così, non eravamo-"
"A che serve mentire adesso? Sono entrambi già morti comunque. È così male una vita con me? Sono qui, proprio ora."
Trattenendo a malapena la rabbia, Randidly disse: "Sto cercando di dire che non abbiamo mai-"
"Pensi che io sia un idiota? Pensi che ACE sia un'idiota? Entrambi continuavate a sparire insieme per qualche settimana! Pensavi che quando ce ne fossimo accorti non ne avremmo parlato? E il modo in cui quando confrontavamo le note, gli orari combaciavano così bene-"
"Ascoltami per un minuto, cazzo!" ringhiò Randidly, ma Tessa ormai era andata, dandosi lo slancio da sola.
"Trovavate entrambi una scusa comoda per poi scappare. Almeno tu eri intelligente, ti limitavi a farlo di giorno, in settimana. Nessuna nottata di 'studio', nessun trasferimento mentre le persone che stavate tradendo erano fuori città. No, tu- uhk?!?"
"Lascia che ti fermi qui." La voce di Randidly era fredda, ma i suoi occhi bruciavano di rabbia mentre attivava Agonia.
****
Ezzie ebbe solo un attimo in cui il suo nuovo istinto per il pericolo lo avvisò con prepotenza di scappare prima che un'onda di dolore feroce e straziante gli togliesse il fiato. Piagnucolando, gli altri buttafuori nel corridoio crollarono, appoggiandosi al muro e scivolando lentamente verso il basso. Anche Ezzie, che si era sottoposto ad un addestramento speciale per far salire le sue abilità e migliorare le sue statistiche, barcollò, in grado a malapena di resistere all'ondata di dolore che lo colpì.
Ma ciò che gli fece provare davvero un brivido nel cuore fu il fatto che, quando controllò, la sua vita stava diminuendo, muovendosi rapidamente verso lo 0.
Nonostante il suo istinto gli urlasse di scappare lontano e nascondersi, Ezzie lo ignorò, correndo alla porta in cui era entrato il Ghosthound. Grugnendo, Ezzie sollevò la gamba e fece uso della sua Padronanza del Calcio per frantumare il legno scadente della porta, oltrepassando la serratura.
Una volta dentro, il dolore raddoppiò ed Ezzie si morse il labbro, sforzandosi di rimanere cosciente. La sua vista vacillò mentre avanzava faticosamente, dirigendosi verso la stanza sul retro con la porta leggermente socchiusa da cui emanava quell'aura potente. Ezzie non riusciva neanche a vedere, a distinguere la figura avvolta dall’aria distorta, ma nel suo cuore sapeva che c'era solo una persona in grado di causare tutto ciò.
Sbattendo le palpebre, si appoggiò alla porta, cosciente soltanto il necessario per parlare, ma sforzò la sua lingua gonfia e pesante per riuscire a dire qualcosa, qualunque cosa.
"Signore-" Ma questo fu tutto ciò che Ezzie riuscì a portare a termine, perché il Ghosthound si voltò e lo guardò, lo guardò davvero per la prima volta da quando si erano conosciuti. La faccia del Ghosthound era distorta in uno sguardo pieno di rabbia, gli occhi socchiusi. Le pupille color smeraldo bruciavano come un fuoco chimico, brillante e pericoloso.
In quegli occhi, Ezzie fu costretto a confrontarsi con una verità circa se stesso: non sarebbe mai stato all'altezza dell'uomo che gli stava davanti. Forse un mese fa quest'uomo era un umano, ma non più. Adesso era...
Il Ghosthound.
"L-La... ucciderà-à..." singhiozzò Ezzie, le sue parole fatte più di bava che di sillabe, e all'improvviso il dolore finì, scomparendo in fretta com'era arrivato. Respirando a fatica, Ezzie cadde in ginocchio.
Il Ghosthound chiuse forte gli occhi, sembrava che lottasse interiormente. Poi li aprì e i suoi occhi erano tornati al loro solito, innocuo verde foresta.
"Mi... mi scuso. Ho perso le staffe." Ezzie guardò il Ghosthound avvicinarsi a Tessa e metterle una mano contro il collo. Un'espressione sollevata attraversò per un istante la faccia del Ghosthound, ma poi si voltò verso Ezzie, di nuovo una maschera stoica. "Suppongo che la compensazione sia in ordine. Portami sul tetto."





