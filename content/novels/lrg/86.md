---
weight: 86
title: Capitolo 86
pubDate: 2024-05-13T22:27:29.238Z
tags:
    - lrg
---

Randidly avvertì quella calda e affamata sensazione di rabbia nel petto, e più in profondità, a tranquillizzarlo rapidamente, un acuto senso di paura, e un pungente senso di colpa. La rabbia era davvero strana. Era la cosa più potente che avesse mai provato, ma simultaneamente era ottundente. Un’energia animata, che lo rendeva furioso e distratto. Se Ezzie non lo avesse sorpreso nella stanza, distraendolo, avrebbe forse continuato fino ad uccidere Tessa…?
Scuotendo la testa, si costrinse a non pensarci, confortato da un’idea ugualmente violenta; quell’episodio concentrato di odio con il quale aveva usato Agonia, l’aveva fatta salire di 3 livelli, e gli ci era voluto solo una manciata di secondi.
Randidly aveva sempre saputo che lo stato mentale influenzava la velocità con cui i livelli venivano guadagnati, eppure… sembrava ridicolo. Era forse il fatto che l’aveva utilizzata contro un umano? O forse perché voleva davvero, disperatamente fare del male a Tessa in quel momento, per l’allusione che aveva fatto su Sydney?
Entrambe le risposte erano disturbanti. Una risposta che avrebbe comunque dovuto chiarificare, per riuscire a diventare più forte. Voleva scoprire quale fosse il modo più efficace. Se combattere contro gli umani era il metodo più efficace…
Se nel profondo, avesse davvero voluto ferire i suoi nemici nel modo più efficace…
Se perdere la sua moralità era il metodo più efficace…
Dietro un pallido Ezzie, i due raggiunsero il tetto. L’edificio non era il più alto della zona, ma uno dei più alti, quelli più elevati erano in genere ammucchiati nel centro della città, a circa un paio di chilometri di distanza a sud. Quindi, il suo punto di vantaggio dava a Randidly un’ immagine molto chiara dell’area circostante.
Dalle sue osservazioni, Randidly poteva trarre una sola conclusione. Franksburg, per come era ora, era spacciata. Era semplicemente troppo grande per essere difesa in modo efficace. Andava bene quando si dovevano occupare solo di mostri vaganti, ma l’orda avrebbe cambiato tutto, e non in meglio. Le morti della notte precedente, anche con l’aiuto della squadra da Donnyton, avevano dimostrato questa supposizione.
Quindi Randidly prese quella violenta rabbia, mista ad una strana sensazione pungente, che ancora abitava il suo petto, e la utilizzò. Scavò a fondo, sentì la sorgente del suo mana, la stessa sorgente che aveva avuto problemi a controllare con la grazia di Lyra, e la toccò gentilmente.
Come si aspettava, non ricevette alcuna risposta.
Sorridendo, Randidly iniziò a commiserarsi. Se solo fosse stato in grado di capire come replicare le abilità di Lyra…
Ma non era la sua strada, lo sapeva. Il suo sentiero lo avrebbe condotto altrove. E ora poteva solo mantenere gli occhi sul suo percorso e continuare ad andare avanti, per non perdere la presa delle armi che possedeva al momento.
Quindi questa volta, afferrò la sorgente del suo mana, e tirò, attingendo ad ogni singola goccia di mana che possedeva. E poi, con uno strano fuoco nei suoi occhi smeraldo, sollevò le mani.
****
Lucifer osservò la carovana di Donnyton andarsene con sguardo serio.
Derek Quinn si massaggiò il moncherino del suo braccio sinistro e chiese. “…Volevi andare con loro?”.
Dopo diverso tempo, Lucifer annuì lentamente. “Era, un’offerta allettante. Per fortuna la maggior parte dei Soldati della Libertà hanno una famiglia qui, altrimenti…”
“Almeno hanno reclutato principalmente dall’Università, gente con lavori strani.” Commentò Derek Quinn, ma la risata di Lucifer lo confuse.
“Che cosa c’è da-“
Ma prima di poter finire la frase, la terra iniziò a tremare pericolosamente, scuotendo l’intera area. Prima di essere in grado di reagire, il terreno alla loro sinistra e alla loro destra si squarciò, per farne uscire rampicanti spinosi che si elevarono verso il cielo, attorcigliandosi e avvolgendosi su loro stessi, come serpenti.
Il terreno in alcuni punti iniziò a franare, rivelando altri rampicanti, alcuni spessi quanto il petto di un uomo, con spine talmente affilate da sembrare baionette ricurve.
Mentre osservavano la situazione, inorriditi, questi muri di rampicanti, alti circa due metri e mezzo, iniziarono a propagarsi a destra e a sinistra, lungo il perimetro delle loro difese. Espandendosi, l’altezza diminuiva, per raggiungere una statura di circa un metro e mezzo nel suo punto più basso. Eppure il muro di spine si avvolse su se stesso rinforzando la sua struttura.
In quei punti in cui il governo aveva installato piccoli cancelli, il muro si aprì per permettere il passaggio.
Il loro sguardo sulla carovana in partenza, attraverso il cancello centrale, rimase fisso. Da parte loro non ci fu alcuna reazione, come se si fossero aspettati sin dall’inizio questo fenomeno.
Anche Lucifer, in quel momento, avvertì un accenno di paura. Era così che stava diventando il loro mondo…?
***
> Congratulazioni! Hai creato un Muro di Spine Ispirato. Bastione di Spine è stato creato.
Congratulazioni, Muro di Spine è salito al Lv 6.
Congratulazioni, Muro di Spine è salito al Lv 7.
Attenzione, è stato usato tutto il mana. Il Mana non verrà rigenerato per le prossime 24 ore.
Randidly abbassò le mani, sentendosi profondamente prosciugato, ma soddisfatto. Quasi per istinto, prese una pozione del mana dalla sua borsa, per poi sorridere amaramente, mettendola via.
“Straordinario. Mi chiedevo chi fosse potuto entrare nel mio villaggio, ma-“
Randidly si voltò nella direzione della voce per trovare una donna con un volto piatto in piedi, sorridente, che doveva essere lo spirito guida di Franksburg. Quello che Randidly non si aspettava era che una volta guardata negli occhi, la donna avrebbe sussultato, per poi fare diversi passi verso di lui.
“Tu…! Tu possiedi… Hai ucciso una Tribolazione?!?! Ma perché-. Non hai nemmeno una classe?!?!” la voce della donna cambiò da sorpresa a stupita, ad impaziente, a… quasi affamata nel lasso di pochi secondi.
Con occhi luminosi, prese le mani di Randidly, premendosi contro di lui. “Permettimi di darti la classe divina che meriti. Unisciti al mio villaggio, e posso assicurarti che sarai imbattuto in tutta la Zona-“
“Mi rifiuto.” Disse Randidly con semplicità, aggrottando le sopracciglia, improvvisamente diversi tasselli mancanti si andarono a collocare al loro posto nella sua mente.
I commenti di Nul e dello Spirito della città vicina erano due metà di un’unica immagine.
Uno spirito, e una Tribolazione abbinata.
Nul improvvisamente non vedeva l’ora di parlare con Randidly, per poi rifiutare di incontrarlo una volta che aveva rifiutato di ricevere una classe.
La peculiare inattività della città vicina.
La fame negli occhi dello spirito di questa città.
Se lo Spirito e la Tribolazione erano in qualche modo connessi, e dovevano diventare una cosa sola, il sistema avrebbe avuto più senso. Non in termini di possibilità di sopravvivenza per i Villaggi Principianti, ma almeno in termini di motivi. La Tribolazione voleva continuare a vivere, e aveva bisogno di qualcosa dal villaggio.
Ma anche il Villaggio avrebbe ottenuto… qualcosa dallo sconfiggere la Tribolazione. O quella di un altro villaggio. O magari anche sconfiggere un’altro Villaggio.
Ma esattamente cosa stavano cercando di ottenere…?
Randidly ignore lo Spirito di Franksburg e andò via. Ma una frase pronunciata alle sue spalle si riguadagnò la sua attenzione.
“Folle. Tu e il tuo gruppo siete destinati a morire di fame. Tornerete strisciando, e pensi forse che vi aiuterò allora? Ha!”.
****
Kim-Lath, la Tribolazione delle molte facce, si voltò per rivolgersi verso Lyra con un caldo sorriso, usando ancora il volto di Randidly. Lyra avvertì una strana e calda sensazione nel cuore, anche se sapeva di star venendo utilizzata.
“Hai riconsiderato il favore che ti ho chiesto?” chiese dolcemente Kim-Lath, tagliando delicatamente un pezzo della bistecca di ghiottone, portandosela alla bocca. In quel momento Lyra ebbe bisogno di ricordarsi che questa creatura non era Randidly. Avevano iniziato a cenare insieme ogni sera, parlando del più e del meno.
Quasi come se si trovassero ad un appuntamento.
Ma proprio come il piacere languido di Lyra mascherava un tremendo sospetto, anche le parole innocenti di Kim-Lath nascondevano un qualcosa di sinistro. Nemmeno per un momento Lyra pensò che il suo fosse un comportamento genuino, che non stesse venendo usata. Ma non riusciva ancora a capire come. E onestamente, questo sorridente Randidly era una distrazione piacevole.
Kim-Lath finalmente aveva mostrato le sue vere intenzioni durante la loro ultima cena, quando aveva casualmente, troppo casualmente, chiesto di fare un giro per il villaggio. Lyra aveva obiettato, dicendo di quanto fastidioso fosse avere a che fare con le persone di Donnyton. Il che era sempre più vero.
Prima di tutto, erano troppo gentili e rispettosi nei suoi confronti. Era stata contenta di come all’inizio era stata associate a Randidly, ma con il passare del tempo, veniva sempre più trattata come niente di più di… un qualche animaletto domestico che poteva fare qualche trucchetto di magia. La situazione l’aveva iniziata davvero a seccare.
In secondo luogo, volevano tutti diventare più forti. E sì, era importante. Ma era anche necessario prendersi il tempo necessario a godersi la vita. Sforzarsi troppo era un modo rapido per esaurirsi, o per diventare estremamente malvagio, o qualcosa di simile. Nonostante Lyra non potesse dimenticare lo sguardo crudele negli occhi di Randidly, le loro litigate… erano stranamente eccitanti.
Probabilmente troppo intime per rimetterle in scena con Kimmy, pensò lei.
Alla fine, Kim-Lath aveva preso bene il suo rifiuto, senza dire nulla, esibendo solo un sorriso. Ma la cosa sorprendente era che aveva tirato fuori l’argomento un’altra volta.
“…Non penso che sia il caso,” disse Lyra, improvvisamente stanca di questo gioco. Se non fosse stata sicura al 100% del fatto che si trattasse semplicemente di una proiezione, e non del suo corpo reale, lo avrebbe attaccato cercando di ucciderlo.
Ma la risposta di Kim-Lath la sorprese. “Allora che ne pensi del villaggio vicino? Vorrei semplicemente vedere come si comportano le creature come te.”
Lyra ci pensò, e non riuscì a trovare un valido motivo per non farlo. Inoltre era leggermente curiosa di sapere come stesse Ellaine, anche se allo stesso tempo sperava che Kal e Vivian si trovassero costretti a fare lavori umilianti per sopravvivere. Ma la cosa frustrante era che i due sembravano sempre in grado di cadere in piedi, sorridenti e affascinanti.
“…Sai cosa? Certo.” Disse Lyra, annuendo e stiracchiandosi. Le ci voleva un po’ di esercizio in ogni caso. Non che ne avesse necessario bisogno. Il mondo del sistema rendeva praticamente tutti tonici e atletici. Onestamente, Lyra desiderava rimanere bilanciata per quanto riguarda curve e parti piatte, e ci era riuscita bene quando lavorava come attrice. “Aspetta qui però, devo prima controllare una cosa.”
