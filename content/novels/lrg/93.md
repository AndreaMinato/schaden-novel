---
weight: 93
title: Capitolo 93
pubDate: 2024-05-14T05:27:29.239Z
tags:
    - lrg
---

"Quindi cosa sta succedendo?" chiese Donny, esaminando i presenti al tavolo per poi fermarsi su Glendel. Erano passati soltanto 6 minuti, ma i sussurri spettrali nelle loro orecchie avevano attirato tutto il consiglio nell'edificio principale del Villaggio per Praticanti.
Tutti tranne Decklan, che a giudicare dal sudore sulla fronte di Glendel stava ancora incontrando un bel po' di problemi.
"Non so come abbia fatto a non vederli... è come se si fossero materializzati, all'improvviso l'area a nord era piena di mostri. Da quello che ho potuto vedere, ci sono due Boss da Incursione di Primo Rango, e anche uno di Secondo... È come se qualcuno li avesse nascosti tutto questo tempo..."
"La Tribolazione" disse Daniel con occhi luminosi. "Non è direttamente potente, ma sembra molto abile nel sotterfugio. A quanto pareva sapeva abbastanza di noi da riuscire a evitare i tuoi fantasmi, il che è disturbante. Di che numeri stiamo parlando?".
"Soltanto circa la metà delle quantità di un'orda normale, ma... i loro livelli sono almeno di 24. Perché i Boss da Incursione hanno avuto tempo di generarsi-"
"È un percorso a ostacoli" brontolò Dozer con espressione pacifica.
"E Decklan?" chiese Donny.
"Sta ancora scappando da una delle forze del Boss da Incursione. Però-" iniziò Glendel, ma Regina lo interruppe.
"Digli di distrarli e ingaggiarli. A quei livelli, non possiamo affrontarli tutti insieme. Sarebbe meglio attirarne quanti possiamo al villaggio, così potremmo utilizzare l'Aura di Arbor".
"Non ce n'è bisogno, arriveranno" disse Nul. "Cercheranno di uccidermi. La vostra massima priorità-"
"Per ora la difesa, mentre ci prepariamo a colpirli? Le squadre di maghi potrebbero probabilmente fare un bel buco nelle loro linee. Senza Clarissa sarà un po' più difficile, ma dovrebbe funzionare" disse Sam, strofinandosi il mento.
Regina annuì. "Stavo pensando la stessa cosa. Donny, tu porterai la tua squadriglia al punto d'incontro di Decklan? Dozer, tu dovrai fare pulizia. Porta con te i Numerali, è il momento di vedere se c'è qualcosa dietro alla loro boria. Risparmia la tua forza il più possibile".
Poi si voltò verso Nul. "Tu sai dove sia la Tribolazione?".
Lui esitò, poi scosse la testa. Regina lanciò un'occhiata a Glendel, che alzò semplicemente le spalle.
Con un sospiro, lei disse: "Bene allora, dovremo resistere finché non avremo qualche indizio. Nel frattempo, i bersagli importanti sono i Boss da Incursione. Cercheranno di entrare dalla cava, giusto?".
"Arrivo previsto tra 10 minuti" riportò Glendel. Donny, Dozer e Ptolemy si alzarono e se ne andarono per rinforzare le linee. Glendel chiuse gli occhi per dare ordini ai suoi fantasmi.
Sam gettò un'occhiata cupa a Regina e alla Signorina Hamilton. "Se non scopriamo dov'è-"
"Maledizione, è davvero difficile senza il Ghosthound e Clarissa. La loro potenza di fuoco allevierebbe parecchio la pressione" mormorò la Signorina Hamilton.
"Ma cosa possiamo farci?" chiese Regina con voce frustrata.
"In realtà io avrei una soluzione".
Tutti e quattro alzarono lo sguardo su Lyra, seguita da quattro individui zoppicanti. Una volta entrati nella stanza, i quattro collassarono.
Lyra agitò le dita in direzione del gruppo. “Procuratemi solo un po' di tempo? Sistemerò tutto in un momento.
****
Decklan corse in avanti con un'espressione rigidamente accigliata. L'imboscata era stata inaspettata, ma niente che non potessero gestire. Ma poi si erano ritirati, cercando di guadagnare dello spazio, solo per arretrare contro a un altro nemico.
I mostri del primo gruppo erano ciclopi, bestie alte e fisicamente possenti che erano letali nel corpo a corpo, ma lente. Nel secondo gruppo erano cavalli scheletro, che avevano una velocità più che sufficiente a inseguirli.
Per fortuna non erano controllati da un solo leader, perciò tra i gruppi era nata una certa tensione quando si erano incontrati. Tenendosi nell'area tra i due, Decklan e la sua squadra erano riusciti a mantenere abbastanza distanza da non farsi schiacciare dai ciclopi, né farsi travolgere dai cavalli.
E ci sarebbero riusciti perfettamente, senza nessuna perdita, se Ivan non avesse follemente cercato di finire uno dei ciclopi per guadagnare le statistiche, senza riuscire però a fargli abbastanza danno da ucciderlo. In un impeto di furia, il ciclope colpì. Il suo corpo venne spalmato contro al cranio del ciclope da un gigantesco palmo, in un'immagine che Decklan non avrebbe dimenticato molto presto. Era stato un buon modo, anche se a caro prezzo, di ricordare a tutti che questo non era un gioco.
Stavano correndo lungo un ampio arco, con l'intenzione di tornare poi indietro verso Donnyton, ma una strana cosa che spuntava dal terreno catturò la sua attenzione. Stava indicando. Decklan virò immediatamente, seguendone la direzione, facendo con la mano un segno a Terra e al resto della squadra di seguirlo. Lo seguirono fluidamente, nervosi ma con piena fiducia nei confronti del loro leader.
Se non fosse stato così, avrebbero ceduto quando Ivan era morto.
Il loro percorso tagliava attraverso un piccolo gruppo di ciclopi, ma lo seguirono senza lamentarsi, lanciando pugnali e accette e altre armi da lancio contro i vulnerabili occhi dei nemici più vicini. Una volta capita l'antifona, questi chiusero gli occhi, ma la squadra guadagnò comunque i pochi secondi necessari a scattare oltre.
Decklan fece un altro segno, e l'intero gruppo accelerò, lanciandosi verso una macchia di alberi 400 metri più in là. Per arrivarci avrebbero dovuto consumato tutta la loro riserva di Energia, ma se i sospetti di Decklan erano corretti...
Mentre si avvicinavano agli alberi vide che erano fitti di basse liane. Si abbassò e condusse il gruppo nel folto, senza fermarsi anche quando i ciclopi continuavano a inseguirli.
"Decklan, se restiamo qui, finiremo in trappola" disse Terra nervosamente, guardandosi intorno. C'era qualcosa in quegli alberi... Poi lei raggelò mentre le liane si muovevano per rivelare una massa sospesa di carne e marciume.
Spina era cresciuto da quando Decklan l'aveva visto l'ultima volta. Era cresciuto parecchio. La massa di carne era probabilmente grande tanto quanto lui da rannicchiato. L'aria sotto di lui era fitta di rami spinosi che affondavano nel terreno e si allargavano fino a coprire l'intera macchia degli alberi.
"Lascia che vengano" disse Decklan, voltandosi versi il gruppo con una luce folle negli occhi. "Opporremo qui la nostra resistenza. E prosciugheremo ogni singolo figlio di puttana che cercherà di venirci a prendere".
L'intera macchia inizio a vibrare mentre Spina esprimeva il suo piacere all'idea, come se avesse capito le parole di Decklan.
*****
Randidly aveva il respiro affannoso mentre barcollava in avanti per affrontare lo Yeti. Si erano caricati a vicenda e si erano scontrati ancora e ancora, la Spazzata di Randidly contro al potente colpo del martello di ghiaccio dell'altro. Randidly era stato in leggero svantaggio, soprattutto all'inizio, ma aveva padroneggiato in fretta l'arte di riprendersi da quello shock per poi usare Squarcio Spettrale per infliggere ferite debilitanti alle spalle dello Yeti, alleggerendo in parte l'impatto dei colpi.
Sfortunatamente, lo Yeti era intelligente abbastanza da capire il suo piano, e gliel'aveva fatta pagare; un colpo casuale con il manico del martello aveva incrinato alcune costole, e quello aveva iniziato dare grandi colpi dall'altro che avevano quasi completamente distrutto le gambe di Randidly. Ancora adesso riusciva a malapena a stare in piedi.
Tuttavia, cadere significava morire. Con occhi brillanti, Randidly strinse la presa sulla sua lancia e la seguì in avanti, scontrandola con il martello.
BOOOOM.
La forza dello scontro risuonò nella radura. Sembrava che l'orda di mostri fosse stata finalmente cacciata fino all'estinzione, e ora Franksburg si stava accorgendo della battaglia tra Randidly e lo Yeti. Tuttavia non avevano il coraggio di avvicinarsi, sia a causa del livello e della velocità della battaglia, sia per la notifica che li avvertiva di non interferire con il Giudizio.
Tutto ciò a Randidly stava benissimo: altre persone gli avrebbero solo dato fastidio.
Randidly fece un ghigno allo Yeti, mostrando troppi denti nel sorriso. Con sua sorpresa, lo Yeti ricambiò, i suoi occhi ancora luminosi per l'odio, poi disse qualcosa in un tono basso e rombante. In un modo solo lontanamente familiare, gli strani suoi vorticarono e si fecero improvvisamente nitidi.
"Sei molto forte, uccisore di Schai. Ma anche ridotto a non avere classe, io sono più forte. Ci saranno sempre altri come te, che si ribellano. Eppure ogni volta il sistema li schiaccia. Non puoi combattere Aether. È vita".
"Per quanto piacevole sia questo scambio, penso che ti ucciderò e basta" ribatté Randidly, portandosi una pozione alle labbra, approfittando del momento per recuperare un po' di Salute ed Energia. Lo Yeti ridacchiò semplicemente e prese una pozione rosa acceso, bevendola rapidamente.
Il suo corpo rabbrividì, poi la carne di richiuse e le sue spalle tornarono integre. Poi prese il suo martello di ghiaccio nella sua mano destra e sollevò la sinistra. Si formò un altro vortice da cui cadde il ghiaccio che si condensò in un secondo martello. Impugnando entrambe le armi, lo Yeti passeggiò verso di lui.
"Tu muori oggi, Eretico" commentò.
Randidly si accigliò. Non solo lo Yeti aveva delle pozioni, sembrava che le sue fossero di qualità ancora superiore alle sue! Che giustizia era quella?
Internamente, Randidly dovette ammettere che il suo abuso di pozioni era la ragione principale per cui poteva vincere contro questi individui con i livelli. Ma non era per niente bello essere dall'altra parte.
"In realtà Randidly non morirà oggi. Gli esseri umani non sono i tipi da abbandonarsi a vicenda":
La voce femminile sorprese Randidly, perché non aveva sentito nessuno arrivare. Si voltò e vide Lyra, in piedi accanto a lui con un'espressione luminosa, che gli sorrideva. Qualcosa dentro a Randidly si sciolse leggermente alla vista di quel sorriso, adorabile come il primo raggio di sole del mattino, portatore del calore del giorno.
Il suo Affondo Fantasma la colpì al petto, dove il cuore di un umano si sarebbe trovato.
"Lyra non parla così" commentò lui.
Lei batté le palpebre, poi vomitò un fiotto di sangue. “Randidly…. Perché..."
Randidly si accigliò, infastidito. "E lei non sarebbe stata così stupida da lasciarsi attaccare da me. Che cosa sei?".
Vedendo che lo Yeti si era fermato, e stava osservando la situazione con curiosità, in un vortice di movimento Randidly liberò uno Squarcio Spettrale che tagliò completamente in due il corpo di Lyra. Una doccia di sangue, bagnato e caldo, ricoprì Randidly. Poi evaporò tutto in nebbia.
La nebbia si ricongiunse poi diversi metri più in là, ancora nella forma di Lyra, ancora con un bel sorriso. Ma un nome era ora sospeso sulla sua testa.
Kim-Lath, la Tribolazione dalle Molte Facce Lv 38.
"Ho aspettato a lungo per questo" commentò Randidly, alzando la lancia. La creatura però rise.
"Questa è soltanto un'illusione. Combatti quanto vuoi. L'unico motivo per cui mi sono presa la briga di apparire adesso è che presto Donnyton cadrà, e poi potrò affrontarti direttamente. Inoltre, se potessi ucciderti mentre non hai accesso al Mana..." L'illusione cambiò, trasformandosi in un altro Yeti di tre metri con due grandi martelli di ghiaccio.
"Il tuo intervento non è necessario" disse il primo Yeti, accigliandosi.
L'altro rise, parlando ancora con la voce di Lyra. "Tu sei vincolato dalla volontà del tuo Patrono. Tu sei il Giudizio. Cala sull'Eretico, e poni fine alle sue trasgressioni".
Il primo Yeti si accigliò, ma non disse nulla mentre iniziava di nuovo ad avvicinarsi a Randidly.
Incapace di resistere oltre, Randidly iniziò a ridere. Era un suono forte e prolungato che nasceva nelle viscere. Difficoltà doppia? Forse ancora di più, contando i due martelli di ognuno? Interessante! Molto interessante! Era proprio quello di cui aveva bisogno.
"Bene, bene..." disse Randidly, assumendo la sua posizione con sguardo affamato. Più fertilizzante c'era, meglio era. Sarebbe cresciuto più in fretta.
Avrebbe potuto acquisire più velocemente il potere che gli serviva per sopravvivere.
Se vuoi qualcosa, prendila.
In quel momento, non c'era nulla che Randidly volesse più del potere. Attivò Agonia e si lanciò contro i due Yeti sbalorditi, la sua lancia ululante mentre fendeva l'aria verso di loro.




