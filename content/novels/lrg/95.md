---
weight: 950
title: Capitolo 95
pubDate: 2024-05-14T07:27:29.239Z
tags:
    - lrg
---

Randidly fece diversi passi indietro, il suo corpo era coperto di ferite. Lasciò Agonia spegnersi e mandò giù una pozione di salute, facendosi strada tra i colpi del falso Yeti. Era grande e veloce quanto quello vero, semplicemente meno potente nei suoi colpi. Inoltre, ogni ferita che infliggeva su questo corpo guariva immediatamente, l’illusione si riformava intorno agli attacchi.
Nel frattempo, il vero Yeti corse verso il suo nemico, agitando entrambi i martelli contro la lancia di Randidly. L’onda d’urto fece ancora una volta indietreggiare Randidly, il suo volto trasmutato dalla rabbia.
In più, sulla sua lancia era comparsa una piccola spaccatura. Ora era ancora piccola, ma più il combattimento si protraeva…
“Non puoi vincere-“ disse il finto Yeti con la voce di Lyra, lanciando un colpo con il suo martello, costringendo Randidly a bloccare goffamente con il corpo della sua lancia. Sputò un buon quantitativo di sangue, digrignando i denti per tirarsi su, il suo sguardo diretto verso il vero Yeti. Ma ancora una volta si fermò, dandogli un breve momento di respiro per rimettersi in piedi prima di attaccare ancora una volta.
Randidly socchiuse gli occhi. “Mi stai sottovalutando?”.
Usò Squarcia i Cieli, Sgretola la Terra per sollevarsi in aria ed atterrare ad una certa distanza, generando un enorme polverone. Usando l’occasione, con la polvere che oscurava la vista dello Yeti, finalmente poté controllare le sue notifiche.
Ce n’erano diverse in merito alla sincronia, e al fatto che i minuti stavano diminuendo, e altre riguardanti livelli di abilità, ma lui si concentrò su tre in particolare.
> Congratulazioni! Grazie alle tue azioni, stai sviluppando la tua abilità personale. Abilità completa al 75%.
> Congratulazioni! Grazie alle tue azioni, stai sviluppando la tua abilità personale. Abilità completa al 100%. Per favore ritorna al tuo villaggio per ottenere la tua nuova abilità!
Creazione immediata dell’abilità è possibile. Vuoi procedere? S/N
Randidly rimase stordito da questi messaggi così conflittuali ma non aveva il tempo di esitare e cliccò sì.
Attenzione, la creazione di un’abilità con carburante insufficiente porterà alla morte. Desideri comunque procedere? S/N
Questo lo fece riflettere per un attimo, ma quella strana energia congelante e bruciante dentro di lui era cresciuta man mano che combatteva, e ora poteva avvertirla pulsare, specialmente nella sua gola. Randidly non era neanche sicuro di poter parlare al momento, per via della sensazione di bruciore ottundente che si irradiava dalla sua gola e dal suo petto.
Ma quella strana energia iniziò a pulsare ancora di più mentre guardava le notifiche, come per dirgli che il carburante gli sarebbe bastato. Randidly cliccò sì.
> Congratulazioni! La tua abilità personale è stata creata. Hai creato il set di abilità 7 Kata della Lancia Cinerea(Ru)! Hai appreso il primo Kata, La Lancia Avanza, la Cenere Segue Lv 1.
> Congratulazioni! Sei stato la seconda persona a creare un set di abilità sul tuo pianeta. +50 Salute/Mana/Energia.
> Congratulazioni! Sei la prima persona ad aver creato qualcosa con rarità Runica nella tua Zona del Nexus! Hai ottenuto l’abilità Superiorità Lv 1.
Superiorità Lv 1: Abilità passiva. Alcuni individui sono benedetti. Nonostante ogni altro fattore indicherebbe che dovresti perdere, riesci a vincere. Statistiche e livelli di abilità contano in misura infinitesimale rispetto alla norma. L’effetto aumenta con l’aumento del livello dell’abilità.
Sarebbe valsa la pena investigare su questa abilità, ma Randidly non aveva tempo. Bevve una pozione della salute e una di energia più velocemente possibile. Ma con sua sorpresa, i due Yeti non si erano avvicinati, erano fermi, aspettavano che lui finisse.
Il vero Yeti finì di bere la sua pozione e inclinò la testa. “Pensi davvero di poter vincere? Mi sono trattenuto per molto tempo, ma non lo farò più. È giunto il momento che tu muoia.”
Il finto Yeti si limitò a sorridere mentre quello vero sollevò un braccio, creando un altro vortice di neve, che si condensò in un’armatura di cristallo sul suo corpo.
Randidly guardò la sua lancia, alla spaccatura che si era allargata, e sospirò. Sam sarebbe stato molto arrabbiato con lui.
“Sei pronto?” Chiese Randidly, sorprendendo anche se stesso.
Lo Yeti che all’inizio sembrava sorpreso, vide qualcosa nello sguardo del suo avversario che lo fece diventare serio. Annuì, mettendosi in posizione di combattimento. Il finto Yeti gli girava intorno, cercando di bloccare Randidly tra i due Yeti, ma quest’ultimo lo ignorò. Invece, sollevò la sua lancia, piegò le ginocchia, e disse con voce chiara.
“La Lancia Avanza, la Cenere Segue.”
Una volta azionata l’abilità, Randidly attivò anche Fretta e Potenziamento, usando praticamente tutta la sua Energia. Le sue ginocchia esplosero per la potenza e Randidly avvertì che qualcosa si era spezzato, ma si era già lanciato in aria, con un’esplosione di fiamme che lo catapultava in avanti.
Gli Yeti sbarrarono gli occhi, ma Randidly era già di fronte a loro, la sua Lancia di Ossa diretta contro quell’armatura di cristallo. Lo Yeti ebbe solo tempo di incrociare i suoi martelli cercando di difendersi.
***
Lyra camminava lentamente, con il sorriso in volto. “So che sei qui, Kimmy. Perché non esci a giocare?”.
Facendosi una passeggiata nella caverna umida, Lyra non battè ciglio di fronte alle dozzine di occhi che luccicavano al buio, occhi di pipistrelli giganti che pendevano dal soffitto.
“Hai fatto uso di un altro Boss da Incursione? Sei stato certamente operoso Kimmy. Ma hai davvero pensato che sarebbe stato sufficiente a fermarmi?”.
Con un gesto della mano, Lyra creò diversi pipistrelli di mana, di dimensioni normali. Durante lo scontro tra le due parti, i primi a perire furono però i pipistrelli giganti sul soffitto.
“Tu… sei sicuramente pericolosa.” Disse una voce simile a quella di Randidly. “Ma è inutile. Hai già perso. Il tuo Spirito del Villaggio morirà.”
****
Val e Kraig avevano dato il loro consenso alla procedura di Nul, e ora erano su piccoli letti, svenuti, a riposare. Alla fine, Daniel pensò che Nul sembrasse piuttosto soddisfatto. Il suo sorriso blando sembrava più ampio dopo aver mangiato qualsiasi cosa fosse quella cosa che aveva preso dalle persone per salvarle.
Regina sembrava inizialmente avere dubbi in merito all’efficacia di… qualsiasi cosa Nul avesse fatto, ma le linee nere e viola scomparvero rapidamente dai loro corpi.
Ma in quel momento, accadde qualcosa di davvero sorprendente.
Constance si sedette.
Con un sorriso sinistro, e occhi completamente neri, si alzò in piedi, un’aura inquietante lo avvolgeva. E mentre Regina lo guardava, apparvero delle parole sopra la sua testa, dal nulla. La scritta era di un viola acceso.
Il Re Folle Constance, Lv -)!(
Il livello sfarfallò per un po’, e Constance fece qualche passo incerto. Ma stava rapidamente cambiando, e le strane lettere rapidamente divennero uno 0.
“Rapidi, dobbiamo-“disse Nul rapidamente, facendosi indietro, ma venne interrotto.
“Silenzio. Rimanete fermi.” Il comando era imperioso. Nul, Regina e Daniel rimasero immobilizzati. Una strana creatura informe apparve dal nulla nella tenda. Il livello di Constance salì ad 1.
“Interessante. Chi avrebbe mai pensato che quella folle ragazza avrebbe diretto il mio boss direttamente a voi? Certamente è una bella sorpresa.”
Il livello di Constance era salito ancora una volta, prima a 2, ora a 3.
“Non mi piacciono i monologhi, ma-“. Iniziò quella massa informe, ma venne interrotto da un suono.
Constance fece qualche passo in avanti, una macchia di sangue apparve sul suo petto. Si voltò lentamente, e i suoi occhi neri si fermarono su Kraig, che seduto, aveva puntato una pistola al suo petto.
“Tu…” disse Constance curioso. Un altro colpo seccò risuonò, e questo proiettile colpì Constance all’occhio sinistro. Il suo livello era salito a 4, ma ora Kraig si alzò, e sebbene instabile, puntò la pistola direttamente alla sua testa.
“Come puoi muoverti ancora?!?!” sibilò la creatura. “Hai perso la tua classe! Non hai statistiche o abilità!”.
“Non è vero,” disse Kraig piattamente, costringendosi ad avanzare, sparando colpo dopo colpo alla testa di Constance. “Non ho niente che io abbia guadagnato dalla mia classe. Ma tutto ciò che ho ottenuto grazie al mio allenamento, tutto quello che ho ottenuto dai sentieri… tutti quei punti messi in Forza di Volontà, così che Constance non potesse mai più dominare la città. Mi dispiace, mio ex-amico.”
Kraig ricaricò, mentre il livello di Constance salì a 5, e gli si avvicinò.
Constance aprì la bocca, ma solo una parola ne uscì. “…Grazie….”
Poi Kraig usò gli 8 proiettili rimasti per distruggere il contenuto della sua calotta cranica. Il suo livello smise di aumentare, e il nome che gli era apparso sopra la testa svanì.
La creatura si allontanò, ma Nul le bloccò la strada. “Non puoi scappare questa volta! Ti divorerò!”.
“Folle!” urlò quella massa informe. “Sei debole, anche questa mia proiezione sarebbe in grado di ucciderti e assorbirti.”
“Solo se sei disposto a lasciare il controllo dei tuoi Boss da Incursione,” rispose Nul con sguardo malvagio. “E se lo farai… saremo in grado di trovarti e ucciderti.”
****
Ansimando, Lyra arrivò alla barriera di cristallo, dietro di lei una scia di corpi di pipistrelli. Era stata costretta a fare affidamento su quell’energia gelata, meravigliosa ma anche assuefacente che era dentro di lei, ma…
Non era così male come aveva pensato. Sarebbe stata in grado di recuperare, in qualche settimana.
Ma ora era di fronte ad una strana barriera esagonale fatta di energia. Nel mezzo della piccola barriera, a pochi metri di distanza, vi era la Tribolazione, accovacciata, una triste massa di grasso che sembrava più una palla sgonfia che altro.
“Kimmi? Hai chiuso la porta. Sei stato sgarbato.”
Non vi fu risposta. Kim-Lath sembrava concentrato su qualcosa di davvero lontano, lasciando Lyra da sola con quel corpo e la barriera. Lyra creò un uccellino di mana, che rimbalzò senza danno sullo scudo.
Poi creò un enorme orso, che colpì con i suoi artigli la barriera. Questa tremò, ma non mostrò alcun segno di cedimento. Lyra aggrottò le sopracciglia. Questa era la prima volta per lei in cui incontrava qualcosa che non poteva sconfiggere.
Sollevò una mano, facendo il segno della pistola con la mano e disse “bang.”
La barriera non tremò neanche.
Il suo volto si fece ancora più cupo. La sua magia si basava su immagini. Più forte era l’immagine, più forte era l’attacco. Ma allo stesso tempo, più alto era il costo. E se voleva creare qualcosa di abbastanza potente per penetrare la barriera…
Fu percorsa da un brivido, considerando l’energia viola dentro di sé. Ne veniva creata continuamente di nuova, ma non sarebbe stata sufficiente. Quello che aveva in mente avrebbe consumato quasi tutta l’energia che aveva.
Non era neanche energia che aveva in più; era letteralmente tutto quello che aveva. In base alle sue osservazioni, questa energia era ciò che permetteva alle persone in questo mondo di sopravvivere. In piccole dosi, potenziava il corpo, alterandolo in modo da fornire statistiche e abilità.
Senza di essa, lei…
Ma Lyra avvertì la sua connessione con Kim-Lath ancora attiva, verso sud. Proprio dove si trovava Randidly. Non poteva sapere per certo se fosse in pericolo o meno, ma se un essere cauto come Kim-Lath era disposto ad entrare in azione…
Lyra si sedette, rimuovendo dalla sua borsa diverse pozioni e bevendole. Poi iniziò a prepararsi per qualcosa di davvero, davvero pericoloso. Non era logico, lo sapeva, eppure…
Per lui, si sentiva quasi obbligata.
Per Randidly, avrebbe fatto qualsiasi cosa.
