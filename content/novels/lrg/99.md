---
weight: 990
title: Capitolo 99
pubDate: 2024-05-14T11:27:29.239Z
tags:
    - lrg
---

Daniel sedeva immobile mentre esaminava il rapporto davanti a lui.
Le perdite della notte contavano 78 Classanti e 112 PNC. L'assalto del Boss da Incursione era stato troppo improvviso. I 78 Classanti facevano male più dei PNC, anche se Daniel non l'avrebbe mai ammesso, in particolare davanti alla signora Hamilton o a Regina. Ammontavano al 10% delle loro forze da combattimento.
La maggior parte delle perdite provenivano dalle squadre di livello medio, tra il 15 e il 25, e dall'unità di Decklan che aveva perso diverse persone. I Numerati, anche la I e la II che sembravano aver difeso l'incursione settentrionale da soli, non avevano perso una singola persona.
Allo stesso modo, i Corpi Magici non avevano subito perdite e sembrava che avessero guadagnato in potere distruttivo nel corso della notte. Scontrarsi con delle serie di mostri di livello più alto aveva evidentemente i suoi benefici. La Signorina Hamilton era indaffarata a raccogliere informazioni riguardo i nuovi sentieri e abilità, ma i primi rapporti erano molto promettenti: questo mondo era un luogo crudele, ma a modo suo era giusto.
Sopravvivere alla tribolazione aveva portato dei benefici per il villaggio, oltre ai livelli ottenuti da tutti i Classanti. Il caro prezzo che avevano pagato non ne valeva la pena, ma forse, guardando più lontano, ci andava vicino.
Bussarono alla porta e, senza aspettare una risposta, la porta si aprì lentamente. Daniel cominciò ad accigliarsi, ma poi rimase immobile quando riconobbe la figura alla porta: il Ghosthound.
Randidly fece un passo avanti, il suo potente sguardo smeraldo sembrò inchiodare Daniel nel posto in cui era seduto. Facendosi avanti, molto lentamente, il Ghosthound fissò tutti i tavoli e i rapporti davanti a Daniel uno alla volta. Nonostante Daniel non potesse esserne sicuro, avrebbe giurato che Il Ghosthound li stava leggendo e immagazzinando con un colpo d'occhio.
Poi Il Ghosthound tossì. "Credo che questo evento... sia la prova che servano dei cambiamenti nel villaggio. Tra tutti, suppongo che voi siate i migliori con programmi e orari. Aiutatemi a mettere in riga questo posto."
****
Regina alzò lo sguardo verso la Signorina Hamilton e annuì, poi seguì l'altra donna nella casetta di Daniel. Con sua sorpresa, vide Il Ghosthound appoggiato al muro, con gli occhi chiusi.
"Cosa desideri?" chiese serenamente la Signorina Hamilton, parlando con Daniel ma fissando Ghosthound. Anche adesso, mentre se ne stava fermo in piedi, c'era qualcosa di agghiacciante nel suo portamento. Una freddezza che Regina non aveva notato prima. Che si trattasse dell'arrivo della Tribolazione o del suo viaggio a Franksburg, qualcosa dentro di lui era cambiato.
E non sembrava un cambiamento positivo.
"Stiamo cercando di rendere più... intensi i programmi di allenamento e provando a determinare dei Livelli di Abilità da raggiungere per entrare nelle squadre. Speravo-" cominciò Daniel, ma Il Ghosthound lo interruppe.
"C'è dell'altro."
I suoi occhi si aprirono e brillarono nella stanza scarsamente illuminata. La sua attenzione si spostò sulla signora Hamilton e poi più lontano, su Regina. Quasi istintivamente, Regina trattenne il respiro quando la guardò. C'ERA qualcosa di diverso. Una freddezza e una cattiveria che non erano mai state lì prima. Adesso erano calme, nascoste sullo sfondo, ma se fossero venute fuori...
"Nessuna di voi ha una classe, giusto?" il Ghosthound parlò lentamente. Entrambe annuirono.
"Ho un regalo per una di voi. Vi darò... accesso ad una classe potente," continuò. "Ho immaginato di consultarvi entrambe, di vedere chi credete che sia più... adatta."
"Regina," disse immediatamente la signora Hamilton, con un sorrisetto sul viso. "La sua magia di guarigione è una risorsa per il villaggio e se la classe potesse essere collegata alla guarigione... Non credo sia necessario che spieghi quanto sarebbe utile."
Il Ghosthound annuì lentamente, "...la classe si basa sull'individuo, quindi è possibile."
"Concordo," disse Daniel dopo averci pensato un attimo. "Ptolemy è abbastanza per la maggior parte delle cose, ma la sua magia di guarigione, anche con una classe, è più utile di quella di Regina grazie al fatto che ha abilità di qualità più alta, anche se i livelli delle abilità giocano a favore di Regina. La gente ha troppa salute perché un Palmo Curativo basti nella maggioranza dei casi. A volte non ne bastano neanche due. Ottenere una classe mirata alla guarigione-"
"Non sono d'accordo," disse Regina freddamente, sorprendendosi da sola. Non che non desiderasse questo regalo, ma allo stesso tempo c'era qualcosa... che la turbava nel nuovo Randidly. Pensò che fosse legato alla strana situazione con Lyra, però... La faceva esitare.
E, ad essere sinceri, Regina davvero non credeva di essere la scelta migliore. "In termini di effetti sul villaggio o di importanza che tutto fili liscio per Donnyton, non posso essere paragonata alla Signorina Hamilton."
"Inoltre," aggiunse Regina guardando la Signorina Hamilton. "In termini di anzianità, lei mi batte. Credo che lei sia più adatta al dono."
Il sorriso del Ghosthound era feroce, il suo sguardo sembrava scavare dentro Regina alla ricerca di... qualcosa. "Sono d'accordo."
Poi si fece avanti e mise la mano sulla spalla della Signorina Hamilton. La donna si accigliò un attimo e poi i suoi occhi si spalancarono.
Poi condivise la notifica col gruppo.
> Congratulazioni! Hai ricevuto la Benedizione dell'Ovest. Calcolo della Benedizione...
Da Randidly Ghosthound, hai ricevuto l'Abilità dell'Anima "Seta del Raggiro e della Manipolazione". Hai ottenuto accesso alla classe "Ragno delle Ombre Crescenti" Dato che non possiedi una classe, parla con uno Spirito del Villaggio per ottenerla. Hai ottenuto l'abilità Pazienza Lv 1. Hai ottenuto l'abilità Presentimento Lv 1. Hai ottenuto l'abilità Percepisci Intrusione Lv 1.
"Beh è senz'altro... inaspettato," disse la Signorina Hamilton, curvando lentamente gli angoli della bocca verso l'alto.
*****
Kiersty spiegò facendo del suo meglio ciò che Arbor era in grado di fare e come aveva aiutato a salvare il villaggio.
"E," aggiunse in fretta Nathan, "Kiersty si è stancata lanciando Benedizioni su tutti per tenerli in vita. Lei è il vero motivo per cui il villaggio è salvo."
Lo sguardo del Ghosthound si spostò su Nathan, i suoi occhi al momento erano di un verde pallido. Nathan rimase inevitabilmente in silenzio, sentendosi leggermente rapito. Dopo diversi lunghi secondi, il Ghosthound grugnì e strofinò le teste di entrambi.
"Ottimo lavoro."
Poi li superò, dirigendosi verso il tronco di Arbor, leggermente più alto ma ancora ricoperto di cenere. Al momento, sui suoi rami rimaneva una sola foglia ardente, le altre erano state utilizzate per difendere Donnyton. Con mani attente, Il Ghosthound si allungò e toccò la superficie cinerea, accarezzando Arbor.
L'albero ondeggiò impaurito avanti e indietro, all'apparenza insicuro di come comportarsi in presenza del suo creatore. Ma dopo un po' si allungo timidamente in avanti, strofinando un ramoscello sul viso del Ghosthound, lasciandogli una lunga linea di cenere grigia sulla guancia.
Al Ghosthound non sembrò importare. Dopo un lungo istante, aprì gli occhi con un sorriso. "Quindi siamo ancora connessi da questo Etere, eh... Interessante. Ma ottimo lavoro anche tu. Proteggere questo villaggio è una cosa buona. Ma dovevi proprio dare un'Abilità dell'Anima a quella ragazzina...? Spiegarlo a sua madre è un po'..."
Arbor si contorse con sprezzo, esprimendo i suoi sentimenti verso la madre di Kiersty. Kiersty aprì la bocca per spiegare, ma Il Ghosthound rispose come se avesse sentito. "Credo di sì, ma è... Ah, non sono per niente bravo con queste cose... hai ereditato alcune mie qualità negative, a quanto pare. Non so se dovrei essere felice o triste."
Kiersty arrossì. Ovvio che anche lui poteva sentire la voce di Arbor. Lui era il Ghosthound. Arbor si gonfiò, soddisfatto di essere stato paragonato al Ghosthound.
Il terreno esplose e dozzine di enormi rampicanti, spesse quanto una coscia umana, schizzarono fuori per stringere Il Ghosthound. Nathan fece marcia indietro e Kiersty si accigliò, ma Il Ghosthound rise soltanto.
"Ah, anche per me è bello vederti. Sei cresciuta un bel po', non è vero, Spina?".
Le rampicanti vibrarono, compiaciute, e cominciarono a strofinarsi contro il Ghosthound, strappandogli i vestiti. Arbor ondeggiò avanti e indietro e il Ghosthound guardò l'albero, poi si accigliò guardando le rampicanti attorno a lui.
"...Spina, hai fatto la bulla con Arbor per farti benedire dalla sua sacerdotessa?"
Le rampicanti ondeggiarono disperatamente. Il Ghosthound sospirò. "Okay, come ti pare. Ma la prossima volta chiedi, okay? E cerca di non distruggere il terreno all'interno di Donnyton. Sei davvero, davvero grande."
*****
Con un grugnito, Dozer crollò su di lei, esausto. Annie lo spinse giocosamente e scivolò via da sotto di lui. Prendendo un po' d'acqua dalla bacinella vicino alla porta, Annie cominciò a lavarsi come meglio poteva.
Una bussata lieve giunse dalla porta e Dozer si era appena voltato, russando di già. Accigliata, Annie aprì la porta creando una fessura per vedere che Randidly era lì in piedi.
Non preoccupandosi di vestirsi, Annie uscì nella fredda aria notturna, nuda come nel giorno in cui era nata. "La tua amata è morta o è una pila di liquame e tu ti fai avanti con me così rapidamente... non che non me lo aspettassi, ma..."
Annie batté le palpebre rivolgendosi a Randidly. Lui sbuffò semplicemente, allungò una mano e la mise sulla sua spalla.
"Accetta il dono." L'affermazione era più che altro un ordine ed Annie pensò di rifiutare. Poi però si immaginò lo sguardo di disapprovazione di Dozer se avesse sentito che aveva detto di no "al Ghosthound" e accettò con un sospiro. Poi di nuovo, accigliata. Poi di nuovo, digrignando i denti.
Perché era così difficile...?
Poi apparve la notifica.
> Congratulazioni! Hai ricevuto la Benedizione del Nord. Calcolo della Benedizione...
Da Randidly Ghosthound, hai ricevuto l'Abilità dell'Anima "Benedizione della Distesa Ghiacciata". Hai ottenuto accesso alla classe "La Bianca Morte Fischiante". Dato che non possiedi una classe, parla con uno Spirito del Villaggio per ottenerla.
La tua abilità Occhio di Falco è cambiata in "Occhi dell'Aquila Grigia Lv 1". Tutti i benefici precedenti sono stati mantenuti. La tua abilità Mirare è cambiata in "Mira dell'Aria Calma Lv 1". Tutti i benefici precedenti sono stati mantenuti. Hai ottenuto l'abilità "Fretta Bianca Lv 1". Hai ottenuto l'abilità "Grazia Agghiacciante Lv 1".
Annie batté le palpebre molto lentamente. Infine disse: "Perché?".
"Perché te lo meritavi." Poi Randidly se ne andò, non rivolgendo neanche uno sguardo al suo corpo nudo.
Cosa che fece sentire Annie leggermente insultata e anche un po' delusa, ma soprattutto sollevata.
****
Daniel e Regina sedevano in silenzio, elaborando il programma. Avevano preso in considerazione le diverse abilità che ritenevano necessarie e adesso stavano ideando dei programmi e dei metodi per fare in modo che quelle abilità venissero apprese.
Erano anche alla ricerca di informazioni su quando poteva avvenire questa "Privazione di Etere". Sam suggerì che aveva avuto inizio quando lui aveva raggiunto il livello di abilità 450 e si era diffusa sempre di più avvicinandosi al 500. Ma prima che potessero chiedergli altro, lui si rifiutò di parlare e si isolò, intenzionato a mettere alla prova i limiti della sue nuove abilità. Inoltre, si trattava solo di linee guida generali. Da ciò che Lyra era riuscita a dire prima che le regole della sua nuova posizione la costringessero al silenzio, erano coinvolte anche le statistiche. Era possibile che alcune persone che avevano intrapreso sentieri più carichi di statistiche sarebbero state colpite più rapidamente.
Quindi quel progetto avrebbe dovuto aspettare, ma era qualcosa da tenere d'occhio in futuro. Per il momento, continuavano a fare programmi per il giorno dopo domani, come chiedeva il Ghosthound.
Perché, secondo il Ghosthound, l'indomani sarebbe stato dedicato al motivare i Classanti di Donnyton, ricordando loro un'importante verità.
Che erano davvero deboli.
