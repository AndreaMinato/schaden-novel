---
weight: 1011
title: Capitolo 1011 – Tre Palazzi, Quattro Clan, Nove Organizzazioni
pubDate: 2024-07-03T17:13:16.456Z
tags:
    - mga
---


<em>CAPITOLO SPONSORIZZATO, ringraziamo Dio!
62 capitoli in coda (59 Dio + 3 Federico), 1/3,
-Schadenfreude</em>


Non molto tempo dopo, il vecchio portò una scodella di zuppa deliziosa e la posò sul tavolo. Inoltre versò una coppa di vino con cortesia e chiese: "Amico, qual è il tuo nome?"


"Mi chiamo Chu Feng. Come dovrei chiamarla?" Disse rispettosamente Chu Feng.


"Il mio cognome è Luo. Amico Chu Feng, in base a ciò che ha detto quel ragazzo, sembra che tu mi abbia cercato per chiedere di una cosa? Potrei sapere cosa vorresti chiedere?" Il vecchio sorrise.


"Senior, ha sentito parlare della Foresta di Bambù delle Foglie Cadute?" Chiese con sincerità Chu Feng.


"La Foresta di Bambù delle Foglie Cadute." Sentendo queste parole, il vecchio ne fu un po' sorpreso. Iniziò a ponderare e poi sorrise. "Sono stato in quel posto in passato. È una terra splendida dal paesaggio di una rara bellezza. Amico Chu Feng, sei diretto in quel luogo?"


"Sì." Chu Feng annuì.


"Dato che desideri andare lì, posso dirti dov'è. Solo che è molto distante, devi prepararti." Dopo aver parlato, il vecchio si allontanò e poi tornò nella stanza con una mappa e iniziò a delineare un percorso. Stava aggiungendo molti dettagli e trascorse molto tempo a disegnarla prima di consegnarla a Chu Feng.


Dopo che il giovane vide la mappa, si stupì. La mappa era davvero troppo grande. La vastità di questo mondo superava le sue aspettative, era così ampio che lo faceva sussultare d'ammirazione.


Ma sopratutto la Foresta di Bambù delle Foglie Cadute era estremamente distante dal luogo in cui era Chu Feng. Una distanza del genere era davvero scoraggiante.


Tuttavia ciò che lo sorprese era che erano stati rappresentati altri quattro posti nella mappa. C'erano quattro uscite della Strada Celeste; quella della Regione del Mare Meridionale, Settentrionale, Orientale e Occidentale. E ora era vicino all'uscita della Regione del Mare Meridionale.


Così Chu Feng capì perché avevano detto che proveniva dalla Regione del Mare Meridionale.


"Che quel Senior mi abbia fatto entrare da qui apposta?"


"Giusto, molto probabilmente è così. Dopotutto ho trascorso così tanto tempo nella Strada Celeste. Inoltre i tunnel in cui sono entrato e quello da cui sono uscito sono un po' diversi." Pensò il giovane.


"Senior Luo, sono appena arrivato qui. Potrebbe parlarmi delle organizzazioni della Terra Sacra delle Arti Marziali?" Chiese Chu Feng.


La mappa del vecchio era davvero completa. Non elencava solo varie regioni, ma innumerevoli organizzazioni, i loro nomi e colori erano diversi e alcuni erano dorati. Emanavano un'atmosfera sacra.


Il Sect della Terra Maledetta era inclusa tra di essi. Inoltre Chu Feng scoprì che, nonostante fosse molto lontano da lui, era comunque molto vicino all'uscita della Strada Celeste della Regione del Mare Orientale.


Ripensando alle ostilità del Sect della Terra Maledetta e a Tantai Xue, capì che probabilmente era già tornata nella Terra Sacra delle Arti Marziali attraverso l'uscita orientale. Quindi Chu Feng desiderava ottenere un po' più di informazioni.


"Naturalmente. La Terra Sacra delle Arti Marziali è un luogo molto adatto a coltivare. Il numero di esperti qui sono innumerevoli. Ci sono anche moltissimi talenti che sfidano le leggi della natura. Per quanto riguarda le varie organizzazioni, sono tante quanto le stelle."


"Dato che ce ne sono troppe, non posso presentartele tutte. Quindi ti parlerò di quelle più potenti."


"Le persone generalmente si riferiscono ad esse come i tre palazzi, i quattro clan e le nove organizzazioni."


"I tre palazzi sono rispettivamente il Palazzo della Legge Celeste, degli Inferi e del Re Mortale.


"Ci sono il clan imperiale Dongfang, Ximen, Beitang e Nangong."


<em>Nota traduzione: I nomi dei quattro clan sono tutti cognomi di un carattere dei quattro punti cardinali, est, ovest, nord e sud.</em>


"Le nove organizzazioni sono rispettivamente: la montagna Legno Turchese, il tempio Acqua di Giada, la sala della Pioggia di Fuoco, il Sect della Terra Maledetta, la città dell'Armatura Dorata, la otto Catene Montuose Desolate, l'Alleanza degli Sciamani, la villa della Forgia della Spada e il Giardino dei Diecimila Fiori."


<em>Nota traduzione: le prime quattro organizzazioni contengono uno dei cinque elementi, legno, acqua, fuoco, terra e oro (metallo).</em>


"Ognuna di esse sono guidate da esperti al Martial Emperor Realm. In particolare i tre palazzi e i quattro clan, le loro fondamenta sono estremamente profonde. Nessuno sa esattamente quanto è immenso il loro potere."


"Naturalmente ci sono anche dei clan di bestie mostruose. Vivono tutti nei loro mondi indipendenti ed è estremamente raro vederle. Tuttavia sono sicuramente potenti e formidabili."


"In breve, devo ricordarti di non offendere i membri dei tre palazzi, dei quattro clan o delle nove grandi organizzazioni, qualunque siano le loro cariche. Altrimenti attirerai una calamità su di te." Avvertì il vecchio.


"Grazie per l'avvertimento." Rispose con gratitudine Chu Feng. Visto che era riuscito a chiacchierare con il vecchio, non se ne andò urgentemente. Invece iniziò a bere e a discutere con lui. Finirono con il parlare a lungo.


Si poteva dire che il vecchio avesse risposto a tutte le domande di Chu Feng e lo stesso aveva fatto il giovane.


Dato che gli era grato, Chu Feng gli chiese come mai la sua coltivazione era scomparsa. Il giovane sapeva che la forza di una persona non sarebbe scomparsa senza nessun motivo, generalmente sarebbe successo perché qualcuno l'aveva distrutta.


Dato che il vecchio lo aveva trattato così bene, Chu Feng capì che non poteva essere stato un malvagio in passato. Quindi voleva aiutarlo a vendicarsi. Tuttavia l'anziano si limitò a sorridere e non gli rispose. Vedendo questo, Chu Feng ebbe la sensazione che non fosse un bene continuare ad insistere.


Dalla conversazione Chu Feng capì che la Terra Sacra delle Arti Marziali era un continente estremamente unico. C'erano uno strato di potente energia che aveva diviso questo territorio prima intatto in diversi continenti. Se uno desiderava attraversarli, doveva essere abbastanza potente, altrimenti sarebbe stato impossibile passare.


Questo aumentava anche le difficoltà per Chu Feng di raggiungere la Foresta di Bambù delle Foglie Cadute. Tuttavia il vecchio lo aveva informato anche che c'erano delle organizzazioni che controllavano questi strati di energia. Ad esempio la montagna Legno Turchese che governava il continente in cui erano.


Non solo la montagna Legno Turchese decideva chi poteva passare, una volta ogni tre anni avrebbe aperto la barriera e avrebbe permesso di passare alle persone che desideravano farlo.


Gli altri continenti erano occupati da organizzazioni diverse. Alcune avrebbero fatto come la montagna Legno Turchese e avrebbe aperto la barriera ad intervalli regolari, ma a volte l'avrebbero fatto in momenti diversi. Questo era anche uno dei motivi per cui il vecchio ci aveva messo così tanto a viaggiare per la Terra Sacra delle Arti Marziali.


Dopo aver sentito queste parole, Chu Feng si scoraggiò un po'. Era davvero troppo problematico. Se fosse stato come aveva detto il vecchio, allora sicuramente ci avrebbe messo molti anni per arrivare nella Foresta di Bambù delle Foglie Cadute. Chu Feng non aveva molto tempo da sprecare.


"Nonno, nonno, è successo qualcosa di orribile..."


Proprio un quel momento una voce piangente e terrorizzata riecheggiò da fuori. Era Luo Lian.


"Lian'er." Il vecchio si alzò di scatto e uscì frettolosamente dalla casa. Chu Feng lo seguì.


Quando arrivarono fuori dalla casa, videro tre persone atterrare nel cortile e avvicinarsi. Erano Zhao Shaoqiu, Luo Lian e Xiao Ru.


L'espressione di Zhao Shaoqiu era estremamente scontenta, come se avesse mangiato un ratto morto. Luo Lian stava piangendo in modo miserabile e l'atteggiamento tirannico che aveva mostrato prima era completamente scomparso. Dopo aver visto Xiao Ru, che era tra le braccia di Luo Lian, l'espressione di Chu Feng cambiò drasticamente.


Al momento la bambina aveva già perso i sensi. Le sue palpebre erano serrate, gonfie e viola. Due rivoli di sangue stavano fluendo sulle sue guance. I suoi occhi erano stati strappati via da qualcuno.
                                


                                



