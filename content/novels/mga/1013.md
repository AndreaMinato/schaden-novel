---
weight: 1013
title: Capitolo 1013 – La persona che vi distruggerà tutti
pubDate: 2024-07-03T19:13:16.456Z
tags:
    - mga
---


<em>CAPITOLO SPONSORIZZATO, ringraziamo Dio!
60 capitoli in coda (57 Dio + 3 Federico), 1/3,
-Schadenfreude</em>


"Ahah. Oh quanto sei ignorante e inesperto fratello Chu Feng." Anche Zhao Shaoqiu intervenne. Era scoppiato a ridere e il disprezzo nelle sue parole era evidente.


Chu Feng sorrise lievemente e chiese: "Quando eri davanti alla Chiesa Occulta del Sangue hai osato parlare così con loro?"


"Tu..." Zhao Shaoqiu rimase senza parole. Anche il suo sorriso scomparì all'istante e mostrò una smorfia simile a quella di qualcuno che aveva annusato un paio di calzini sporchi.


Questo perché non solo non aveva osato dire una parola di fronte alla Chiesa Occulta del Sangue, ma non aveva nemmeno avuto il coraggio di aprire bocca. Era stato estremamente codardo.


"Che diritto hai di denigrare Shaoqiu? Stiamo parlando della Chiesa Occulta del Sangue qui. Sono persone che uccidono senza battere ciglio. Sono mostri crudeli e spietati!"


"Osi parlare così perché non sono ancora qui. Se apparissero davvero di fronte a te, saresti così spaventato che ti pisceresti addosso." Vedendo che Chu Feng aveva insultato la persona che ammirava, Luo Lian si infuriò subito.


La pazienza di Chu Feng era limitata. Prima non voleva litigare con Luo Lian perché era una donna e in segno di rispetto al vecchio. Tuttavia, visto che lei si rifiutava di  riconoscere le sue buone intenzioni, Chu Feng non poteva più sopportarla.


Tuttavia all'improvviso rinunciò all'idea di risponderle perché aveva percepito qualcosa. Inoltre non sembrava affatto una buona notizia, ma per Chu Feng forse sarebbe potuto essere positivo.


"Umpf. Cosa c'è? Non puoi dire nulla ora? Non sei altro che spazzatura della Regione del Mare Meridionale. Non capisci cos'è la Terra Sacra delle Arti Marziali."


"Vai via. Fammi vedere cos'hai fatto a mia sorella. Se le è successo qualcosa di male, non te la farò passare liscia." Vedendo che Chu Feng non aveva risposto, Luo Lian divenne ancora più soddisfatta e si diresse verso casa.


"Booom!" Tuttavia, proprio in quel momento, una raffica si sollevò all'improvviso dalla città del Magnifico Broccato. Una potenza opprimente si abbatté verso di loro dal distante orizzonte.


"Wuuuuwa." Luo Lian perse subito l'equilibrio e cadde sul suo posteriore. Anche Zhao Shaoqiu inciampò e cadde.


Chu Feng invece sorresse velocemente nonno Luo. Il vecchio mostrò uno sguardo sorpreso e quando guardò il giovane, i suoi occhi brillarono. Aveva un nuovo rispetto per lui.


Sotto la protezione di Chu Feng, nonno Luo rimase completamente illeso. Aveva già perso la sua coltivazione, ma non solo non cadde, ma non barcollò nemmeno. Non era nemmeno oppresso da quella potenza.


Tuttavia nessuno notò quell'anomalia perché Luo Lian e Zhao Shaoqiu avevano gli sguardi fissi all'orizzonte ed erano terrorizzati.


Due persone stavano volando rapidamente verso di loro e atterrarono fuori dal cortile.


Erano due uomini, entrambi di mezz'età e al primo livello del Martia Lord realm. portavano abiti neri e avevano strani tatuaggi sul volto. Ad una prima occhiata sembravano dei fantasmi. Inoltre avevano dei sorrisi sinistri mentre si stavano avvicinando al gruppo.


"Eheheh, bellezza, prima quando i nostri fratelli erano presenti, sarebbe stato inconveniente attaccarti. Ora però non puoi scappare." I due erano già entrati nel cortile, ma i loro sguardi erano fissi su Luo Lian. Sembrava che appartenessero alla Chiesa Occulta del Sangue.


"Cosa, cosa avete intenzione di fare?" Luo Lian non era una sciocca, aveva già immaginato la risposta, ma era ancora incredula.


Questo perché aveva sentito dei metodi maligni della Chiesa Occulta del Sangue. Le loro donne avevano cuori velenosi come serpenti e scorpioni, e gli uomini erano inferiori perfino agli animali. Non solo adoravano stuprare le donne, ma avrebbero rotto le braccia e le gambe delle loro vittime, a volte avrebbero giocato con loro fino alla morte godendo delle loro sofferenze.


"Non ti faremo nulla, vogliamo solo giocare con te." Uno dei due uomini iniziò a ridere, ma Luo Lian crollò.


"No, fratellone Shaoqiu, portami via. Presto, portami via." La donna era davvero spaventata. Si rialzò e si precipitò tra le braccia di Zhao Shaoqiu, pregandolo di portarla via.


"Mm, sembra che il rapporto tra voi due sia bello stretto eh?" Un barlume di crudeltà brillò negli occhi dei due uomini.


"No, la conosco soltanto. Tuttavia non ci conosciamo così bene." Zhao Shaoqiu si spaventò così tanto da pisciarsi addosso vedendo le espressioni dei due. Inoltre per evitare responsabilità, respinse la donna.


"Shaoqiu, tu..." Luo Lian fu colta alla sprovvista, stordita, non riusciva ad accettare la realtà. L'uomo per cui aveva mostrato affetto, che aveva ammirato, l'aveva trattata in questo modo.


"Ahah, meglio così. Tuttavia non è sufficiente. Se vuoi sopravvivere, devi aiutarci a fare qualcosa." Uno dei due uomini rise.


"Co-cosa volete che faccia?" Zhao Shaoqiu stava sudando freddo. Iniziò perfino a balbettare. Era davvero spaventato da questi diavoli della Chiesa Occulta del Sangue.


"Spogliala così da permetterci di godercela." Disse l'uomo con un sorriso raggiante.


Sentendo quelle parole, l'espressione di Zhao Shaoqiu divenne ancora più scontenta. Tuttavia si alzò comunque e si avvicinò a Luo Lian. Tra la sua vita e la sua amante, aveva scelto senza la minima esitazione di sopravvivere.


"Zhao Shaoqiu, cosa stai facendo? Sei proprio un mostro, ca**o, mi sono davvero sbagliata su di te." Luo Lian imprecò con rabbia.


Zhao Shaoqiu la ignorò completamente. Prima la circondò con la sua aura, poi stese le mani per afferrare i vestiti di Luo Lian. Stava per strapparli.


"Ehi, fai così di fronte alla Chiesa Occulta del Sangue? È ancora peggio di quanto avrei immaginato." Intervenne proprio in quel momento Chu Feng.


"Chi sei?" I due puntarono subito lo sguardo su di lui. Il loro tono era minaccioso.


"Volete sapere chi sono, vero? Avvicinatevi, vi dirò chi sono." Chu Feng sorrise e fece un gesto provocatorio.


"Da dove proviene questo moccioso? Vuoi davvero morire." I due si infuriarono e si precipitarono verso Chu Feng emanando un'aura da Martial Lord.


Luo Lian chiuse gli occhi e non osò continuare a guardare.


"Wuuoooh..."


Solo quando sentì uno strano suono sussultò, perché erano stati i due uomini della Chiesa Occulta del Sangue ad emetterlo e non Chu Feng.


Con un po' di speranza, aprì lentamente gli occhi. Prima non vide Chu Feng, ma Zhao Shaoqiu perché era proprio di fronte a lei.


Zhao Shaoqiu era rimasto fermo sul punto di strapparle i vestiti, ma il suo sguardo ora non era puntato su di lei. La sua bocca era spalancata, aveva un'espressione completamente stupita.


"Cielo, questo..." Anche Luo Lian si girò frettolosamente e mostrò uno sguardo sbalordito.


I due uomini non erano lontani da lei e giacevano a terra. Le loro braccia e le loro gambe erano stati spezzati così tanto che si vedevano le loro ossa. Inoltre anche i loro colli erano stati piegati. In quel momento erano a terra in condizioni miserabili.


Chu Feng invece non sembrava affatto ferito ed era rimasto impassibile. Era di fronte ai due uomini morenti e non mostrava la minima preoccupazione. Inoltre stava anche calpestando il braccio di uno dei due uomini. Con un sorriso, li guardò e disse: "Ricordate, sono la persona che vi distruggerà tutti."
                                


                                



